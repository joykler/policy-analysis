Vragen en opmerkingen van de leden van de SP-fractie 
De leden van de SP-fractie hebben kennisgenomen van de brief van de 
Staatssecretaris van Volksgezondheid, Welzijn en Sport over de Laboratoriumzorg 
op Bonaire. Zij hebben hierover nog enkele vragen en opmerkingen. 
De leden van de SP-fractie lezen in de brief dat het Bestuurscollege in 
tegenstelling tot de staatssecretaris van mening is dat twee laboratoria op Bonaire 
noodzakelijk zijn. Echter geeft de staatssecretaris daarbij niet aan welke 
argumenten zij daarvoor geven en hoe hij tegen deze argumentatie aankijkt. Zou 
de staatssecretaris alsnog op de argumentatie van het Bestuurscollege in kunnen 
gaan? 
De leden van de SP-fractie begrijpen dat het ziekenhuis Fundashon Mariadal heeft 
aangegeven niet bereid te zijn de diagnostiek van het Bonlab over te nemen. 
Klopt dit en zo ja, hoe heeft de staatssecretaris dit feit meegenomen in de 
besluitvorming? 
Voorts vragen de leden van de SP-fractie of de staatssecretaris ook de groei van 
de bevolking van Bonaire in de afgelopen jaren en mogelijke verdere 
bevolkingsgroei in de toekomst heeft meegewogen bij zijn besluit. 
De leden van de SP-fractie vragen de staatssecretaris of de concentratie van de 
laboratoriumzorg te vergelijken is met de concentratie van de medicijndistributie 
op Bonaire, die volgens de Bonairiaanse gedeputeerde voor zorg sindsdien minder 
3
goed toegankelijk is geworden. Zo ja, welke garanties zijn er dat de 
toegankelijkheid van de laboratoriumzorg niet ook zal verslechteren door dit 
besluit? 
Tot slot vragen de leden van de SP-fractie hoe de belangen van de werknemers 
van Bonlab gewaarborgd worden bij de eventuele sluiting van Bonlab. Worden de 
vakbonden hier ook bij betrokken? 
 
Zou de staatssecretaris alsnog op de argumentatie van het Bestuurscollege in 
kunnen gaan? 
 
In de brief van 3 oktober 2022 van het Bestuurscollege van het OLB (BC) worden 
door het BC verschillende argumenten naar voren gebracht voor het behoud van 
twee laboratoria op Bonaire. De  belangrijkste in deze brief daarvoor aangedragen 
argumenten zijn:  
- het recht op vrije laboratoriumkeuze voor de ZJCN verzekerde;  
- de borging van de dienstverlening;  
- het feit dat er sprake is van een sterke bevolkingsgroei op Bonaire wat zou 
kunnen leiden tot een capaciteitstekort aan laboratoriumzorg op Bonaire, en; 
- de noodzaak van twee laboratoria op Bonaire in verband met pandemische 
paraatheid.   
 
 
3
 Caribisch Netwerk, 22 november 2022, ‘Protest op Bonaire tegen sluiting laboratorium’ Pagina 16 van 19
(https://caribischnetwerk.ntr.nl/2022/11/22/protest-op-bonaire-tegen-sluiting-laboratorium/)
