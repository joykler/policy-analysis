worden, waardoor er bijvoorbeeld minder onnodige antibiotica worden 
voorgeschreven, minder doorverwijzingen nodig zijn en er sneller duidelijkheid is 
voor de patiënt.  
 
De leden van de D66-fractie willen graag van de staatssecretaris weten hoe 
representatief hij dit rapport uit 2016 acht voor de huidige situatie. Inmiddels is 
het inwonerstal gestegen en werken huisartsen met probleemgerichte 
aanvraagformulieren. Zou een nieuwe situatieschets, met mogelijke gevolgen voor 
de zorg op Bonaire, niet noodzakelijk zijn?  
Ik ben van mening dat cijfers in de rapporten uit 2016 en 2018 voldoende actueel 
zijn. Ik verwacht dat de gezamenlijke werkgroep deze rapporten en mogelijke 
actuele gegevens zal gebruiken. 
 
Is hij het met deze leden eens dat de situatie op Bonaire verschilt met die van 
gemeenten in Nederland? 
Ja, in Nederland zijn er geen gemeenten met een gelijke grote bevolking als 
Bonaire die beschikken over één, laat staan twee laboratoria. Maar indien er 
sprake is van uitval van één laboratorium moet de laboratoriumzorg op het eiland 
zijn gewaarborgd. Maar wel zodanig dat conform artikel 16a van het Besluit 
zorgverzekering BES ‘Onze Minister zorgt voor een rechtmatige en doelmatige 
uitvoering van dit besluit. 
 
In hoeverre zijn de publieke gezondheidstaken, zoals die van laboratoriumzorg, 
een verantwoordelijkheid van de overheid van Bonaire of die van het ministerie 
van Volksgezondheid, Welzijn en Sport en binnen welke wet- en regelgeving ligt 
dit verankerd? 
Op de BES eilanden zijn twee opdrachtgevers inzake de laboratoriumzorg, 
namelijk de openbare lichamen op basis van de Wet publieke gezondheidszorg 
BES voor de publieke laboratoriumtaken en de rijksoverheid (VWS/ZJCN) op basis 
van het Besluit zorgverzekering BES en de hiervan afgeleide Regeling aanspraken 
zorgverzekering BES voor de klinische en poliklinische laboratoriumzorg.  
 
De leden van de D66-fractie vragen de staatssecretaris of hij kan reflecteren op 
het bestaansrecht van laboratoriumzorg op Bonaire. Kan hij daarbij ingaan op het 
gegeven dat er op Bonaire een hoger aandeel van eerstelijnsdiagnostiek bestaat? 
In hoeverre is er rekening gehouden met de lokale, contextuele verschillen 
(bijvoorbeeld de lagere sociaaleconomische status van de inwoners) in het besluit 
van de staatssecretaris? 
In Nederland zijn 588 laboratoria op een bevolking van 17,53 miljoen inwoners (1 
op 29.813) en op Bonaire 2 laboratoria op 22.573 inwoners (1 op 11.287). De 
relatief kleine schaal van de laboratoria op Bonaire leidt tot aanzienlijke 
overcapaciteit (op basis van het maximum aantal bepalingen per uur) en 
inefficiëntie. Daarnaast is er op Bonaire ook nog sprake van overdiagnostiek. Het 
aandeel eerstelijns laboratoriumtesten is substantieel hoger dan in Sint Maarten 
(+ 71%), Aruba (+ 100%) en Nederland (+ 372%). Als gevolg hiervan zijn de 
Pagina 11 van 19
