worden aangeleverd. En als dat het probleem is: waarom wordt dat dan niet 
besproken en aangepakt? 
De leden van de CDA-fractie vragen de staatssecretaris wat de conclusie was van 
het gesprek op 21 november 2022 met het Bestuurscollege. Is er gekeken naar de 
acties die nodig zijn om de diagnostiek enerzijds efficiënt en effectief in te richten 
maar anderzijds wel twee locaties te houden?  
Blijkbaar zijn er geen formele afspraken over consultatie met de Eilandsraad en 
het Bestuurscollege bij wijzigingen in de acute zorg, terwijl dat overleg er in 
Nederland onder de Wet Toelating Zorg Aanbieders wel is. Is de staatssecretaris 
bereid om een consultatieplicht vast te leggen, net zoals dat in Europees 
Nederland is geregeld? 
 
Vragen en opmerkingen van de leden van de SP-fractie 
De leden van de SP-fractie hebben kennisgenomen van de brief van de 
Staatssecretaris van Volksgezondheid, Welzijn en Sport over de Laboratoriumzorg 
op Bonaire. Zij hebben hierover nog enkele vragen en opmerkingen. 
De leden van de SP-fractie lezen in de brief dat het Bestuurscollege in 
tegenstelling tot de staatssecretaris van mening is dat twee laboratoria op Bonaire 
noodzakelijk zijn. Echter geeft de staatssecretaris daarbij niet aan welke 
argumenten zij daarvoor geven en hoe hij tegen deze argumentatie aankijkt. Zou 
de staatssecretaris alsnog op de argumentatie van het Bestuurscollege in kunnen 
gaan? 
De leden van de SP-fractie begrijpen dat het ziekenhuis Fundashon Mariadal heeft 
aangegeven niet bereid te zijn de diagnostiek van het Bonlab over te nemen. 
Klopt dit en zo ja, hoe heeft de staatssecretaris dit feit meegenomen in de 
besluitvorming? 
Voorts vragen de leden van de SP-fractie of de staatssecretaris ook de groei van 
de bevolking van Bonaire in de afgelopen jaren en mogelijke verdere 
bevolkingsgroei in de toekomst heeft meegewogen bij zijn besluit. 
De leden van de SP-fractie vragen de staatssecretaris of de concentratie van de 
laboratoriumzorg te vergelijken is met de concentratie van de medicijndistributie 
op Bonaire, die volgens de Bonairiaanse gedeputeerde voor zorg sindsdien minder 
2
goed toegankelijk is geworden. Zo ja, welke garanties zijn er dat de 
toegankelijkheid van de laboratoriumzorg niet ook zal verslechteren door dit 
besluit? 
Tot slot vragen de leden van de SP-fractie hoe de belangen van de werknemers 
van Bonlab gewaarborgd worden bij de eventuele sluiting van Bonlab. Worden de 
vakbonden hier ook bij betrokken? 
 
Vragen en opmerkingen van de leden van de PvdA en GroenLinks-fractie 
De leden van de PvdA- en GroenLinks-fractie hebben met veel interesse 
kennisgenomen van de brief over laboratoriumzorg in Bonaire.  Naar aanleiding 
van deze brief hebben zij enkele vragen aan de staatssecretaris over het 
waarborgen van de continuïteit van de laboratoriumzorg.  
 
2
 Caribisch Netwerk, 22 november 2022, ‘Protest op Bonaire tegen sluiting laboratorium’ Pagina 6 van 19
(https://caribischnetwerk.ntr.nl/2022/11/22/protest-op-bonaire-tegen-sluiting-laboratorium/)
