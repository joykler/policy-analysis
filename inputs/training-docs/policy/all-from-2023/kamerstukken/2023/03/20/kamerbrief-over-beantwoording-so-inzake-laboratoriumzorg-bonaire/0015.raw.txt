referentie 2021). Bij een afnameperiode van 15 minuten per klant zou dit 
neerkomen op extra 6,25 uur afnamecapaciteit per dag. Naar het oordeel van 
VWS/ZJCN kan het laboratorium van Fundashon Mariadal zowel de test- als 
afnamecapaciteit van Bonlab absorberen zonder dat daarvoor extra kosten in 
overhead nodig zijn.  
 
Er staat in de brief van de staatssecretaris dat het aantal ingezette medewerkers 
hoog is in relatie tot de geleverde laboratoriumproductie. De leden van de CDA-
fractie vragen de staatssecretaris of ter vergelijking de cijfers van 2021 kunnen 
worden aangeleverd. En als dat het probleem is: waarom wordt dat dan niet 
besproken en aangepakt? 
In 2016 kende Bonaire 34,9 fte. personeel, direct betrokken bij de levering van de 
laboratoriumproductie. Het aantal ingezette medewerkers lag daarmee voor de 
totale geleverde laboratoriumproductie ongeveer twee keer zo hoog als gemiddeld 
in Nederland. Het aantal werknemers in de laboratoriumzorg op Bonaire is sinds 
2016 tot op heden nagenoeg onveranderd en  de laboratoriumproductie licht 
gestegen. Op basis van het advies van de gemeenschappelijke werkgroep zal deze 
problematiek opgepakt worden. 
De leden van de CDA-fractie vragen de staatssecretaris wat de conclusie was van 
het gesprek op 21 november 2022 met het Bestuurscollege. Is er gekeken naar de 
acties die nodig zijn om de diagnostiek enerzijds efficiÃ«nt en effectief in te richten 
maar anderzijds wel twee locaties te houden?  
Vanaf 21 november hebben er verschillende gesprekken op ambtelijk niveau 
tussen ZJCN en OLB plaatsgevonden. Deze gesprekken hebben 21 februari 2023 
geleid tot een bestuurlijke afspraak tussen ZJCN en OLB om een gezamenlijke 
werkgroep Laboratoriumzorg Bonaire in te stellen die uiterlijk 30 april 2023 aan 
VWS en OLB schriftelijk advies moet geven over de hervorming van de 
laboratoriumzorg op Bonaire, waarbij kwaliteit, doelmatigheid en dienstverlening 
de kernwaarden zullen zijn.  
Daarnaast heb ik besloten het bestaande contract met Bonlab te verlengen tot 1 
juli 2023.  
 
Is de staatssecretaris bereid om een consultatieplicht vast te leggen bij 
wijzigingen in de acute zorg, net zoals dat in Europees Nederland is geregeld 
onder de Wet Toelating Zorg Aanbieders? 
Er zijn reeds consultatieregelingen vastgelegd in artikel 26a lid 6 van de Wet op 
geneesmiddelenvoorziening BES m.b.t. de toelating van apotheken op de BES 
eilanden en artikel 3 Besluit geneeskunde BES m.b.t. het verlenen van 
vergunningen aan niet BIG geregistreerde zorgaanbieders.  
 
Pagina 15 van 19
