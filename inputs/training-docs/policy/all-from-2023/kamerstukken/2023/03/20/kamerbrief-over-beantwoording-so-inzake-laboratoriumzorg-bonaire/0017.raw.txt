Deze argumenten van het BC zullen worden meegewogen in het definitieve advies 
van de werkgroep Laboratoriumzorg Bonaire aan zowel BC als VWS waarop ik 
begrijpelijkerwijs dan ook nu niet kan vooruitlopen.   
 
De leden van de SP-fractie begrijpen dat het ziekenhuis Fundashon Mariadal heeft 
aangegeven niet bereid te zijn de diagnostiek van het Bonlab over te nemen. 
Klopt dit en zo ja, hoe heeft de staatssecretaris dit feit meegenomen in de 
besluitvorming? 
Het ziekenhuis Fundashon Mariadal heeft aangegeven de diagnostiek alleen over 
te willen nemen indien tussen ZJCN en Bonlab officieel een 
beëindigingsovereenkomst is gesloten. Het gaat FM daarbij om een goede 
juridische afwikkeling van de door mij aangekondigde beëindiging van de 
contractrelatie tussen ZJCN en Bonlab. Voor dit moment heb ik kennisgenomen 
van het standpunt van FM. FM zal deelnemen aan de werkgroep over de toekomst 
van de laboratoriumzorg. Op basis van het advies van de werkgroep zal ik in 
overleg met het OLB besluiten over de toekomstige vormgeving van de 
laboratoriumzorg op Bonaire. 
 
Voorts vragen de leden van de SP-fractie of de staatssecretaris ook de groei van 
de bevolking van Bonaire in de afgelopen jaren en mogelijke verdere 
bevolkingsgroei in de toekomst heeft meegewogen bij zijn besluit. 
De groei van de bevolking van Bonaire in de afgelopen jaren en mogelijke verdere 
bevolkingsgroei in de toekomst in relatie tot de testcapaciteit van de laboratoria 
op Bonaire zullen worden meegenomen in het uit te brengen advies van de 
werkgroep Laboratoriumzorg Bonaire.  
 
De leden van de SP-fractie vragen de staatssecretaris of de concentratie van de 
laboratoriumzorg te vergelijken is met de concentratie van de medicijndistributie 
op Bonaire, die volgens de Bonairiaanse gedeputeerde voor zorg sindsdien minder 
4
goed toegankelijk is geworden. Zo ja, welke garanties zijn er dat de 
toegankelijkheid van de laboratoriumzorg niet ook zal verslechteren door dit 
besluit? 
Problemen met de toegankelijkheid van de medicijndistributie zijn het gevolg 
(geweest) van tekorten aan apothekers en apothekersassistenten in combinatie 
met Covid. Het gevolg daarvan was een hoog ziekteverzuim onder personeel in de 
apotheken. In tegenstelling tot tekorten aan personeel bij de apotheken is dit niet 
het geval bij de laboratoria en ik verwacht dan ook niet dat de toegankelijkheid 
van de laboratoriumzorg in gevaar komt door het verminderen van de bestaande 
overcapaciteit en overdiagnostiek. 
 
 
4
 Caribisch Netwerk, 22 november 2022, ‘Protest op Bonaire tegen sluiting laboratorium’ Pagina 17 van 19
(https://caribischnetwerk.ntr.nl/2022/11/22/protest-op-bonaire-tegen-sluiting-laboratorium/)
