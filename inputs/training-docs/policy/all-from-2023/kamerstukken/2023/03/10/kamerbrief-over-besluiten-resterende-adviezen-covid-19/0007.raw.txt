In navolging van het MIT-advies zal de minister van VWS tevens het draagvlak en 
de naleving van de geldende adviezen en zorgen over het virus blijven monitoren. 
Kenmerk
3548129-1044783-PDCIC
Ten slotte wordt zoals toegezegd een onderzoeksprioritering opgesteld in de 
kennisagenda COVID-19. Zodat er gerichter gestuurd kan worden op het 
verwerken van de meest recente inzichten in COVID-19 en infectieziektenbeleid. 
Hierbij kan bijvoorbeeld gedacht worden aan benodigde kennis voor de COVID-19-
vaccinatiestrategie, het ondersteunen van kwetsbaren in de samenleving en 
onderzoek naar post-COVID, zowel nationaal als internationaal. 
 
III. A-status en meldingsplicht 
De WHO heeft op 27 januari jl. besloten dat COVID-19 voorlopig een PHEIC blijft, 
omdat de sterfte aan COVID-19 op mondiaal niveau nog hoog is vergeleken met 
andere luchtweginfecties en het nog niet uit te sluiten is dat er nieuwe varianten 
ontstaan met andere biologische eigenschappen. 
 
Het OMT heeft in haar advies aangegeven dat zolang COVID-19 door de WHO is 
aangemerkt als een ‘Public Health Emergency of International Concern’ een 
indeling in Groep A nodig om landelijke regie te behouden. Op basis van de Wet 
publieke gezondheid geeft de minister van VWS leiding aan de bestrijding van een 
infectieziekte in groep A. Bij infectieziektes in andere groepen ligt deze coördinatie 
op decentraal niveau. Gelet op het advies van het OMT heeft het kabinet besloten 
de A-status voorlopig nog te behouden. Het kabinet stelt een transitieplan op voor 
de overgang van een infectieziekte met landelijke sturing naar een infectieziekte 
onder lokale sturing, in overleg met uitvoeringspartners. 
 
Het OMT heeft aangegeven dat de huidige meldingsplicht gelet op de andere 
adviezen disproportioneel is. In haar advies geeft het OMT wel aan dat er 
bestuurlijke redenen kunnen zijn om de meldingsplicht nu niet af te schalen. Eén 
van deze redenen is dat op basis van de meldingen DCC-herstelcertificaten 
kunnen worden aangemaakt. Om deze reden wordt de meldingsplicht voor COVID-
19 nog niet afgeschaald. De DCC-verordening loopt af op 1 juli 2023, tot die tijd 
zijn lidstaten verplicht om het mogelijk te maken dat DCC-certificaten kunnen 
worden uitgegeven.   
 
IV. Overige besluiten 
 
Testcapaciteit en infrastructuur 
Omdat het OMT adviseert dat grootschalig testen geen toegevoegde waarde meer 
heeft, worden de teststraten bij de GGD zo snel mogelijk gesloten. Met 
uitvoeringsorganisaties wordt uitgewerkt hoe de testinfrastructuur na het sluiten 
van de teststraten zo effectief en efficiënt mogelijk kan worden afgeschaald. Dit 
zullen we verder uitwerken in een opdracht aan de betrokken 
uitvoeringsorganisaties. Het OMT acht de kans klein dat grootschalige inzet van 
PCR-testen nog nodig is. Het sluiten van de teststraten brengt mee dat het veel 
tijd zal kosten om een eventuele testinfrastructuur opnieuw vorm te geven. Met 
het oog op het OMT-advies, is dat in deze fase van de pandemie een passende 
keuze. Daarbij wordt in beeld gebracht hoe indien nodig met beperkte kosten een 
adequate paraatheid voor COVID-19 kan worden bewaard, bijvoorbeeld door het 
aanhouden van raamcontracten en onderhouden van bestaande IV-infrastructuur.  
Dit betekent dat het niet meer mogelijk zal zijn om je te laten testen bij de GGD.  
 
PaginaPagina 7  7 vanvan 12 12
