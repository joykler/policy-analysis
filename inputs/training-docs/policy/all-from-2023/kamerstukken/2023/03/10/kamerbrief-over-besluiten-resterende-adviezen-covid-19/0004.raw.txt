Uitvoeringsadviezen 
Kenmerk
3548129-1044783-PDCIC
Het overgrote deel van de betrokken uitvoeringspartners geeft aan geen bezwaren 
2
te zien in het afschalen van het isolatieadvies en het advies voor zelftesten.  
Wel wordt open en heldere communicatie vanuit de overheid van belang geacht. 
Voor de communicatie geldt dat rekening dient te worden gehouden met 
verschillende groepen. De afschaling kan namelijk leiden tot bijvoorbeeld 
gevoelens van opluchting of van verbazing dat de basisadviezen nog golden, maar 
ook tot gevoelens van angst of onzekerheid. De uitvoeringspartners adviseren te 
communiceren over onder andere de (afweging van) voor- en nadelen van het 
afschalen van de resterende COVID-19-adviezen, het belang van de generieke 
adviezen (zoals hygiÃ«ne en ventilatie) en de pandemische paraatheid voor andere 
infectieziekten. Daarnaast wordt aangeraden communicatie te wijden aan de 
onzekerheid over zowel de gevolgen van afschaling als over het verloop van de 
pandemie (en het niet kunnen uitsluiten van opnieuw inzetten van maatregelen). 
Verder wordt geadviseerd om rekening te houden met (medisch) kwetsbare 
groepen en te communiceren over wat men kan doen om hen te beschermen.  
 
2. Besluiten  
 
Doordat COVID-19 in Nederland de endemische fase heeft bereikt, is testen op 
grote schaal en isolatie niet meer noodzakelijk. Aandacht voor (medisch) 
kwetsbaren en nationaal en internationaal onderzoek naar post-COVID blijft wel 
nodig. De adviezen tegen COVID-19 kunnen zoveel mogelijk gelijkgesteld worden 
aan generieke adviezen ter preventie van andere luchtweginfecties. De kennis die 
we de afgelopen jaren hebben opgedaan met luchtwegvirussen wordt bestendigd 
en genormaliseerd. We zetten publiekscommunicatie in om die norm te 
versterken. 
 
I. Generieke adviezen 
Het kabinet heeft, gezien de hierboven beschreven adviezen, besloten om de 
specifieke adviezen voor COVID-19 zoveel mogelijk gelijk te stellen aan de 
generieke adviezen ter preventie van andere luchtweginfecties. Het is van belang 
om sectoren en sociale partners te informeren over deze generieke adviezen en te 
bespreken hoe deze adviezen in de praktijk vormgegeven kunnen worden. Deze 
generieke adviezen zullen expliciet onder de aandacht gebracht worden met als 
doel om deze adviezen als norm te versterken. Het volgen van de generieke 
adviezen helpt om verspreiding van luchtwegvirussen te beperken en zo ook 
mensen met een kwetsbare gezondheid te beschermen. De generieke adviezen 
worden:  
 
Heb je klachten die passen bij luchtweginfecties zoals hoesten, niezen, keelpijn en 
een loop-of snotneus?  
1. Blijf dan thuis wanneer je ziek bent. 
2. Overleg bij lichte klachten met je werkgever of je thuis kunt werken. 
3. Vermijd bij klachten fysiek contact met mensen die ernstig ziek kunnen 
worden van een luchtweginfectie. Als fysiek contact toch nodig is (zoals bij 
mantelzorg), draag dan een mondneusmasker. 
 
2
 In het advies staat welke uitvoeringspartners het betreft. 
PaginaPagina 4  4 vanvan 12 12
