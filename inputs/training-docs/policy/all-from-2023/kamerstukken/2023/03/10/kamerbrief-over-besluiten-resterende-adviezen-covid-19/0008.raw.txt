Het sluiten van de GGD-teststraten betekent eveneens dat mensen die een DCC-
herstelbewijs nodig hebben om te reizen deze via de commerciële teststraat 
Kenmerk
3548129-1044783-PDCIC
kunnen krijgen. Dat geldt nu al voor reizigers die een testbewijs nodig hebben. 
 
Mondneusmaskers en zelftesten voor medisch kwetsbaren 
Mondneusmaskers en zelftesten voor medisch kwetsbaren blijven vanuit de 
bestaande voorraad voor medisch kwetsbaren in 2023 kosteloos beschikbaar. 
Zoals vermeld in de Kamerbrief van 9 februari jl., is de regeling voor het kosteloos 
verstrekken van zelftesten en mondkapjes voor medisch kwetsbaren per 1 januari 
4
2023 verlengd en aangepast.  
 
Het OMT adviseert dat het niet meer nodig is om aan medisch kwetsbaren 
zelftesten te verstrekken. Het MIT benadrukt echter dat mondkapjes en zelftesten 
voor deze groep optimaal toegankelijk moeten blijven. Het kabinet is voornemens 
om de regeling op dit moment niet aan te passen en dus mondkapjes én 
zelftesten voor medisch kwetsbaren in 2023 kosteloos te blijven verstrekken. 
 
Zelftesten in het onderwijs en voor sociale minima 
In lijn met het OMT-advies zal het verstrekken van zelftesten in het onderwijs per 
15 maart 2023 stoppen. Dit betekent concreet dat scholen op 15 maart de laatste 
mogelijkheid hebben om zelftesten te bestellen. Dit zal richting scholen 
gecommuniceerd worden door de sectorraden te benaderen en een nieuwsbrief te 
verspreiden. Daarin zal ook worden toegelicht wat scholen kunnen doen met 
eventuele overgebleven testen en waar ze terecht kunnen met vragen en 
opmerkingen wanneer het zelftestportaal is gesloten. 
 
Aangezien het MIT het belangrijk acht dat onder meer zelftesten voor kwetsbare 
groepen toegankelijk blijven zullen zelftesten voor sociale minima nog tot het 
einde van het jaar kosteloos toegankelijk blijven. Hiervoor wordt gebruik gemaakt 
van de ruim beschikbare voorraden zelftesten. 
 
V. Sectorplannen 
Aan sectoren waar veel mensen bij elkaar komen en die de afgelopen jaren vaak 
met beperkingen te maken hebben gehad, is gevraagd om een sectorplan op te 
stellen met werkbare preventie- en interventiemaatregelen in de eigen sector. Met 
de sectorplannen hebben sectoren zich voorbereid op verschillende scenario’s, van 
lichtere maatregelen voor lichte scenario’s tot zwaardere maatregelen 
(interventiemaatregelen) die ingezet kunnen worden bij een sterkere opleving van 
het virus. Op basis van de sectorplannen zijn de maatregelenladders opgesteld, 
5
zoals ook in de Kamerbrief van 16 september jl. gecommuniceerd. Het kabinet 
heeft veel waardering voor de inzet van sectoren om tot solide sectorplannen te 
komen. Tegelijkertijd is het – met het bereiken van de endemische fase - minder 
waarschijnlijk dat er op korte termijn een beroep gedaan zal worden op de 
sectoren voor het treffen van maatregelen. Toch blijft de voorspelbaarheid van het 
coronavirus nog beperkt. Mocht er een opleving van het virus plaatsvinden, dan 
staan de maatregelenladders aan de basis van de aanpak van het kabinet en de te 
nemen maatregelen.  
 
4
 Kamerstuk 25 295, nr. 2012. 
5
 Kamerstuk 25 295, nr. 1959 en Maatregelenladders voor sectorale aanpak COVID-19 | 
Publicatie | Rijksoverheid.nl 
PaginaPagina 8  8 vanvan 12 12
