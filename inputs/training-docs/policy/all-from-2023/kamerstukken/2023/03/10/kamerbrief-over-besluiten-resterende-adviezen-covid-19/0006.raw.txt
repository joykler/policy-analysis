handelingsperspectief gegeven. Er staat nog veel informatie op internet uit de tijd 
dat COVID-19 een meer hevige intensiteit had. Daarom wordt het aantal 
Kenmerk
3548129-1044783-PDCIC
overheidswebsites met informatie over het coronavirus verder afgebouwd, zodat 
Nederlanders online makkelijker de weg kunnen vinden naar informatie op maat.  
 
In de publiekscommunicatie blijft aandacht voor de positie van medisch kwetsbare 
groepen. Eén van de generieke adviezen is om, wanneer je ziek bent of lichtere 
luchtwegklachten hebt, fysiek contact te vermijden met mensen van wie bekend is 
dat ze ernstig ziek kunnen worden van een luchtweginfectie. Dit advies wordt 
onderdeel van de publiekscommunicatie en wijst de samenleving op hun 
verantwoordelijkheid bij het beschermen van kwetsbaren, waarbij er ook aandacht 
zal zijn voor het voorkomen van sociaal isolement.  
De afgelopen jaren is er steeds goed contact geweest met belangengroepen van 
mensen met een kwetsbare gezondheid. Ook de komende tijd geven we de 
communicatie richting medisch kwetsbare groepen en hun directe omgeving 
verder vorm in nauw contact met deze belangengroepen. Zo krijgen we een 
scherp beeld bij wat zij nodig hebben voor de communicatie met en over hun 
achterban. 
 
II. Monitoring en surveillance 
Vanwege de onzekerheid omtrent de ontwikkeling van COVID-19 heeft het kabinet 
tevens besloten om geïntensiveerde monitoring en surveillance te continueren. 
Het in samenhang beschikken over informatie uit verschillende bronnen is 
belangrijk voor de surveillance, bijvoorbeeld om bij nieuwe varianten 
veranderingen in de ziekte-ernst te monitoren en voor het bepalen van de 
vaccineffectiviteit. De infectieradar en rioolwatersurveillance geven een early 
warning voor nieuwe varianten en inzicht in de circulatie van het virus. Data-
uitwisseling en registratie tussen zorgaanbieders geeft inzicht in de ontwikkeling 
van het virus bij kwetsbare groepen. Het OMT wijst erop dat ziekenhuizen en 
stichting Nationale Intensive Care Evaluatie (NICE, beroepsgroep van intensivisten 
voor intensivisten) aangeven te willen stoppen met de registratie van 
ziekenhuisopnames op verpleegafdelingen na het einde van het griepseizoen 
2022/2023, vanwege de hoge registratielast. Het OMT benadrukt in reactie daarop 
het belang van een gedetailleerde klinische registratie van patiënten met COVID-
19 in de ziekenhuizen en langdurige zorg ten behoeve van de surveillance en het 
bepalen van de vaccineffectiviteit. 
 
Het kabinet onderschrijft het belang van data-aanlevering om voldoende zicht te 
hebben op de ontwikkeling van het virus en volgt daarmee het advies van OMT en 
MIT op deze punten. Het kabinet beseft dat registratie arbeidsintensief kan zijn. 
Het beschikbaar stellen van gegevens via het Landelijk Platform Zorgcoördinatie 
(LPZ) komt daarbij ten goede aan de regeldruk. De minister van Volksgezondheid, 
Welzijn en Sport (VWS) is bereid om samen met het RIVM en het zorgveld te 
kijken naar manieren om monitoring en surveillance op een werkbare manier in de 
toekomst in te richten. Bijvoorbeeld door te kijken welke instrumenten, 
datastromen en publieksinformatie minimaal benodigd zijn op dit moment en hoe 
deze geschikt te maken voor het surveillancelandschap van de toekomst. Ook zal 
de mogelijkheid van gecombineerde aanlevering van benodigde data worden 
verkend, waarbij mogelijk onderscheid gemaakt wordt tussen manieren van data 
aanlevering in een endemische situatie. 
 
PaginaPagina 6  6 vanvan 12 12
