4. Hoest en nies in je elleboog. En was vaak en goed je handen met water en 
zeep, ook als je geen klachten hebt. 
Kenmerk
3548129-1044783-PDCIC
5. Zorg voor voldoende ventilatie van binnenruimtes. 
 
Het vervangen van COVID-19-specifieke adviezen door generieke adviezen 
betekent ook het einde van het isolatieadvies en het advies voor zelftesten. Dit 
gaat per 10 maart 2023 in. 
 
Consequenties van het afschaffen van COVID-19-specifieke adviezen 
De overgang van specifieke adviezen voor COVID-19 naar generieke adviezen en 
het daarmee vervallen van het isolatieadvies en het zelftestadvies heeft 
verschillende consequenties. De COVID-19-adviezen worden zoveel mogelijk gelijk 
aan de generieke adviezen ter preventie van andere luchtweginfecties. Daarmee 
wordt de kennis die we de afgelopen jaren hebben opgedaan met 
luchtwegvirussen bestendigd en wordt de omgang met het virus gelijkgesteld aan 
de adviezen die voor alle luchtweginfecties gelden. Hetzelfde geldt voor de 
arbeidshygiënische strategie die de werkgever moet volgen om maatregelen te 
treffen om gezond en veilig te kunnen werken: die is niet alleen voor COVID-19 
belangrijk, maar voor alle luchtwegvirussen. De risico-inventarisatie en -evaluatie 
(RI&E), die gaat over gezond en veilig werken, is het geijkte instrument om 
risico’s op besmetting en verspreiding van COVID-19 in kaart te brengen. 
Adviezen over de omgang met infectieziekten (waaronder COVID-19) met 
betrekking tot het zorgpersoneel worden weer aangesloten bij vigerende 
professionele richtlijnen. 
 
Communicatie  
Zowel het OMT als MIT benadrukken terecht het belang van heldere 
publiekscommunicatie bij het onder de aandacht brengen van de generieke 
adviezen voor luchtweginfecties. Daarom is – in samenwerking met de direct 
betrokken departementen en het RIVM – de publiekscommunicatie voorbereid die 
mensen wijst op wat men zelf kan doen om verspreiding van luchtweginfecties te 
beperken om zo onder andere mensen met een kwetsbare gezondheid te 
beschermen. De publiekscommunicatie draagt bij aan de introductie van een 
nieuwe sociale norm, bijvoorbeeld over het thuis blijven wanneer je ziek bent door 
luchtwegklachten. De publiekscommunicatie – waarbij we de inzichten van 
gedragsexperts meenemen en aandacht hebben voor specifieke doelgroepen - zal 
kort na de communicatie over de besluitvorming op 10 maart worden gestart. Dit 
gebeurt onder meer in de vorm van een serie (online) advertenties, social media 
posts die via de sociale kanalen van het Rijk en partnerorganisaties worden 
verspreid, websites als rijksoverheid.nl en het bij diverse media onder de 
aandacht brengen van dit onderwerp. In de zomer bekijken we hoe we de 
publiekscommunicatie in het najaar vorm gaan geven. 
 
Er wordt extra aandacht gegeven aan helder gedragsadvies. Het zelfzorgportaal, 
dat sinds juni 2022 online is als uitwerking van de kamerbrief over de 
3
langetermijnstrategie van 1 april 2022, wordt geüpdatet. De website 
mijnvraagovercorona.nl bevat de meest recente adviezen met betrekking tot de 
omgang met COVID-19. Hierin wordt het perspectief van bescherming van 
kwetsbare Nederlanders meegenomen, en gedragsadviezen met een helder 
 
3
 Kamerstuk 25 295, nr. 1834. 
PaginaPagina 5  5 vanvan 12 12
