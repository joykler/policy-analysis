Nu de endemische fase voor Omikron volgens het OMT is bereikt, acht het OMT de 
Kenmerk
3548129-1044783-PDCIC
Groep A-meldingsplicht niet meer proportioneel. Wel heeft het OMT er begrip voor 
dat er momenteel bestuurlijke overwegingen zijn om de Groep A-meldingsplicht 
niet met directe ingang te laten vervallen en voor het laten vervallen van de A-
status aan te sluiten bij de WHO. Ten slotte geeft het OMT aan dat de beoogde 
ingangsdatum voor de nieuwe adviezen ruimte dient te bieden voor afstemming 
met de betrokken partijen. Ook is de noodzaak om de generieke adviezen 
betreffende bestrijding van luchtweginfecties optimaal over te brengen aan de 
maatschappij. Dat vraagt om zorgvuldige en goed afgestemde communicatie. 
 
Het kabinet heeft ook advies gevraagd over monitoring en surveillance. Het OMT 
geeft aan dat het belangrijk blijft om zicht te houden op de verspreiding van het 
virus, eigenschappen van het virus, de ziektelast en mate van bescherming door 
het vaccinatieprogramma. Hierdoor blijft onder andere het zicht op het aantal 
ziekenhuis- en IC-opnames en achtergrondinformatie zoals leeftijd, de reden van 
opname en vaccinatiestatus van groot belang. 
 
MIT-advies 
Het MIT adviseert om de basisadviezen met betrekking tot COVID-19 pas af te 
schalen als het virus endemisch is in Nederland, of nog liever: in Europa of 
mondiaal. Tot die tijd zijn er nog te veel onzekerheden, onder andere over post-
COVID. Ten tweede adviseert het MIT om te zorgen voor de veiligheid van 
kwetsbare groepen. Persoonlijke beschermingsmiddelen, zelftesten en vaccins 
zouden optimaal toegankelijk moeten blijven voor deze groep. Ook 
vertegenwoordigers van medewerkers in fysieke beroepen benoemen dit belang. 
Daarbij willen mensen die zichzelf zien als risicogroep, zelf voor een vaccinatie 
kunnen kiezen. Het MIT vraagt tevens aandacht voor de situatie waarin 
werkgevers hun werknemers vragen om bij een positieve test en (milde) klachten 
toch te komen werken. Dit betreft vooral werknemers in fysieke beroepen; soms 
gaat het om mensen in een kwetsbare sociaaleconomische positie. Bij deze 
groepen leven zorgen, vooral over post-COVID. Indien het isolatie-advies in stand 
blijft, geeft het MIT in overweging mee om tussen werkgevers en werknemers 
afspraken te maken indien hierdoor acute continuïteitsproblemen zouden 
ontstaan. Ten derde adviseert het MIT het kabinet om het gesprek aan te gaan 
met sectoren en burgers over pandemische paraatheid. Het MIT benoemt de 
behoefte aan een duidelijke norm, en stelt dat de norm om thuis te blijven bij 
klachten al gangbaar is. Het advies is verder om blijvend over de basisadviezen te 
communiceren zo lang deze van kracht blijven, en duidelijkheid te geven over in 
welke situaties maatwerk mogelijk is. Indien de basisadviezen worden 
afgeschaald, adviseert het MIT om de norm ‘Blijf thuis als je ziek bent’ te blijven 
communiceren en deze toe te passen bij alle besmettelijke infectieziekten met 
maatschappelijke impact. Dit is van belang voor situaties waarbij de kans op 
besmettingen, ziekteverzuim, en zorgbehoefte toeneemt. Daarnaast helpt het om 
de bescherming van medisch kwetsbaren, en om de pandemische paraatheid op 
peil te houden. 
 
 
 
 
 
PaginaPagina 3  3 vanvan 12 12
