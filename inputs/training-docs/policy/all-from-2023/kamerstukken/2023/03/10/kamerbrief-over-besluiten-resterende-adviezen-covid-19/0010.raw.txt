Daarnaast adviseert het OMT-V om de mogelijkheid tot vaccinatie open te houden 
Kenmerk
3548129-1044783-PDCIC
voor personen die de basisserie en/of de herhaalprik nog niet ontvangen hebben. 
Het is volgens het OMT-V echter nu niet noodzakelijk om standaard groepen 
mensen op basis van leeftijd of vestiging in Nederland actief uit te nodigen voor 
een vaccinatie. Vanwege onzekerheden over de virusvarianten die gaan circuleren 
en de beperkte kennis over het effect van de bivalente vaccins en de onderlinge 
verschillen ertussen kan het OMT-V niet aangeven of er een toegevoegde waarde 
is van het bivalente vaccin met Omikron BA.4/5 ten opzichte van dat met Omikron 
BA.1. 
 
Besluit 
De minister van VWS heeft besloten het advies van het OMT-V over te nemen. Dit 
houdt in dat er in het voorjaar, zo lang de epidemiologische situatie stabiel blijft, 
géén nieuwe algemene herhaalprikronde zal plaatsvinden. In individuele gevallen 
blijft maatwerk mogelijk. Ook mensen die nog geen basisvaccinatie of herhaalprik 
hebben gehaald, kunnen hiervoor nog steeds bij de GGD’en terecht.  
 
De GGD’en kunnen als gevolg van dit besluit de huidige capaciteit op de 
verschillende vaccinatielocaties gaan afbouwen. Samen met het RIVM en de 
Landelijk Coördinatie COVID-19 Bestrijding (LCCB) wordt uitgewerkt tot welk 
niveau de capaciteit wordt afgebouwd. Daarbij houden we rekening met de 
mogelijkheid dat de GGD’en in het najaar voorbereid moeten zijn voor een 
eventuele nieuwe vaccinatieronde. 
Conform het advies van het OMT-V, blijft maatwerk mogelijk voor individuele 
patiënten, zoals eerder ook het geval was. Zij kunnen op indicatiestelling van de 
medisch specialist bij de GGD’en terecht voor een extra herhaalprik. Om de 
indicatiestelling van een dergelijke extra revaccinatie mogelijk te maken, zijn 
handvatten nodig voor behandelaren, in de vorm van bijvoorbeeld een 
afwegingskader. Daarom verzoekt de minister van VWS de betrokken medisch 
beroepsgroepen om deze op te stellen, in afstemming met het RIVM. De medisch 
specialist kan patiënten met een indicatie voor een extra revaccinatie verwijzen 
naar de GGD’en om deze vaccinatie te ontvangen. Het gaat hier expliciet om 
maatwerk voor individuele patiënten en niet om complete patiëntengroepen.  
 
Ook voor personen vanaf 12 jaar die volgens de huidige vaccinatiestrategie nog in 
aanmerking komen voor een basisserie en/of herhaalprik, blijven vaccinaties 
beschikbaar. Zij zullen hier niet actief voor worden uitgenodigd. Via 
publiekscommunicatie vanuit het ministerie van VWS en uitvoeringscommunicatie 
door de GGD’en en haar partners, blijven we ondersteunend informeren over de 
coronavaccinatie, zodat mensen die in aanmerking komen voor een vaccinatie hier 
een weloverwogen keuze in kunnen maken. Hierbij houden we rekening met de 
behoeften van doelgroepen die niet (makkelijk) bereikt worden door 
overheidscommunicatie, zoals laaggeletterden, anderstaligen en digitaal 
mindervaardigen. Voor kinderen jonger dan 12 jaar met een verhoogd medisch 
risico blijft het beleid ongewijzigd.  
 
Bijzondere doelgroepen 
Ook in de komende maanden blijven GGD’en aandacht houden voor groepen die 
mogelijk nog onvoldoende tegen het coronavirus zijn beschermd, bijvoorbeeld 
door beperkte toegang tot vaccinatiezorg. Dit geldt onder andere voor 
PaginaPagina 10  10 vavan 12n 12
