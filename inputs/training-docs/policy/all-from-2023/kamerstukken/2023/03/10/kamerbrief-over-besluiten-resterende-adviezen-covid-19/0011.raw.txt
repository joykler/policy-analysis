asielzoekers, arbeidsmigranten en mensen die gebruik maken van de 
maatschappelijke opvang. Hoewel deze groepen conform het OMT-V advies niet 
Kenmerk
3548129-1044783-PDCIC
actief worden uitgenodigd, kunnen GGD’en op lokaal niveau een toegespitst 
informatie- en vaccinatieaanbod bieden. In samenwerking met het RIVM, GGD 
GHOR Nederland, de GGD’en en de LCCB wordt de komende tijd beoordeeld in 
hoeverre de uitvoeringsroutes van de vaccinatie voor bijzondere doelgroepen 
blijven bestaan of worden aangepast. Over de uitkomsten zal ik u op een later 
moment informeren.  
 
Inzet bivalente vaccins 
In het advies spreekt het OMT-V geen voorkeur uit voor het bivalente vaccin met 
Omikron BA.4/5 ten opzichte van dat met Omikron BA.1. Op dit moment zijn 
beide bivalente vaccins nog op voorraad. De voorraad BA.1 vaccins is te klein om 
een mogelijke nieuwe vaccinatieronde in het najaar volledig met deze vaccins uit 
te voeren. Tevens verloopt de houdbaarheid van de BA.1 vaccins per oktober 
2023. Op dit moment is het nog niet duidelijk of en wanneer een nieuwe 
vaccinatieronde plaats zal vinden. De minister van VWS kiest er daarom voor om 
over te gaan op inzet van BA.4/5 vaccins als herhaalprik en het surplus aan BA.1 
vaccins zo snel mogelijk te doneren. Ook het te verwachten surplus aan BA.4/5 
vaccins (onder andere gebaseerd op het te verwachten opkomstpercentage) zal 
gedoneerd worden. Voor de basisserie blijven de monovalente vaccins vooralsnog 
de standaard. 
 
Afsluiting  
 
De COVID-19-pandemie bevindt zich nu in de endemische fase. De overgang naar 
de endemische fase betekent dat de epidemiologische situatie stabieler is dan de 
afgelopen drie jaar. De huidige virusvarianten leiden niet tot grote 
maatschappelijke en economische problemen of verminderde toegankelijkheid van 
de zorg. Het treffen van COVID-19-specifieke maatregelen en adviezen is daarom 
niet langer nodig. Voor heel veel mensen zal dit voelen als een afsluiting van een 
vervelende periode. 
 
Tegelijkertijd blijft COVID-19 een risico voor medisch kwetsbaren en is nog veel 
onbekend over post-COVID. We zullen alert moeten blijven, want het virus is nog 
steeds onvoorspelbaar en er worden nog steeds mensen ernstig of langdurig ziek 
van. Momenteel wordt er veel onderzoek gedaan, zowel nationaal als 
internationaal, naar post-COVID. Ook vindt het kabinet het van groot belang om 
voorbereid te blijven op verschillende scenario’s met betrekking tot COVID-19. Het 
OMT en het MIT blijven de ontwikkelingen van het virus én de sociaal-
maatschappelijke economische situatie actief monitoren. Hoewel we de GGD-
teststraten sluiten, omdat (zelf)testen bij luchtwegklachten niet langer 
geadviseerd wordt, blijven we ons voorbereiden op een eventuele opleving van 
het virus.  
Daarnaast kunnen we belangrijke lessen trekken uit de afgelopen drie jaar, zoals 
6
ook aangegeven in het recente WRR-rapport en de OvV-deelrapporten. Eén van 
de lessen die we geleerd hebben is dat het voor alle luchtwegklachten goed is om 
de adviezen op te volgen. Door deze adviezen op te volgen verlagen we de impact  
 
 
6
 Kamerstuk 25 295, nr. 1997. 
PaginaPagina 11  11 vavan 12n 12
