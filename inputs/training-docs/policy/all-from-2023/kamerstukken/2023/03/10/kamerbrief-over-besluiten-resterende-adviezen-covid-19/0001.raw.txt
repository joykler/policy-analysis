> Retouradres Postbus 20350 2500 EJ  Den Haag
De Voorzitter van de Tweede Kamer
Bezoekadres
der Staten-Generaal
Parnassusplein 5
2511 VX  Den Haag
Postbus 20018
www.rijksoverheid.nl
2500 EA  DEN HAAG
Kenmerk
3548129-1044783-PDCIC
Bijlage(n)
2
Kenmerk afzender
Correspondentie uitsluitend 
richten aan het retouradres 
met vermelding van de 
Datum 10 maart 2023
datum en het kenmerk van 
Betreft Besluiten resterende adviezen COVID-19
deze brief.
 
 
Geachte voorzitter, 
In de afgelopen drie jaar heeft COVID-19 een grote impact gehad op Nederland. 
Vrijwel iedereen heeft op de één of andere manier te maken gehad met de 
gevolgen van het coronavirus. Nu, ruim drie jaar na de eerste coronabesmetting in 
Nederland, zijn we in een nieuwe fase beland. De transitiefase is voorbij en 
COVID-19 heeft de endemische fase bereikt. De endemische fase kan gedefinieerd 
worden als de fase waarin het virus constant aanwezig is onder de bevolking, 
maar waarbij de gehele populatie door vaccinatie of doorgemaakte infectie 
immuniteit heeft opgebouwd. Het kabinet heeft er daarom toe besloten dat de nog 
resterende adviezen verder afgeschaald kunnen worden, wat een heugelijk 
moment is na een lange periode met verschillende maatregelen en adviezen.   
 
COVID-19 leidt niet meer tot grote maatschappelijke en economische problemen 
of verminderde toegankelijkheid van de zorg. Wel blijft er onzekerheid en 
onvoorspelbaarheid over de ontwikkeling van nieuwe varianten en het verloop van 
de afweer. De afgelopen weken neemt de verspreiding van het virus en het aantal 
COVID-19-patiënten die in het ziekenhuis worden opgenomen toe. Op dit moment 
is dat geen reden tot zorg, maar het betekent wel dat we alert en voorbereid 
moeten blijven op een eventuele opleving. Daarom werken we aan pandemische 
paraatheid. Daarnaast blijft het virus een risico voor medisch kwetsbaren en is er 
nog volop onderzoek gaande, zowel nationaal als internationaal, naar de diagnose 
en behandeling van post-COVID. De keuze om de laatste COVID-19-specifieke 
adviezen af te schalen is een verantwoorde keuze, maar het kan niet worden 
uitgesloten dat er opnieuw landelijke maatregelen nodig zijn. Dat kan het geval 
zijn bij bijvoorbeeld een nieuwe en/of meer ziekmakende variant of bij een andere 
infectieziekte met pandemisch potentieel.  
In internationale context ziet de Wereldgezondheidsorganisatie (WHO) COVID-19 
nog steeds als een ‘Public Health Emergency of International Concern’ (PHEIC). De 
omliggende Europese landen hebben nog specifieke COVID-19-maatregelen en dit 
betekent dat inwoners in de grensregio’s te maken kunnen hebben met 
verschillende adviezen. 
 
Pagina 1 van 12
