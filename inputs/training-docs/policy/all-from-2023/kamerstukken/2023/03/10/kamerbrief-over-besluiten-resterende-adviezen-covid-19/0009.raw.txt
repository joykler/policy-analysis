3. Caribisch Nederland 
e
In aanvulling op het 146 advies van het OMT, heeft het RIVM op 24 februari jl. 
Kenmerk
3548129-1044783-PDCIC
separaat geadviseerd met betrekking tot de vier landen in de Caribische regio van 
het Koninkrijk der Nederlanden; zie bijlage ‘Aanvulling op 146e OMT-advies en 2e 
OMT-V-advies’. Het advies is gedeeld met de autonome landen binnen het 
Koninkrijk der Nederlanden: Curaçao, Aruba en Sint Maarten (CAS). 
 
Samenvatting RIVM-advies 
In het advies wordt aangegeven dat de medische en epidemiologische situatie met 
betrekking tot de COVID-19-pandemie in het Caribisch deel van het Koninkrijk 
grotendeels overeenkomstig is met de huidige situatie in Europees Nederland. Ook 
voor de BES-CAS-eilanden geldt dat de circulerende varianten, in combinatie met 
de aannemelijk breed opgebouwde immuniteit, niet langer leiden tot een hoge 
ziektelast in de bevolking. Het handhaven van COVID-19-specifieke maatregelen 
wordt om deze reden ook in Caribisch Nederland (BES; Bonaire, Sint Eustatius, 
Saba) niet langer proportioneel geacht.  
Wel wordt - gezien de kleinschaligheid en beperkte zorgcapaciteit - in het advies 
gewezen op de kwetsbare medische situatie op de eilanden, alsmede de beperkte 
mogelijkheden voor surveillance. Het RIVM adviseert om de bestaande 
surveillance te continueren en waar mogelijk te versterken. De eilanden 
beschikken (nog) niet over rioolwater-surveillance of een Infectieradar, waardoor 
minder zicht is op de mate van viruscirculatie. Ten opzichte van Europees 
Nederland wordt daarom afwijkend geadviseerd aangaande het loslaten van het 
testadvies. In het kader van surveillance blijft het advies om voldoende personen 
met klachten die passen bij een luchtweginfectie te testen door middel van PCR, 
en kiemsurveillance door middel van steekproeven van positieve PCR-monsters in 
stand te houden op de eilanden. 
 
Besluit 
De minister van VWS heeft besloten het advies op te volgen om de bestaande 
surveillance te continueren in Caribisch Nederland en zal hierover met het RIVM 
en de Openbare Lichamen in overleg treden. 
 
4. Vaccinatie COVID-19 
 
Samenvatting OMT-V-advies 
Het OMT-Vaccinatie acht het niet zinvol om in het voorjaar van 2023 een 
revaccinatieronde te organiseren voor de algemene bevolking of voor specifieke 
(hoogrisico) groepen. De belangrijkste argumenten bij dit advies zijn de huidige 
epidemiologische situatie, de reeds opgebouwde immuniteit door vaccinatie en/of 
infectie en de afnemende ziektelast van de Omikronvariant. Ook zal een extra 
vaccinatie op dit moment naar verwachting slechts een geringe extra bescherming 
tegen ernstige ziekte opleveren.  
Voor een klein deel van de patiënten met een medisch hoog risico vindt het OMT-V 
extra bescherming door revaccinatie wel wenselijk. Daarom adviseert het OMT-V 
maatwerk mogelijk te maken voor individuele patiënten. De indicatie hiervoor 
dient volgens het OMT-V door de behandelend medisch specialist gesteld te 
worden op basis van individuele patiëntkenmerken. Het OMT-V benoemt dat het 
van belang is dat de medische beroepsgroepen richtlijnen opstellen voor de 
indicatiestelling en timing van de extra revaccinatie voor deze specifieke 
patiënten.  
PaginaPagina 9  9 vanvan 12 12
