Met deze brief informeert het kabinet uw Kamer over de besluiten naar aanleiding 
van de adviezen van het Outbreak Management Team (OMT), het Bestuurlijke 
Kenmerk
3548129-1044783-PDCIC
Afstemmingsoverleg (BAO), het Maatschappelijk Impact Team (MIT) en 
uitvoeringspartners, en over de consequenties van deze besluiten. Daarnaast gaat 
deze brief ook in op het advies van OMT-Vaccinatie (OMT-V) en het advies van het 
RIVM over Caribisch Nederland. 
 
1. Samenvatting OMT-, MIT- en uitvoeringsadvies 
 
Het kabinet heeft het OMT en het MIT om advies gevraagd over de omgang met 
de resterende COVID-19-adviezen, over de verwachte ontwikkeling van COVID-19 
in de nabije toekomst en over de monitoring van het virus. Daarnaast zijn diverse 
uitvoeringspartners gevraagd te reflecteren op eventuele uitvoeringsaspecten 
betreffende het al dan niet afschalen van de resterende COVID-19-adviezen. 
 
Het OMT, MIT en de uitvoeringspartners hebben hun adviezen uitgebracht. Over 
deze adviezen heeft het kabinet uw Kamer op donderdag 23 februari jl. 
1
ge√Ønformeerd. Hieronder volgt een beknopte samenvatting van de verschillende 
adviezen. 
 
e
146 OMT-advies 
e
Het OMT geeft in het 146 advies aan dat Omikron en subvarianten grotendeels 
door de transitiefase heen zijn en de endemische fase is bereikt. De 
voorspelbaarheid van COVID-19-oplevingen is echter nog beperkt. Een goede 
surveillance, ook op internationaal niveau, blijft daarom van belang.  
Gezien de huidige epidemiologische fase, adviseert het OMT om de adviezen tegen 
COVID-19 zoveel mogelijk gelijk te stellen aan de generieke adviezen ter 
preventie van andere luchtweginfecties. Voor wat betreft de resterende COVID-
19-adviezen, namelijk de test- en isolatieadviezen, adviseert het OMT deze voor 
het algemene publiek te laten vervallen. Teststraten kunnen worden afgeschaald 
omdat niet aannemelijk is dat opschalen op korte termijn nodig is. Het OMT 
adviseert daarnaast om COVID-19-diagnostiek in de nabije toekomst weer onder 
te brengen bij de reguliere zorg, in lijn met de vigerende professionele richtlijnen. 
Hetzelfde geldt voor het nemen van preventieve maatregelen. Daarnaast geeft het 
OMT aan dat het voor kwetsbaren van belang is om met hun omgeving 
maatregelen te nemen. Gelet op het vervallen van de test- en isolatieadviezen 
voor het algemeen publiek, adviseert het OMT dat het verstrekken van zelftesten 
in het onderwijs en aan andere groepen kan vervallen. Verder zullen mensen met 
een verhoogde kans op een ernstig beloop van COVID-19 ook niet meer getest 
worden door de GGD, maar kunnen ze een zelftest uitvoeren of daarvoor terecht 
bij hun behandelaar. Het OMT adviseert daarom dat het verstrekken van 
zelftesten aan de groep medisch kwetsbaren niet meer noodzakelijk is. Aan 
personen met luchtwegklachten die in contact komen met mensen met een 
verhoogde kans op ernstig beloop van een virale luchtweginfectie, adviseert het 
OMT om een mondneusmasker te dragen als fysiek contact niet kan worden 
vermeden. Het kan overwogen worden om nog mondneusmaskers aan de groep 
van medisch kwetsbaren te blijven verstrekken. 
 
 
 
1
 Kamerstukken II 2022/23, 2023Z03400 
PaginaPagina 2  2 vanvan 12 12
