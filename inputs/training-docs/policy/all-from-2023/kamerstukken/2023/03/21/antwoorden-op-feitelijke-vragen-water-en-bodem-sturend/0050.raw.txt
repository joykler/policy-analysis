Vraag 182 
Ministerie van 
Infrastructuur en 
Waar is geregeld dat ongewenste opwarming van drinkwater uit warmtenetten en 
Waterstaat 
energiekabels moet worden voorkomen en wat is daarbij de rol van gemeenten? 
 
Antwoord 182 
Dit is op verschillende plaatsen geregeld. Zo is bijvoorbeeld in artikel 3.16k van het 
Activiteitenbesluit milieubeheer vastgelegd: ‘het in werking hebben van een 
bodemenergiesysteem mag niet leiden tot opwarming van de bodem.’ In bijlage 3, 
tabel IIIa van het Drinkwaterbesluit is opgenomen dat het drinkwater maximaal 25 
graden Celsius mag zijn. Omdat deze regels zijn opgesteld om legionellavorming 
tegen te gaan, worden geen eisen gesteld aan specifieke warmtebronnen. De 
NEN7171 geeft criteria voor de goede ordening van ondergrondse netten in de 
ondergrond bij nieuwbouw. Op grond van artikel 21 van het Drinkwaterbesluit 
draagt de eigenaar van een drinkwaterbedrijf er zorg voor dat het 
distributienetwerk overeenkomstig de NEN7171 wordt aangelegd. Op dit moment 
wordt deze NEN-norm herzien, mede om rekening te houden met de opwarming 
van drinkwater door warmtenetten en energiekabels. 
Gemeenten worden primair verantwoordelijk voor bodem onder de Omgevingswet, 
provincies (en waterschappen) blijven verantwoordelijk voor grondwater. De 
ordening en onderlinge beïnvloeding van ondergrondse objecten wordt samen met 
VNG/IPO en de UvW nader ingevuld met een uitvoeringsstrategie voor 
ondergrondse ordening. De ongewenste opwarming zal daar onderdeel van 
uitmaken. De inpassing in de regels en praktijk van de ruimtelijke ordening wordt 
samen met gemeenten en provincies uitgewerkt. De rol van ruimtelijke ordening in 
het voorkomen van ongewenste opwarming van drinkwater zal in dat traject 
onderzocht worden. In ieder geval zal er aandacht zijn voor: nauwkeurige data over 
de ondergrond en de verplichting de ondergrondse ruimte mee te nemen in plannen 
en projecten en mogelijkheden voor het ordenen in 3D (functies van elkaar 
scheiden in de diepte). 
 
Vraag 183 
Hoe is gewaarborgd dat maatregelen voor bescherming van drinkwaterbronnen 
worden genomen als verontreiniging van grondwater boven de drinkwaternormen 
uitstijgt, maar onder de interventiewaarden voor bodemsanering? 
 
Antwoord 183 
Voor de drinkwaterwinningen worden gebiedsdossiers opgesteld, daarin vindt een 
risicoanalyse plaats. Alle overheden en de drinkwaterbedrijven zijn betrokken bij 
het opstellen van een gebiedsdossier. Het protocol gebiedsdossiers is van 
toepassing. Als uit een analyse naar voren komt dat er een bedreiging is voor een 
winning, bijvoorbeeld door een verontreiniging, wordt bekeken welke acties nodig 
zijn. Bij het bepalen van de acties wordt ook gekeken naar de effectiviteit en de 
kosten. Het bevoegde gezag Wet bodem bescherming en het bevoegd gezag voor 
het grondwater (de provincies) maken deze afwegingen. Als er sprake is van een 
bodemverontreiniging die de drinkwaterwinning bedreigt, dan zullen in het 
bijbehorende uitvoeringsprogramma beheersmaatregelen getroffen moeten worden. 
 
Vraag 184 
Is of komt er een doelstelling voor vermindering van de bodemafdekking? 
 
Antwoord 184 
Er is nu geen voornemen dit op nationaal niveau te regelen. De Europese 
Bodemrichtlijn kan wel vanaf 2025 om streefdoelen vragen van NL om afdekking te 
verminderen tegen 2030. De komende tijd is het vooral zaak om tot een goed en 
effectief instrumentarium te komen, waarmee wordt voorkomen dat bodems 
onnodig worden afgedekt.  
De ministeries van Infrastructuur en Waterstaat en van Binnenlandse Zaken en 
Pagina 50 van 64
