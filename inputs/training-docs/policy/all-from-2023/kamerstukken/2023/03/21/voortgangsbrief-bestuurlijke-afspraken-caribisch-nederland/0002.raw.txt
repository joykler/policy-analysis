Ministerie van 
Binnenlandse Zaken en 
Koninkrijksrelaties
Kenmerk
1. Voortgang van de bestuurlijke afspraken 
2023-0000129312
Op 1 juli 2022 heb ik de Bestuurlijke werkafspraken Bonaire 2022-2023, het 
Afsprakenakkoord Sint Eustatius 2022-2023 en de meerjarige Saba Package 2.0 
2022-2025 met uw Kamer gedeeld. De bestuurlijke afspraken zijn een uitwerking 
van de prioriteiten van de eilandsbesturen en de prioritaire thema’s zoals 
uiteengezet in de Hoofdlijnenbrief Koninkrijksrelaties. Deze bestuurlijke afspraken 
dragen bij aan een integrale Rijksbrede aanpak voor Caribisch Nederland. In 
maart van dit jaar vinden de Eilandsraadsverkiezingen plaats en daarom hebben 
het Bestuurscollege van Bonaire en de regeringscommissaris van Sint Eustatius 
ervoor gekozen om te werken met eenjarige afspraken. Op verzoek van het 
Bestuurscollege van Saba hebben wij meerjarige afspraken gemaakt, met daarbij 
een eenjarige uitvoeringsagenda. 
Voordat ik per eiland in ga op de voortgang, geef ik een toelichting op 
verschillende eiland overstijgende thema’s, namelijk de inkomensmaatregelen per 
1 januari 2023; overige fiscale maatregelen; weerbaar en goed bestuur; de 
voortgang van de Taskforce Knelpunten; gezondheidszorg; volkshuisvesting en 
ruimtelijke ordening; en de wijze van monitoring van de bestuurlijke afspraken. 
Inkomensmaatregelen per 1 januari 2023 
In deze brief en in de bijgevoegde monitor leest u onder andere dat er veel 
gebeurd is om de levensstandaard op de eilanden te verbeteren. Deze 
onderwerpen worden grotendeels door mijn collega’s van het ministerie van SZW, 
IenW en EZK aangepakt, in samenwerking met de openbare lichamen. Over deze 
onderwerpen heb ik tevens op 15 november 2022 samen met minister Schouten 
en u een debat gevoerd. 
 
Vanaf 1 januari 2023 zijn diverse inkomensmaatregelen in werking getreden. In 
het kort is het minimumloon met respectievelijk 18,2%, 14,3% en 15,0% 
verhoogd op Bonaire, Sint Eustatius en Saba, waarmee werknemers die een 
fulltime minimumloon verdienen er zo’n $ 180 à $ 190 per maand op vooruitgaan. 
De AOV is gestegen met zo’n 39% op Bonaire, 23% op Sint Eustatius en 31% op 
Saba en is daarmee versneld verhoogd naar het niveau van het ijkpunt sociaal 
minimum. Daarnaast is de onderstand gestegen met zo’n 35%, afhankelijk van de 
huishoudsituatie. Ten slotte heeft het ministerie van Financiën de belastingvrije 
som met ruim 40% verhoogd naar $17.352 voor inwoners van Caribisch 
Nederland. Daarmee staat de belastingvrije som gelijk met het hoogste 
minimumloon in Caribisch Nederland. Het kabinet heeft met bovengenoemde 
maatregelen de nodige stappen genomen die direct voelbaar zijn voor de burger 
in Caribisch Nederland. 
 
Voor ouders en verzorgers zijn er additionele maatregelen in werking getreden: 
zij krijgen per 1 januari 2023 ongeveer $ 30 kinderbijslag per maand per kind er 
bij, de ouderbijdrage voor de kinderopvang is verder verlaagd met $ 25 per kind 
per maand bij volledige dagopvang en voor de buitenschoolse opvang met $ 10 
op Sint Eustatius en Saba en $ 25 op Bonaire. Zoals genoemd in de maatregelen 
van het coalitieakkoord is het kabinet ook voornemens om de 
kinderopvangvergoeding te verhogen naar 96% en de ouderbijdrage te verlagen 
Pagina 2 van 16
