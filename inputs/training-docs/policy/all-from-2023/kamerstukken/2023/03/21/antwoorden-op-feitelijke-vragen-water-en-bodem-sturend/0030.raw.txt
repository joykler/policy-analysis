veranderingen boven de grond. En ook in het oppervlaktewater zullen bepaalde 
Ministerie van 
Infrastructuur en 
chemische stoffen nog lang aanwezig zijn, ook als het gebruik van de stof is 
Waterstaat 
verboden. Hierbij is het dus belangrijk dat in ieder geval de maatregelen uiterlijk in 
2027 zijn uitgevoerd. Onder bepaalde voorwaarden is het mogelijk om minder 
strenge doelen vast te stellen voor specifieke waterlichamen. Als onderdeel van de 
motivatie dient in feite aangetoond te worden dat al het mogelijke is gedaan.‚Äù 
(Aanhangsel Handelingen II 2020/21, nr. 3419). 
 
Vraag 105 
In hoeverre en onder welke precieze voorwaarden is het te laat nemen van 
maatregelen een geldige uitzonderingsgrond als hiermee later dan in 2027 KRW-
doelen behaald worden? 
 
Antwoord 105 
Zie het antwoord op vraag 104. 
 
Vraag 106 
Gezien het feit dat onder de scope een vermeende tegenstrijdigheid staat over het 
al dan niet meenemen van de ontwikkelingen op de Noordzee: welke 
ontwikkelingen worden wel meegenomen en welke niet? 
 
Antwoord 106 
Voor de ruimtelijke inrichting van de Noordzee en de wijze waarop rekening wordt 
gehouden met verschillende maatschappelijke opgaven is het Noordzee Akkoord de 
basis. Van Rijkszijde is dit vertaald in het Programma Noordzee welke in de 
komende jaren een partiele herziening zal ondergaan. 
 
Vraag 107 
Als door waterbesparing niet alle functies altijd en overal meer op voldoende 
drinkwater kunnen rekenen, wie maakt dan de afweging welke functies wel of niet 
van drinkwater worden voorzien en wat zijn hiervan de consequenties voor 
huishoudens, industrie en landbouw? 
 
Antwoord 107 
De levering van drinkwater voor huishoudelijk gebruik is niet in het geding. Voor 
andere toepassingen kunnen tekorten optreden. Drinkwaterbedrijven beoordelen de 
aanvragen voor levering van ander water dan drinkwater. Zij kunnen de aanvraag 
weigeren. Dat is bij Vitens vorig jaar gebeurd. 
 
Vraag 108 
Hoe verhoudt de stellingname dat niet alle functies altijd en overal op voldoende 
drinkwater kunnen rekenen zich tot de leveringsplicht van drinkwaterbedrijven? 
 
Antwoord 108 
Niet alle functies kunnen altijd en overal op voldoende drinkwater blijven rekenen. 
Dit is afgelopen jaar al gebleken bij Vitens waar een aantal bedrijven geen 
drinkwateraansluiting heeft gekregen. Als we niets doen zal dit in de toekomst 
vaker voorkomen. De leveringsplicht is beperkt tot de levering van drinkwater voor 
huishoudelijk gebruik. Dit is vastgelegd in de Drinkwaterwet. 
 
Vraag 109 
Hoe verhoudt de stellingname dat niet alle functies altijd en overal op voldoende 
drinkwater kunnen rekenen zich tot de leveringsplicht van drinkwaterbedrijven? 
 
Antwoord 109 
Zie het antwoord op vraag 108. 
 
 
Pagina 30 van 64
