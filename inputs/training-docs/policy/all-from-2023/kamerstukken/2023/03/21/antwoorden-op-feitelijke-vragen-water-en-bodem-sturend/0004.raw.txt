Ministerie van 
Infrastructuur en 
 
Waterstaat 
Vraag 4 
Worden banken, hypotheekverstrekkers en verzekeraars ook betrokken bij de 
afwegingen in het water- en bodembeleid? Zo ja, in welke vorm? Zo nee, waarom 
niet? 
 
Antwoord 4 
Water en bodem sturend richt zich op de ruimtelijke planvorming waarin de 
verschillende overheden leidend in zijn. Bij de concrete uitwerking zijn kosten aan 
de orde. Op dat moment spelen genoemde instituties nadrukkelijk een rol. 
 
Vraag 5 
Hebt u al een beeld bij de juridische grondslag voor elk van de 33 structurerende 
keuzes? Hoe wordt dit in wet- en regelgeving uitgewerkt? 
 
Antwoord 5 
Bij een aantal keuzes is al aangegeven dat juridische verankering een rol zal 
spelen. Voor een aantal andere zal nog worden bezien of bestuurlijke afspraken 
voldoende zijn of dat regelgeving gewenst is. 
 
Vraag 6 
Waarom wordt er geen structurerende keuze voorgesteld ten aanzien van de 
zandplaten, slikken en schorren van de Waddenzee, Westerschelde en 
Oosterschelde, die zoals wordt gesteld op lange termijn ‘verdrinken’, als ze de 
zeespiegelstijging niet kunnen bijhouden? 
 
Antwoord 6 
Het zoveel mogelijk in stand houden van intergetijdengebieden zoals zandplaten, 
slikken en schorren in Waddenzee, Westerschelde en Oosterschelde past binnen de 
structurerende keuze nummer 5 onder ‘Schoon en gezond water’. In deze keuze is 
de uitvoering van maatregelen van de Programmatische Aanpak Grote Wateren 
(PAGW) opgenomen. Voor de Oosterschelde bijvoorbeeld zijn en worden op grond 
van de PAGW zandsuppleties uitgevoerd om het verdrinken van 
intergetijdengebieden zoveel mogelijk tegen te gaan. Op langere termijn kan echter 
bij een toenemende zeespiegelstijging niet altijd en overal worden voorkomen dat 
intergetijdengebieden verdrinken.  
 
Vraag 7 
Welke andere partijen dan Land- en Tuinbouw Organisatie (LTO), die zoals blijkt uit 
de beslisnota meerdere passages van de brief heeft laten afzwakken, hebben 
wijzigingen kunnen aanbrengen in vergevorderde concepten van de brief? 
 
Antwoord 7 
Bij het maken van beleid is het staande praktijk om betrokken partijen te 
consulteren. Steekhoudende argumenten of opmerkingen op voorgenomen beleid 
worden meegenomen in de verdere uitwerking. Dit gebeurt ook bij het beleid rond 
water en bodem sturend. In dit proces is met veel verschillende partijen gesproken, 
zoals het IPO, de waterschappen, Vewin, VNG, LTO en regionale bestuurders. Naar 
aanleiding van deze gesprekken zijn wijzigingen gedaan die de handhaafbaarheid 
en de uitvoerbaarheid van het beleid ten goede komen. Dat gebeurt dus vaker in 
beleidstrajecten en het is ook belangrijk open te staan voor input van betrokkenen 
om beleid goed te kunnen uitvoeren. 
 
Vraag 8 
Waarom is het geen onderdeel van de structurerende keuzes dat de teelt van 
uitspoelingsgevoelige gewassen (zoals maïs) op uitspoelingsgevoelige gronden aan 
banden wordt gelegd? Is dit overwogen? Wat zijn de voor- en nadelen van het aan 
Pagina 4 van 6
