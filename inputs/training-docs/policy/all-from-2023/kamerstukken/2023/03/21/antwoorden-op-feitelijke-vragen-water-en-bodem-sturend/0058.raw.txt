We kunnen veel maar in dit licht is de uitbreiding van de aanvoer van zoetwater in 
Ministerie van 
Infrastructuur en 
droge periodes naar de verziltende gebieden niet onder alle omstandigheden te 
Waterstaat 
garanderen. We kiezen bewust om te investeren in het temperen van de 
waterbehoefte, door aanpassing van het watergebruik en het landgebruik van deze 
gebieden aan de verziltende omstandigheden. Het Deltaprogramma Zoetwater fase 
2 bevat maatregelen om adaptatie en waar nodig transformatie te bevorderen. 
 
Vraag 213 
Hoe groot zijn de problemen bij hoge zandgronden die te maken hebben met 
waterkwaliteit-, bodem- en biodiversiteitsproblemen? Kan dat per gebied worden 
gekwantificeerd? Wanneer is de kwaliteit voldoende? Hoe groot is de invloed van 
intensieve meststoffen, gewasbeschermingsmiddelen, buitenlandse belasting, en 
lokale lozingen van rioolwaterzuiveringsinstallaties? Kan deze invloed per gebied 
gekwantificeerd worden? 
 
Antwoord 213 
De problemen met de waterkwaliteit zijn samengevat in de 
stroomgebiedbeheerplannen 2022-2027 (bijlage bij Kamerstukken 35325, nr. 5). 
Dat is gebaseerd op diverse regionale analyses van de provincies en 
waterschappen. Een voorbeeld daarvan is de studie in het stroomgebied Maas 
“Bronnenanalyse nutriënten stroomgebied Maas” (Schipper et al, 2018) en 
“Landbouw en de KRW-opgave voor nutriënten in stroomgebied Maas”, (Schipper et 
al, 2021). 
 
Vraag 214 
Op welke wijze zal het Rijk erop toezien dat in gebiedsprocessen afdoende 
afspraken worden gemaakt over ‘water beter vasthouden’? 
 
Antwoord 214 
Het vormgeven aan ‘water beter vasthouden’ is primair verantwoordelijkheid van 
regionale overheden en grondeigenaren en gebruikers. Peilbesluiten, 
watersysteembeheer en grondgebruik zijn essentieel en voor geen daarvan heeft 
het Rijk een toezichtsverantwoordelijkheid. 
Het NPLG en de provinciale uitwerkingen en de gekoppelde inzet van rijksmiddelen 
zijn voor dit aspect wél essentieel en maken het mogelijk om invloed uit te oefenen 
op dit aspect. De gezamenlijke uitvoeringsstrategie WBS biedt een goed kader om 
daar invulling aan te geven en om afspraken te maken over de wijze waarop over 
de voortgang kan worden gerapporteerd. Wij zullen bij onze overheidspartners 
nadrukkelijk aandacht vragen voor dit gemeenschappelijk belang. 
 
Vraag 215 
Welke maatregelen gaan waterschappen nemen om water beter vast te houden? 
 
Antwoord 215 
Alle waterbeheerders nemen maatregelen om water beter vast te houden, zowel in 
het hoofdwatersysteem als in de regionale watersystemen. Het gaat daarbij om 
maatregelen zoals verhoging waterpeilen, hermeanderen beken, het minder diep 
maken of dempen van sloten, aanleggen van waterbergingen, verbeteren van de 
sponswerking van de bodem en het verminderen verhard oppervlak in stedelijk 
gebied. Deze maatregelen vormen onderdeel van het Deltaprogramma Zoetwater 
en het Deltaprogramma Ruimtelijke Adaptatie. Daarnaast is water een belangrijk 
thema in het Nationaal Programma Landelijk Gebied en in de provinciale 
gebiedsprogramma’s. Voorbeelden zijn grootschalig beekdalherstel op de hoge 
zandgronden en het vernatten van veenweidegebieden. Uiteindelijk moeten al deze 
maatregelen resulteren in een gezond en evenwichtig (grond)watersysteem, 
hydrologisch herstel van natuurgebieden en het tegengaan van bodemdaling en 
CO2-uitstoot. 
 
Pagina 58 van 64
