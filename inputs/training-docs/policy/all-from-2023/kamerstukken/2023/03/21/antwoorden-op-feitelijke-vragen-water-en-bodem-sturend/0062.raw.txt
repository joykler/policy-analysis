Ministerie van 
Infrastructuur en 
Vraag 229 
Waterstaat 
Brengt u in beeld wat de (naar verwachting grote) gevolgen zijn van de wens om 
bufferstroken van 100-250 meter te realiseren aan beide zijden van beken voor de 
landbouw? 
 
Antwoord 229 
Zie het antwoord op vraag 225. 
 
Vraag 230 
Waarom is ervoor gekozen om een breedte van 100-250 meter als uitgangspunt te 
nemen voor bufferstroken in beekdalen, en niet een lagere breedte? 
 
Antwoord 230 
Zie de antwoorden op de vragen 227 en 228. 
 
Vraag 231 
Hoeveel moet de emissie van gewasbeschermingsmiddelen precies verminderd 
worden? Hoe wilt u deze emissiereductie gaan realiseren en bepalen? Is registratie 
van gebruik van gewasbeschermingsmiddelen daar ook onderdeel van? 
 
Antwoord 231 
Het ‘Uitvoeringsprogramma van de toekomstvisie gewasbescherming 2030’ heeft 
o.a. als doelen: geen normoverschrijdingen in 2027 (vanwege de Kaderrichtlijn 
Water) en nagenoeg geen emissies in 2030. Daartoe wordt een groot aantal 
verschillende acties uitgevoerd. Binnenkort ontvangt u een eerste 
monitoringsrapportage van dit uitvoeringsprogramma. Zie daarnaast ook de 
antwoorden op Kamervragen van het lid Koekkoek die mede namens de minister 
van LNV recent naar uw Kamer zijn toegezonden (Kamerstuk 2022Z26279).  
 
Voor professionele gebruikers van gewasbeschermingsmiddelen geldt op dit 
moment in de hele Europese Unie al de verplichting om een register bij te houden 
(op bedrijfsniveau) van gebruik op grond van artikel 67 van Verordening (EG) 
1107/2009. Met de ontwikkeling van de digitale gewasbeschermingsmonitor zet het 
kabinet in op een systeem voor de digitale inwinning van gebruikscijfers en 
gegevens over geïntegreerde gewasbescherming. Uw Kamer is daarover per brief 
geïnformeerd (Kamerstuk 22112, nr. 3472). De registratie van het gebruik van 
gewasbeschermingsmiddelen staat los van de doelen voor emissiereductie. Maar 
mogelijk kan informatie uit die registratie op termijn wel worden gebruikt om 
knelpunten in waterkwaliteit nader te analyseren. 
 
Vraag 232 
Hoe wordt geborgd dat de beleidsvoornemens/structurerende keuzes in de brief 
daadwerkelijk worden uitgevoerd bij ruimtelijke inrichtingsplannen van gemeenten, 
provincies en andere initiatiefnemers? 
 
Antwoord 232 
Over de borging dienen met regionale en lokale overheden gemeenschappelijke 
criteria en instrumenten te worden ontwikkeld vanuit een idee van gezamenlijke 
systeemverantwoordelijkheid. 
Waar noodzakelijk bijvoorbeeld voor het borgen van de veiligheid en of 
rechtsbescherming (zoals peilbesluiten) zullen de structurerende keuzes worden 
omgezet in bindende regels. 
Met de nieuwe Omgevingswet wordt al voorzien in een meer bindend karakter van 
de watertoets omdat alleen nog gemotiveerd mag worden afgeweken. 
In de gezamenlijke uitvoeringsstrategie zal nader worden benoemd welke 
onderdelen nadere juridische borging nodig hebben. 
Pagina 62 van 64
