Vraag 50 
Ministerie van 
Infrastructuur en 
Wie vormt het bevoegd gezag bij toezicht op het afdekken van bodems? 
Waterstaat 
 
Antwoord 50 
Het afdekken van bodems gebeurt als gevolg van de inrichting van een bepaald 
gebied voor een functie, zoals woningbouw of bedrijventerreinen. Het afdekken van 
een bodem is daarvan het gevolg. Het bevoegd gezag voor de ruimtelijke inrichting 
is doorgaans de gemeente, soms ook de provincie.  
 
Vraag 51 
Zijn er meer en minder gewenste vormen van afdekking van bodems, of is dit 
binair? 
 
Antwoord 51 
Er zijn nog geen regels over afdekking van bodems. Wel zijn er vormen van 
afdekking van bodems die minder schadelijk zijn dan anderen:   
1. Er kan zo ingericht worden dat vooral de minder waardevolle bodems worden 
gebruikt. Een voorbeeld hiervan is zonnepanelen op een afgedekte voormalige 
stortplaats of gebouwen en niet op landbouwgrond.  
2. Er kan ook aangestuurd worden op beperkte afdekking. Voorbeelden hiervan zijn 
zonnepanelen op daken van meerlaagse distributiecentra (combineren van 
functies), waardoor minder bodem afgedekt wordt.  
3. Er kan gekozen worden voor tijdelijke afdekking (tiny houses), of gewerkt 
worden met compensatie (groen op daken, groen verwerkt aan gebouwen of meer 
waterdoorlatende afdekking). 
 
 
Vraag 52 
2
Is er een doelstelling om een bepaalde hoeveelheid m bedekte grond te 
transformeren tot niet-bedekte grond? Waarom wel of niet? 
 
Antwoord 52 
Nee, deze doelstelling moet samen met onder meer gemeenten en provincies 
verder uitgewerkt worden. Met initiatieven als het Nederlands Kampioenschap 
Tegelwippen wordt bedekte grond al wel getransformeerd in onbedekte grond, wat 
heel positief is. Zo zijn er op begin maart 2023 al ruim 4,3 miljoen tegels gewipt. 
Vanuit onze samenleving zijn er dus al goede initiatieven gaande. Daarnaast zullen, 
mede gestimuleerd door de EU, de stedelijke vergroeningsplannen een extra impuls 
gaan krijgen. Ook dat kan helpen met het verminderen van bestaande onnodige 
afdekking om dat hiermee wonen in de stad aantrekkelijker wordt gemaakt door 
het creÃ«ren van een gezondere fysieke leefomgeving. 
 
Vraag 53 
Hoe wordt een gebied afgebakend waarbinnen grond hergebruikt zou moeten 
worden? 
 
Antwoord 53 
In principe wordt toegewerkt naar de voorkeursvolgorde:  
1. Binnen hetzelfde project hergebruiken, dan is het project de begrenzing, 
bijvoorbeeld een woonwijk of bouwproject. 
2. Binnen hetzelfde gebied hergebruiken, dan gaat het om een gebied met 
gelijkwaardige kenmerken zoals de ruimtelijke bestemming, een wijkgrens of het 
bodemtype. Een gemeentelijke bodemkwaliteitskaart kan ook helpen in het bepalen 
van de begrenzing. 
3. Als bovenstaande niet mogelijk is, wordt een zo hoogwaardige toepassing 
gezocht, dan gelden kwalitatieve bepalingen als begrenzing. Bijvoorbeeld: beter 
kleigrond gebruiken om landbouwgrond te verrijken dan toe te passen in diepe 
plassen. 
Pagina 16 van 64
