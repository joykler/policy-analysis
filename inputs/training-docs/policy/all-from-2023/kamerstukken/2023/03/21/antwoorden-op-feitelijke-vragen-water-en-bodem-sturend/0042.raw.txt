Bij de termijn voor de uitvoering moet rekening worden gehouden met de 
Ministerie van 
Infrastructuur en 
verplichtingen die gelden voor de Kaderrichtlijn Water, waarvoor de maatregelen 
Waterstaat 
uiterlijk 2027 uitgevoerd moeten zijn. 
 
Vraag 153 
Wat valt er precies onder ‘alle’ onttrekkingen en hoe wordt de hoeveelheid 
grondwater bepaald en getoetst? Wordt er dan ook rekening gehouden met de 
cumulatieve effecten van grondwateronttrekkingen? 
 
Antwoord 153 
Er komt een meet- en registratieplicht voor alle onttrekkingen. Dit is nodig om de 
totaal onttrokken volumes te kunnen bepalen en ook de cumulatieve effecten van 
meerdere onttrekkingen tezamen. Onder ‘alle’ grondwateronttrekkingen gelden in 
ieder geval de onttrekkingen voor particulier gebruik en voor beregening in de 
landbouw, voor deze categorieën gelden op dit moment (gedeeltelijke) 
vrijstellingen van vergunningsplicht. Daarnaast zijn er ook onttrekkingen ten 
behoeve van de industrie en de drinkwatervoorziening, deze zijn reeds in beeld 
vanwege de vergunningsplicht hiervan. 
 
Vraag 154 
Hoeveel en welke drinkwaterwinningen zijn niet duurzaam? 
 
Antwoord 154 
Zie het antwoord op vraag 111. 
 
Vraag 155 
In hoeverre zijn netwerken van drinkwaterbedrijven nu al onderling gekoppeld en 
hoeveel onderlinge leveringen vinden daarmee plaats? 
 
Antwoord 155 
Netwerken van drinkwaterbedrijven zijn op diverse locaties onderling gekoppeld. 
Drinkwaterbedrijven kunnen zo in geval van calamiteiten bij een ander 
drinkwaterbedrijf bijspringen. Er zijn ook drinkwaterbedrijven die structureel 
leveringen aan naast gelegen leveringsgebieden doen. Er bestaan plannen om de 
onderlinge samenwerking te verbeteren en om structureel meer onderling aan 
elkaar te gaan leveren. Verwezen wordt naar de publicatie van de Vewin “Continu 
betrouwbaar drinkwater leveren, hoe doen we dat”. 
De drinkwaterinfrastructuur is overigens niet vergelijkbaar met de infrastructuur 
voor gas en elektra. Het bestaat niet uit één groot landelijk koppelnet waarover 
transport van grote hoeveelheden drinkwater over grote afstanden plaats kan 
vinden.  
3
In 2020 is er onderling tussen de drinkwaterbedrijven 45 miljoen m drinkwater 
geleverd. (Bron: Drinkwaterstatistieken 2022.) 
 
Vraag 156 
Wat is het beleid van provincies voor onderlinge leveringen van grondwater voor de 
drinkwatervoorziening tussen provincies? 
 
Antwoord 156 
In een aantal provincies wordt de drinkwaterwinning gevoed door een 
grondwaterstroom die vanuit een andere provincie afkomstig is. Dat betekent dat 
een provincie door zijn geografische ligging afhankelijk is van de maatregelen die 
door een ander bevoegd gezag genomen worden om het drinkwater te beschermen. 
Provincies stemmen hierover onderling met elkaar af. Samen met de 
drinkwaterbedrijven hebben de provincies onderzocht wat er nodig is voor een 
robuuste drinkwatervoorziening. (Eindrapportage Verkenning robuuste 
drinkwatervoorziening 2040, Royal Haskoning DHV, 2021). 
 
Pagina 42 van 64
