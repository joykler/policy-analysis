Ministerie van 
Binnenlandse Zaken en 
Koninkrijksrelaties
Kenmerk
naar 4%. Om dit te realiseren is het Wetsvoorstel kinderopvang CN opgesteld en 2023-0000129312
naar verwachting zal dit begin 2023 naar de Tweede Kamer worden gestuurd. 
Overige fiscale maatregelen 
Het fiscale stelsel van Caribisch Nederland wijkt af van het fiscale stelsel in 
Europees Nederland. Het belangrijkste verschil is dat er sprake is van een 
eenvoudiger stelsel van belastingen en premies voor volk- en 
werknemersverzekeringen. Zoals hiervoor benoemd geldt een relatief hoge 
belastingvrije som van $ 17.352 per persoon en in de komende jaren zal de 
belastingvrije som aan het wettelijk minimumloon gekoppeld blijven. Alleen over 
inkomen boven dit bedrag dient 30,4% inkomstenbelasting en premies te worden 
betaald (voor lagere inkomens heeft een verdere verhoging van de belastingvrije 
som geen effect).  
 
Daarnaast betalen inwoners van Caribisch Nederland vrijwel geen premie voor 
hun zorg(verzekering): het hiervoor genoemde tarief van 30,4% bestaat voor 
0,5% uit inkomensafhankelijke zorgpremie terwijl er in Caribisch Nederland - 
anders dan in Europees Nederland - geen nominale premie is verschuldigd. 
Overigens is op dit punt sprake van een verschil ten opzichte van Europees 
Nederland waar inwoners vanaf een inkomen boven circa € 8.300 36,93% in de 
heffing van inkomstenbelasting worden betrokken.  
 
Voor wat de indirecte belastingen betreft: veel eerste levensbehoeften zijn 
vrijgesteld van algemene bestedingsbelasting (de lokale omzetbelasting); onder 
meer voedsel, water, elektriciteit en gas. Om het opwekken van duurzame 
energie goedkoper te maken zijn zonnepanelen, thuisaccu's, zonneboilers, 
windturbines etc. ook vrijgesteld van algemene bestedingsbelasting. In 2022 is 
eveneens de accijns op benzine fors verlaagd (accijns op diesel wordt in het 
geheel niet geheven). Ook deze maatregelen zijn direct voelbaar voor inwoners 
van Caribisch Nederland. 
 
Weerbaar en goed bestuur 
De openbare lichamen hebben de afgelopen jaren vooruitgang geboekt in de 
ontwikkeling van het integriteitsbeleid. Dit beeld is bevestigd in het 
onderzoeksrapport van de Raad voor de Rechtshandhaving dat in oktober 2022 
aan Uw Kamer is aangeboden. In de aanbiedingsbrief bij het rapport zijn de 
belangrijkste aandachtspunten benoemd voor de verdere ontwikkeling van het 
integriteitsbeleid. Een voorbeeld is het gebrek aan uitvoeringskracht op de 
eilanden. In het voorjaar van 2023 wordt u nader geïnformeerd over de wijze 
waarop verdere opvolging wordt gegeven aan de aanbevelingen uit het rapport 
van de Raad voor de Rechtshandhaving. De aanbevelingen zullen nadrukkelijk 
worden meegenomen in de gesprekken met de openbare lichamen over de 
actualisatie van de bestuurlijke afspraken op het terrein van weerbaar bestuur en 
goed bestuur. 
Taskforce Knelpunten 
In het Saba Package 2.0 is vastgelegd dat er een taskforce wordt ingericht om te 
werken aan een aantal langlopende knelpunten in Caribisch Nederland die verdere 
Pagina 3 van 16
