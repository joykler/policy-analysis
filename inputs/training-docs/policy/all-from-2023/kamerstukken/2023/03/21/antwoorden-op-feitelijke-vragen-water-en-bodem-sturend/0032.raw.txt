Ministerie van 
Infrastructuur en 
Antwoord 114 
Waterstaat 
Het concept van dubbele en natuurlijke dijken is één van de mogelijkheden om te 
komen tot meer robuuste watersystemen. Structurerende keuze 12 uit de 
Kamerbrief verzoekt de provincies, waterschappen en gemeenten zowel op dijken 
de biodiversiteit te bevorderen, als binnendijks naar ruimte te zoeken voor 
natuurlijke achteroevers om te komen tot robuustere watersystemen.   
Zo wordt in de Zuidwestelijke Delta bezien hoe vanuit integrale gebiedsconcepten, 
die aansluiten bij de gebiedsaanpak van het Nationaal Programma Landelijk Gebied 
en Water en Bodem Sturend simultaan kan worden gewerkt aan onder meer 
klimaatbestendige waterveiligheid, robuuste en veerkrachtige deltanatuur en 
duurzame landbouw. Een voorbeeld daarvan zijn de zogenoemde ‘waterkerende 
landschappen’ of ‘klimaatbestendige kustlandschappen’ die ook dubbele en meer 
natuurlijke dijken kunnen omvatten. Als opmaat voor zo’n integraal gebiedsconcept 
wordt in het Westerscheldegebied een pilot voorbereid. Daarvoor zijn in het kader 
van de derde tranche van de Programmatische Aanpak Grote Wateren middelen 
gereserveerd.  
 
Vraag 115 
Kunt u ten aanzien van de opmerking dat verzilting wordt tegengegaan door de 
aanvoer van zoet water uit het IJsselmeer en uit de rivieren, aangeven om hoeveel 
zoet water het gaat en welke consequenties dat kan hebben voor de droge 
zandgronden, met name in het oosten van het land? 
 
Antwoord 115 
Een exact getal dat aangeeft hoeveel water tegen verzilting wordt ingezet is 
moeilijk te geven. In de extreemste droge dagen van augustus 2022 werd er 70 tot 
80% van de Rijnafvoer gebruikt om verzilting tegen te gaan.  
Delen van de hoge zandgronden in het oosten van het land, vooral in Drenthe en 
Overijssel, kunnen van water voorzien worden uit het IJsselmeer.  
In 2022 (en ook in 2018) zijn er geen beperkingen opgelegd aan de wateraanvoer 
naar deze hoge zandgronden, er was voldoende water in het IJsselmeer. Er waren 
daarmee geen consequenties van verziltingsbestrijding voor de zandgronden. Bij 
langere perioden van droogte is het wel denkbaar dat er beperkingen voor 
wateraanvoer komen door watertekorten die mede veroorzaakt worden door het 
tegengaan van verzilting. In de Bestuursovereenkomst Waterverdeling regio 
IJsselmeergebied zijn hier nadere afspraken over gemaakt. 
 
Vraag 116 
Wat wordt verstaan onder nieuwe en diverse drinkwaterbronnen en hoe wordt het 
laagwaardig gebruik van drinkwater precies beperkt? 
 
Antwoord 116 
Om te kunnen voldoen aan de groeiende drinkwatervraag onderzoeken 
drinkwaterbedrijven diverse bronnen. Dat kan gaan om nieuwe 
grondwaterwinningen, oevergrondwaterwinningen en oppervlaktewaterwinningen. 
Ook het produceren van drinkwater uit brak of zout water wordt onderzocht. Voor 
de besparing van drinkwater: zie het antwoord op vraag 122. 
 
Vraag 117 
Hoe gaat het lukken om de KRW-doelen uiterlijk in 2027 te halen en dan te voldoen 
aan de kwaliteitseisen voor drinkwaterbronnen, als de maatregelen pas in 2027 
uitgevoerd hoeven te zijn? 
 
Antwoord 117 
Eind 2021 is aangegeven dat door de investeringen in de afgelopen planperiodes en 
voorziene maatregelen tot en met 2027 de waterkwaliteit verbetert. En dat er nog 
een stevige opgave ligt om overal de doelen van de Kaderrichtlijn Water, 
Pagina 32 van 64
