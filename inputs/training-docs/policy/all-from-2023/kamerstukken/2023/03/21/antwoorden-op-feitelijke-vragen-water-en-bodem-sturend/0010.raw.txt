Vraag 28 
Ministerie van 
Infrastructuur en 
Kunt u toelichten wat verstaan wordt onder het afwentelen van privaat naar 
Waterstaat 
publiek? Op welke wijze kan een private partij kosten op publieke instanties 
afwentelen en hoe gaat het voorkomen hiervan gehandhaafd worden? 
 
Antwoord 28 
De wijze waarop een gebied bouwrijp wordt gemaakt en wordt ingericht, bepaalt in 
belangrijke mate de toekomstige, veelal publieke beheerskosten. Als besparingen in 
de privaat gefinancierde aanleg leiden tot hogere publiek gefinancierde toekomstige 
beheerslasten is er sprake van afwentelen van privaat naar publiek. Met de 
Kamerbrief Water en Bodem Sturend wordt bevorderd dat bij de ruimtelijke 
planvorming de lifecycle-kosten aandacht krijgen. Het is primair aan gemeenten om 
dit aspect in de besluitvorming te wegen. Waterschappen kunnen er middels de 
watertoets aandacht aan besteden. Ook in de gezamenlijke uitvoeringsstrategie zal 
nader worden bezien hoe andere overheden dit principe vorm zullen geven, 
bijvoorbeeld door hun gemeentelijk planproces aan te passen. 
 
Vraag 29 
Wat zijn de voornaamste oorzaken dat het zo moeilijk blijkt om de KRW-doelen te 
halen? 
 
Antwoord 29 
De oorzaken die het moeilijk maken om de doelen van de Kaderrichtlijn Water te 
bereiken zijn beschreven in de stroomgebiedbeheerplannen 2022-2027 (bijlage bij 
Kamerstukken 35325, nr. 5). De oorzaken verschillen per parameter. Zo zijn er nog 
opgaven voor een meer natuurlijke inrichting van watersystemen, om de 
verontreiniging van landbouwgrond te verminderen en om de prestaties van de 
rioolwaterzuiveringsinstallaties te verbeteren. En bijvoorbeeld van de stof 
fluorantheen is bekend dat deze vrijkomt bij het gebruik van de open haard. 
Daarnaast komt een deel van de verontreiniging van de buurlanden. 
 
Vraag 30 
Kunt u toelichten hoe meer rekening gehouden wordt met extremen, en hoe dit 
kwantificeerbaar is te maken? 
 
Antwoord 30 
Zie antwoord op vraag 10 voor de hogere waarschijnlijkheid van extreme 
gebeurtenissen. De toename in de kans op extreme gebeurtenissen wordt 
meegenomen in de klimaateffectatlas, waar informatie beschikbaar is over de 
gevolgen van extremen. Deze informatie kan gebruikt worden bij het maken van de 
voorgeschreven stresstesten, die overheden moeten doen om kwetsbaarheden in 
kaart te brengen. Onderzoek toont aan dat investeringen in adaptieve maatregelen 
zich terugbetalen in vermeden schade, het herstellen van schade is een factor van 
4 tot 5 duurder (Rapport adapt now, global commission on adaptation / world 
resources institute, 2019). Gegeven dat klimaatadaptatie voornamelijk op regionale 
en lokale schaal wordt uitgewerkt naar maatregelen, is niet precies 
kwantificeerbaar te maken hoe er op dit moment rekening wordt gehouden met 
extremen.  
 
Vraag 31 
Hoe wordt het toepassen van meerlaagsveiligheid op het regionaal watersysteem 
vormgegeven? 
 
Antwoord 31 
Dit krijgt onder andere vorm door het toepassen van het richtinggevend kader voor 
de woningbouw, waarbij de risico’s uit het regionale watersysteem, samen met de 
risico’s uit het hoofd- en lokale watersysteem, samen met bodemdaling en 
drinkwaterbeschikbaarheid sturend worden bij de locatiekeuze, de inrichting en 
Pagina 10 van 64
