Vraag 1 
Ministerie van 
Infrastructuur en 
Is het uw inzet dat water en bodem ook sturend worden voor de gewaskeuze van 
Waterstaat 
agrariërs? Zo ja, op welke manier? 
 
Antwoord 1 
Met ‘water en bodem sturend’ wordt geanticipeerd op onafwendbare veranderingen 
in de randvoorwaarden, die ook invloed kunnen hebben op de gewaskeuze door 
agrariërs. Eerder is dit ook al genoemd in het rapport ‘Wat wel kan’ van dhr. 
Remkes. Daarin is aangegeven dat door verzilting in delen van kustprovincies een 
verschuiving zal optreden richting meer zilt-resistente gewassen binnen de 
akkerbouw. 
 
Vraag 2 
In hoeverre wordt verwacht dat de structurerende keuzes bijdragen aan het 
behalen van doelen van de Kaderrichtlijn Water (KRW) en Natura 2000-doelen? 
 
Antwoord 2 
Structurerende keuze 5 verwijst enerzijds naar bestaande afspraken, die zijn 
vastgelegd in de plannen die horen bij de Europese verplichtingen. Daarnaast wordt 
partijen gevraagd aanvullende maatregelen op te nemen in de 
gebiedsprogramma’s. Verder zal de concretisering van veel andere structurerende 
keuzes positief bijdragen aan doelbereik voor de Kaderrichtlijn Water. Dat geldt 
bijvoorbeeld voor het remmen van de afbraak van veen door peilverhoging en voor 
het verhogen van de grondwaterstand in zandgebieden. De uitwerking van de 
voorgestelde maatregelen wordt getoetst bij de tussenevaluatie van de uitvoering 
van de Kaderrichtlijn Water in 2024. 
 
Vraag 3 
Kunt u een definitie geven van de volgende in de brief gehanteerde begrippen: 
“duurzaam inpasbare drinkwateronttrekking”, “natuurinclusief bouwen”, 
“klimaatadaptief bouwen” en “waardevolle onafgedekte bodem”? 
 
Antwoord 3 
Er zijn geen officiële definities van deze begrippen, zie hieronder per begrip een 
toelichting.  
Klimaatadaptief bouwen: Op een manier bouwen waarbij er bij de bouwwijze en 
inrichting  rekening gehouden wordt met de gevolgen van de toenemende hitte, 
droogte, hevige neerslag en overstromingen. Om schade en overlast in de toekomst 
zoveel mogelijk te voorkomen.  
Natuurinclusief bouwen: Op een manier bouwen waarbij de bouwwijze en inrichting 
een substantiële bijdrage leveren aan de biodiversiteit, en waar mogelijk de 
natuurwaarden versterken.  
Duurzaam inpasbare drinkwater-onttrekking: Onttrekking waarbij de aanvulling en 
onttrekking in balans zijn. Er geen nadelige effecten zijn van de onttrekking op 
andere functies, zoals natuur of de waterkwaliteit. 
Waardevolle onafgedekte bodem: Bodem die niet is afgedekt met bestrating, asfalt 
of soortgelijke verharding, en die waardevolle functies kan vervullen zoals het 
produceren van groen, infiltreren van water en kan bijdragen aan de biodiversiteit 
en leefbaarheidsdoelen in de directe omgeving. 
Pagina 2 van 64
