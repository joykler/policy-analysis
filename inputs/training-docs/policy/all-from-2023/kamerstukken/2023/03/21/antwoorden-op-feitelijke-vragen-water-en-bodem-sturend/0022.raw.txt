Ministerie van 
Infrastructuur en 
Vraag 70 
Waterstaat 
Wat was het aandeel van de land- en tuinbouw in de stijgende vraag naar 
drinkwater? 
 
Antwoord 70 
CBS gebruikt de categorie landbouw, bosbouw en visserij. Het drinkwaterbruik van 
3 3
deze categorie is afgenomen van 48,9 mln m in 2018 naar 41,9 mln m in 2020, 
zie de tabel bij vraag 20. 
 
Vraag 71 
Wat zijn de ervaringen uit andere Europese landen, zoals Spanje en België, om het 
watergebruik van groente- en fruitverwerkers te verminderen, gelet op het feit dat 
groente- en fruitverwerkers in Nederland hun (vers gesneden of hele) groenten, 
uien, wortels, bieten en kolen met heel veel drinkwater wassen? 
 
Antwoord 71 
Zoals in de Kamerbrief staat gaan bedrijven waterscans uitvoeren om te 
onderzoeken welke mogelijkheden er zijn om het drinkwatergebruik te 
verminderen. Onderzoek naar mogelijkheden bij groente- en fruitverwerkers valt 
hier onder. Daarnaast wordt het mogelijk gemaakt om onder voorwaarden 
gezuiverd afvalwater toe te passen in de landbouw voor irrigatiedoeleinden. Zie ook 
het antwoord op vraag 73. 
 
Vraag 72 
Wat zijn de mogelijkheden voor het schoonmaken van aanvoerwagens en -
containers voor levend pluimvee, koeien en varkens met hergebruikt water in 
plaats van drinkwater? 
 
Antwoord 72 
Zoals in de Kamerbrief staat gaan bedrijven waterscans uitvoeren om te 
onderzoeken welke mogelijkheden er zijn om het drinkwatergebruik te 
verminderen. Onderzoek naar mogelijkheden om voor schoonmaak ander water in 
te zetten dan drinkwater valt hier onder. 
 
Vraag 73 
Welke technische belemmeringen zijn er om door middel van gezuiverd rioolwater 
het gebruik van grondwater in de landbouw te verminderen? 
 
Antwoord 73 
De samenstelling van gezuiverd rioolwater kan verschillen. Dit maakt toepassing 
voor teelten die een constante kwaliteit vereisen minder geschikt. Gezuiverd 
rioolwater kan nog microverontreinigingen en pathogenen bevatten. Toepassing in 
de landbouw kan tot ecotoxicologische of humane risico’s, of verontreiniging van 
het grondwater leiden. Dit kan technisch worden opgelost door extra zuivering. Wel 
zitten hier kosten aan vast. Verder speelt bij economische haalbaarheid de afstand 
tussen de rioolwaterzuivering en de locatie van gebruik een rol in verband met 
transportkosten. 
In de Europese ‘Verordening inzake minimumeisen voor hergebruik van water’ 
(Verordening (EU) 2020/741), vastgesteld op 25 mei 2020, zijn de kaders 
opgenomen voor deze manier van hergebruik. Met ingang van 26 juni 2023 is deze 
Verordening van toepassing. 
In droge tijden kan er sprake zijn van een beperking van het gebruik van RWZI 
effluent, omdat dan sommige beken hier ook afhankelijk van zijn. 
 
Vraag 74 
Hoe verhoudt de bepaling ‘eindeafvalstatus’ uit de Kaderrichtlijn Afvalstoffen zich 
tot verordening EU 2020/741? 
Pagina 22 van 64
