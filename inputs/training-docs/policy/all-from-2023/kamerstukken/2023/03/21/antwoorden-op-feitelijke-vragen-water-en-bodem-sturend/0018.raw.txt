Ministerie van 
Infrastructuur en 
Antwoord 57 
Waterstaat 
Veel structurerende keuzes zijn al in gang gezet: ze maken onderdeel uit van de 
uitvraag naar gebiedsplannen in het NPLG en NOVEX, met BZK wordt de maatlat 
klimaatadaptatief bouwen en het richtinggevend kader opgesteld etc.. In de 
uitvoeringsstrategie wordt het overzicht gegeven over de uitvoering van de 
structurerende keuzes en in de voortgangsrapportage wordt jaarlijks over de 
voortgang geïnformeerd.  
 
Vraag 58 
Welke rol heeft het ministerie bij de mogelijke grondwaterpeilstijgingen tot 50 cm 
en hoe verhoudt zich dat tot de bevoegdheden van de waterschappen? 
 
Antwoord 58 
Met deze brief wordt de provincies gevraagd om de verhogingen van het 
grondwaterpeil in de gebiedsprogramma’s uit te werken. Bij deze uitwerking zullen 
zij de waterschappen betrekken. Het ministerie toetst uiteindelijk of de gevraagde 
punten in de gebiedsprogramma’s zijn verwerkt (op basis van ‘comply or explain’). 
 
Vraag 59 
Gaat de grondwaterstand omhoog door het oppervlaktewater omhoog te brengen? 
Klopt het dat daarmee het waterbergend vermogen van het 
oppervlaktewatersysteem afneemt? Hoe strookt dat met keuze 13? 
 
Antwoord 59 
De grondwaterstand in vrij afwaterende gebieden kan stijgen door de drainagebasis 
te verhogen, dit is de stand van drainagebuizen en het oppervlaktewater ten 
opzichte van maaiveld. Het waterbergend vermogend in het 
oppervlaktewatersysteem neemt daardoor niet af, er kan nog steeds water 
afgevoerd worden wanneer er noodzaak toe is.  
In veengebieden wordt de grondwaterstand verhoogt door het oppervlaktewaterpeil 
hoger te zetten. Daarmee neemt het waterbergend vermogen van het gebied 
inderdaad af. 
 
Vraag 60 
Hoe verhouden regionale voorkeursvolgordes voor het gebruik van grondwater zich 
tot de landelijke voorkeursvolgorde, zoals in november gepresenteerd? 
 
Antwoord 60 
De landelijke voorkeursvolgorde, zoals opgenomen in de NOVI, is erop gericht om 
Nederland weerbaar te maken tegen zoetwatertekort. Het is vooral gericht op 
oppervlaktewater. 
De in de brief genoemde voorkeursvolgorde is specifiek gericht op grondwater. Het 
heeft als doel om tijdig een goede verdeling van beschikbare grondwater voor de 
gebieden te bepalen, binnen bestaande kaders. Zo kunnen provincies een regionale 
afweging maken waar het beperkte grondwater, in een bepaalde periode, het beste 
voor ingezet kan worden. 
 
Vraag 61 
Zijn de totale kosten voor uitvoering van de ambities uit deze brief becijferd? Zo 
nee, waarom niet? 
 
Antwoord 61 
De basisambitie van de Water en Bodem Sturend-brief is te bevorderen dat we nu 
de goede keuzes maken zodat we kosten in de toekomst vermijden en voorkomen 
dat kosten worden afgewenteld van het ene gebied naar het andere of van privaat 
naar publiek.  
De structurerende keuzes vormen kaders voor concrete uitwerkingen. 
Pagina 18 van 64
