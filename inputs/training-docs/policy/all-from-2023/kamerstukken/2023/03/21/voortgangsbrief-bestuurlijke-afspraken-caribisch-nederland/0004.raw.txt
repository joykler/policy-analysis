Ministerie van 
Binnenlandse Zaken en 
Koninkrijksrelaties
Kenmerk
economische ontwikkeling in de weg staan. Deze taskforce is in oktober 2022 2023-0000129312
gestart. 
De taskforce werkt aan het oplossen van problemen op de volgende gebieden: 
1. Burgerservicenummer (BSN) 
2. Postcodes 
3. Bancaire dienstverlening 
4. Notariële dienstverlening  
5. Concurrerende claims op grond en onverdeelde boedels (‘weesgronden’) 
6. Economische diversificatie 
7. Digitalisering  
8. Werk- en verblijfsvergunningen 
9. Verkeer van personen en goederen (‘connectiviteit’) 
 
De taskforce is eerst aan de slag gegaan om duidelijk te krijgen welke precieze 
problematiek op de verschillende eilanden wordt ervaren. Daarbij is prioriteit 
gegeven aan de eerste vijf knelpunten.  
Hierbij behoeft opmerking dat de rol van de taskforce in sommige gevallen 
beperkt kan blijven tot het faciliteren, versnellen en/of monitoren van reeds 
ingezette acties omdat departementen en de openbare lichamen al goed op weg 
zijn problemen in Caribisch Nederland (CN) op te lossen. 
Inmiddels wordt er door de taskforce gewerkt aan (het faciliteren van) 
oplossingsrichtingen voor alle geïdentificeerde knelpunten. Ten aanzien van een 
aantal bij de start door de taskforce geprioriteerde onderwerpen wordt er reeds 
uitvoering gegeven aan die oplossingsrichtingen. Over de individuele knelpunten 
kan op dit moment het volgende worden gemeld: 
1. Het BSN wordt uiterlijk in 2025 geïntroduceerd voor burgers in 
Caribisch Nederland, als onderdeel van het programma “Versterken 
van de digitale samenleving in Caribisch Nederland”. Ik bereid hiertoe 
momenteel het vereiste wetswijzigingstraject en de technische 
implementatie voor. Ik zal uw Kamer binnenkort nader informeren 
hierover. 
 
Los daarvan krijgen toekomstige studenten uit het Caribische deel van 
het Koninkrijk een BSN vóórdat ze naar Europees Nederland reizen 
om te studeren. Om technische redenen geldt 2023 nog als 
overgangsjaar. Samen met de minister van OCW bereid ik een 
passende overbruggingsmaatregel voor, waarover we uw Kamer 
zullen informeren zodra daar keuzes in zijn gemaakt. 
 
2. Ik ben voornemens om postcodes te introduceren in Caribisch 
Nederland. Onder de taskforce wordt dit betrokken dit bij een project 
om de adressen- en gebouwenregistratie in Caribisch Nederland te 
verbeteren, dat eveneens een onderdeel uitmaakt van het programma 
Versterken van de digitale samenleving in Caribisch Nederland. Via de 
rapportage over de Werkagenda Waardengedreven Digitaliseren zal 
uw Kamer hierover worden geïnformeerd. 
Pagina 4 van 16
