Ministerie van 
Binnenlandse Zaken en 
Koninkrijksrelaties
Kenmerk
ministerie van IenW om de kosten van drinkwater te verlagen en door het 
2023-0000129312
ministerie van EZK om de kosten van een abonnement voor vast internet omlaag 
te brengen. Een ander belangrijk onderwerp uit de bestuurlijke afspraken is het 
realiseren van gynaecologische zorg op Sint Eustatius. Door de kleinschaligheid 
van de eilanden is het in sommige gevallen moeilijk om alle zorg dichtbij 
beschikbaar te maken. Met inzet van de Sint Eustatius Health Care Foundation is 
het gelukt om een gynaecoloog en tevens medisch adviseur aan te trekken. 
Momenteel worden de protocollen opgezet om te bezien welke gynaecologische 
zorg geleverd kan worden op Sint Eustatius. 
 
Welvaart 
Het thema welvaart heeft als uitgangspunt het bevorderen van economische 
ontwikkeling en de toegang tot basisvoorzieningen voor iedereen. Zo wordt de 
dienstverlening op arbeidsbemiddeling geïntensiveerd en financiert SZW vanuit 
eigen begroting diverse initiatieven ten aanzien van werken met een beperking, 
onder andere door het voortzetten van het loonkostensubsidietraject ‘Iedereen 
doet mee’. Verder wordt er gewerkt aan het wegenplan waarmee drie belangrijke 
wegen gerealiseerd zullen worden. Middels deze wegen wordt de toegankelijkheid 
voor o.a. hulpdiensten van zowel het Golden Rock Resort, de luchthaven en de 
haven verbeterd. Er wordt momenteel al gebouwd aan de Airport Boulevard en de 
voorlopige gunning voor de weg naar de haven is gestart. De nieuwe wegen zijn 
een belangrijke ontwikkeling voor zowel de burger en een potentiële boost voor 
het toerisme op Sint Eustatius.  
 
Circulariteit 
Onder het thema circulariteit wordt er gewerkt aan een ‘Green Statia’ met daarbij 
een evenwichtige ruimtelijke ordening. In dit kader wordt er gewerkt aan de 
uitbreiding van het aantal sociale huurwoningen. Bazalt Wonen levert in 
samenwerking met het OLE ca. 50 nieuwe sociale huurwoningen, waarvan de 
eerste trance van 24 sociale huurwoningen naar verwachting in 2024 worden 
opgeleverd. Daarnaast is de Statia Housing Foundation gestart met het renoveren 
van de eerste 20 bestaande sociale huurwoningen. Momenteel zijn er 6 
opgeleverd. Een andere actie uit het Afsprakenakkoord betreft het beschermen 
van het nationaal erfgoed, waar ook het uitvoeren van de aanbevelingen van de 
Sint Eustatius Heritage Commission wordt genoemd. Een van de aanbevelingen 
was het repatriëren van archeologische collecties, waaronder de Versteeg 
collectie. De Versteeg collectie bevat zowel menselijke resten als artefacten en zal 
begin 2023 overgebracht worden naar Sint Eustatius. Dit is in samenwerking met 
het ministerie van OCW en Universiteit Leiden gestart en zal dit jaar gerealiseerd 
worden. 
 
Goed bestuur 
Het thema goed bestuur raakt met enkele acties onder de Wet herstel 
voorzieningen Sint Eustatius. Ik heb u in de Tiende Voortgangsrapportage Sint 
6
Eustatius van december 2022 geïnformeerd over de voortgang van het herstel 
van reguliere democratische verhoudingen. Daarin is te lezen dat enkele acties die 
ook in het Afsprakenakkoord terugkomen zijn afgerond: de verouderde 
verordeningen zijn geüpdatet en de cursussen van het NIMD voor de 
gedeputeerden zijn afgerond. Daarnaast heb ik u in een aparte brief geïnformeerd 
 
6
 Kamerstukken II 2022/23, 36200 IV, nr. 40. 
Pagina 10 van 16
