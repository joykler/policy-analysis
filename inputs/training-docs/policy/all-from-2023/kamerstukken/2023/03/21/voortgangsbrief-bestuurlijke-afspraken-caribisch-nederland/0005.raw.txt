Ministerie van 
Binnenlandse Zaken en 
Koninkrijksrelaties
Kenmerk
 2023-0000129312
Hierbij wordt nauw samengewerkt met het ministerie van 
Economische Zaken en Klimaat, dat verantwoordelijk is voor de 
kwaliteit van de postbezorging. Dit ministerie onderzoekt als 
onderdeel van de opvolging van het rapport “Onderzoek kwaliteit 
postdienstverlening Caribisch Nederland” momenteel of en hoe de 
introductie van postcodes een bijdrage kan vormen aan de kwaliteit 
van postbezorging. 
 
3. Bancaire dienstverlening op Caribisch Nederland is voor burgers vaak 
complex en kostbaar. Dit geldt in het bijzonder voor mensen die 
wonen op Sint Eustatius en Saba. Uw Kamer heeft over dit onderwerp 
recent vragen gesteld, die ik in december 2022 heb beantwoord. In de 
taskforce werken De Nederlandsche Bank, de ministeries van 
Financiën en BZK en de Openbare Lichamen samen om de knelpunten 
in de bancaire dienstverlening te identificeren en weg te nemen. 
Hierbij wordt er onder meer gekeken naar mogelijkheden om de 
aanwezigheid en het aanbod van banken op Saba te vergroten en de 
kwaliteit van de dienstverlening op alle eilanden te verbeteren. Tot 
slot wordt er ingezet op hulp aan burgers om waar mogelijk de 
overstap te maken naar digitaal bankieren. Functionerende bancaire 
dienstverlening is een van de voorwaarden om te starten met een 
onderzoek naar de mogelijkheden van een pilot Nationale 
Hypotheekgarantie voor Sint Eustatius. 
 
4. De notariële dienstverlening op Saba en Sint-Eustatius wordt 
momenteel uitgevoerd door een waarnemend notaris. Hierover 
ontvang ik positieve signalen. Het Gemeenschappelijk Hof van Justitie 
van Aruba, Curaçao, Sint Maarten en van Bonaire, Sint Eustatius en 
Saba heeft de procedure om een notaris permanent te benoemen 
inmiddels in gang gezet. Daarnaast beziet het ministerie van Justitie 
en Veiligheid in samenspraak met de notarissen in Caribisch 
Nederland wat er nodig zou zijn om in de toekomst als vervanger voor 
elkaar op te treden in geval van tijdelijke absentie. Voor de lange 
termijn zal bekeken moeten worden op wat voor manier het wettelijk 
kader, mede gelet op het principe van comply or explain, meer aan 
kan sluiten bij de rest van Nederland en op welke manier wijzigingen 
in het wettelijk kader op het gebied van digitalisering ook voor de 
praktijk in Caribische Nederland bevorderlijk kunnen zijn. Bij dit 
laatste kan worden gedacht aan vraagstukken zoals omtrent de 
digitalisering van akten. Hierbij is het belangrijk om samen met de 
openbare lichamen en het notariaat te bezien hoe de kwetsbaarheid 
van dienstverlening door digitalisering kan worden verkleind, maar er 
gelijktijdig zorg voor te dragen dat de aanwezigheid en 
toegankelijkheid van notariële dienstverlening in de regio blijft 
geborgd. 
 
5. De problematiek omtrent ‘weesgronden’ is met name aanhangig op 
Saba en in mindere mate ook op Sint-Eustatius. Nu de notariële 
dienstverlening is geborgd en het Kadaster een aantal grote projecten 
Pagina 5 van 16
