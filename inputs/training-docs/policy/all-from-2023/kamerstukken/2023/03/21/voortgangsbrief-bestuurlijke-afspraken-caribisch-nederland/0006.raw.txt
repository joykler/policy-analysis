Ministerie van 
Binnenlandse Zaken en 
Koninkrijksrelaties
Kenmerk
omtrent het registeren van land op deze eilanden aan het afronden is, 
2023-0000129312
is voldaan aan de randvoorwaarden om de problemen omtrent 
weesgronden aan te pakken. Het doel van de taskforce is het 
opstellen van een projectplan om deze weesgronden systematisch in 
kaart te brengen, vervolgens te bepalen welke juridische situatie op 
die gronden van toepassing is, om uiteindelijk in een speciaal hiervoor 
te ontwikkelen procedure het eigenaarschap van de gronden definitief 
vast te leggen. Hierbij is essentieel dat het doorlopen van genoemde 
procedure ertoe leidt dat er rechtszekerheid ontstaat over het 
eigendom. Daarom zal de taskforce in deze de samenwerking zoeken 
met de plaatselijke notaris en het Gemeenschappelijk Hof van Justitie 
van Aruba, Curaçao, Sint Maarten en van Bonaire, Sint Eustatius en 
Saba. 
 
6. Economische diversificatie moet ertoe leiden dat de economie van de 
eilanden robuuster wordt. Daarbij is wél van belang dat diversificatie 
plaatsvindt in het kader van een bredere groeistrategie waarbij wordt 
ingezet op duurzame en verantwoorde ontwikkeling. Voorts verdient 
opmerking dat economische ontwikkeling in beginsel een eilandelijke 
taak is: het is aan de eilanden om hun prioriteiten te bepalen en 
keuzes te maken. Hierbij wordt vanuit het ministerie van Economische 
Zaken en Klimaat natuurlijk op verschillende manieren hulp geboden. 
 
De taskforce werkt momenteel aan het identificeren van de bestaande 
plannen en acties gericht op economische ontwikkeling en 
diversificatie van de respectievelijke eilanden. De taskforce streeft 
ernaar om – gelet op de verantwoordelijkheidsverdeling - de eilanden 
in positie te brengen om goed en duurzaam economisch beleid te 
ontwikkelen waarbij de kracht van de eilanden centraal staat, maar 
dat beleid vooral ook te implementeren. Daarom zal de taskforce de 
eilanden (voor zover die behoefte bestaat) ondersteunen bij het 
ontwikkelen van een economische groeistrategie, er zorg voor dragen 
dat er een goede structuur wordt gevonden om deze strategie uit te 
voeren, en in aanvulling hierop kijken of er op dit moment al een 
aantal additionele stappen kunnen worden gezet om ook op de korte 
termijn resultaten te boeken. 
 
7. De werkagenda waardengedreven digitalisering kent een themalijn 
specifiek gericht op Caribisch Nederland. De taskforce ondersteunt 
waar nodig bij de implementatie van deze agenda en heeft in deze 
slechts een faciliterende rol. Ditzelfde geldt voor de Strategie Digitale 
Economie. 
 
8. De afgifte van werk- en verblijfsvergunningen raakt verschillende 
reeds in gang gezette initiatieven, zoals bijvoorbeeld de wijziging van 
2
de Wet Toelating en Uitzetting BES en de vorming van een 
meerjarige integrale beleidsvisie voor Caribisch Nederland op het 
terrein van migratie (2022-2035). Het belang van de openbare 
 
2
 Op basis van de evaluatie van de WTU BES in 2018 en geïnventariseerde (beleids)wensen 
van de ketenpartners. 
Pagina 6 van 16
