Ministerie van 
Infrastructuur en 
Vraag 79 
Waterstaat 
Welke omgevingsdiensten bieden momenteel ruimte voor energiebesparing door 
middel van veilige temperatuurverlaging van water? 
 
Antwoord 79 
Alle omgevingsdiensten kunnen hier toestemming voor verlenen. 
 
Vraag 80 
In hoeverre kan het winnen en hergebruiken van waardevolle grondstoffen via 
rioolwaterzuiveringsinstallaties bijdragen aan een betere bodem- en waterkwaliteit? 
Tegen welke belemmeringen lopen waterschappen daarbij aan? 
 
Antwoord 80 
Het terugwinnen van grondstoffen via rioolwaterzuiveringsinstallaties draagt vooral 
bij aan de circulaire economie. Het is wel zo dat het terugwinnen van bijvoorbeeld 
struviet, het behalen van de lozingsnorm voor fosfaat kan bevorderen. De 
lozingsnorm kan echter ook behaald worden met andere hulpstoffen. 
Bij het terugwinnen van grondstoffen uit rioolzuiveringen kunnen er milieurisico’s 
optreden. Grondstoffen kunnen bijvoorbeeld zware metalen, microplastics en PFAS 
bevatten. Het is daarom belangrijk om bij een einde-afvalstatus deze milieurisico’s 
goed af te wegen.  
Ten slotte, het terugwinnen van grondstoffen kan extra energie kosten. Wanneer er 
enkel naar energieverbruik wordt gekeken kan dat het doel om energieneutraal te 
worden extra uitdagend maken.   
 
Vraag 81 
Wat zijn de gemiddelde wachttijden en proceskosten voor start-ups die een 
bijdrage willen leveren aan de waterkwaliteit en drinkwaterbesparing door 
afvalwater te zuiveren van medicijnresten, antibiotica, pesticiden en 
conserveringsmiddelen en bacteriën bestrijden in de voedselketen? 
 
Antwoord 81 
In een onderzoek naar watertechnologische innovaties wereldwijd wordt 
beargumenteerd dat de gemiddelde tijd van innovatie (pilots & demonstraties), 
naar “early adopter” (eerste generatie productie), naar algehele toepassing in de 
4
sector gemiddeld 12 tot 14 jaar duurt . De impact van de innovatie speelt mee in 
de duur van het proces. De duur van het proces heeft ook een grote invloed op de 
totale proceskosten. In Nederland kent een innovatie in de publieke markt een 
doorlooptijd van ongeveer 10 jaar. 
 
Vraag 82 
In hoeverre zijn de mogelijkheden voor een vermindering van wachttijden en 
kosten voor duurzame innovaties onderzocht? Is daarbij het voorbeeld van ‘product 
and process orientated research and development’ (PPORD) voor Registration, 
Evaluation, Authorisation, and Restriction of Chemicals (REACH) meegenomen? 
 
Antwoord 82 
Over het algemeen is in de publieke markt binnen de watertechnologie de looptijd 
tot het benutten van innovaties langer dan in de private markt. In de private markt 
is de bereidheid om risico’s te nemen groter. 
Op de Watercampus Leeuwarden wordt onderzoek gedaan naar het verkorten van 
de tijd om een innovatie volledig toe te passen, in zowel de publieke als private 
markt van de watertechnologie. Dit gebeurt middels vijf pijlers. Deze zijn: de 
ontwikkeling van ondernemingstalent, financiering (aanvraag Europese en nationale 
subsidies), (inter)nationale vermarkting, administratieve kennis (intellectueel 
                                                 
4
 O'Callaghan et al. (2018). Development and Application of a Model to Study Water 
Technology Adoption. Water Environment Research 90(6), 563-574. 
Pagina 24 van 64
