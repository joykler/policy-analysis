Ministerie van 
Binnenlandse Zaken en 
Koninkrijksrelaties
Kenmerk
De krappe arbeidsmarkt, in het bijzonder op de eilanden, maakt het lastig om de 
2023-0000129312
vacatures tijdig en blijvend in te vullen. Het ontbreken van de juiste 
medewerkers/expertise heeft effect op de snelheid waarmee acties in de 
bestuurlijke werkafspraken kunnen worden uitgevoerd. Ook het effectiever en 
efficiënter inrichten van werkprocessen en (bij)scholen/trainen van bestand 
personeel zijn hiervoor belangrijke aandachtspunten. 
 
De organisatieontwikkeling is een lange termijnstrategie, die de nodige inzet en 
investering van het openbaar lichaam vraagt. Daarom is het van belang hier 
blijvend en onverminderd mee door te gaan, zodat verdere resultaten zich in de 
loop van 2023 kunnen gaan aftekenen. Het onderzoek naar de vrije uitkering en 
daarmee een meer duurzame financiering van Bonaire speelt hierbij een 
belangrijke rol. 
 
Ruimtelijke ontwikkeling en economie 
In 2022 heeft de Eilandsraad van Bonaire het grondbeleid vastgesteld, dit is een 
belangrijk onderdeel van een duurzame ruimtelijke ontwikkeling op Bonaire. De 
eerste fase van het Natuur en Milieubeleidsplan 2020 – 2024 en de 
uitvoeringsagenda NMBP Bonaire kunnen in uitvoering gaan zodra de nodige 
projectleiders zijn gevonden en aangesteld. De prioritaire thema’s zijn koraal- en 
natuurherstel en afval- en afvalwaterbeheer. Dit gebeurt samen met de 
ministeries van LNV en IenW. 
 
Als onderdeel van de bestuurlijke werkafspraken werkt het OLB verder aan het 
uitvoeren van het Deelverbeterplan (DVP) van de directie R&O. Het OLB wordt bij 
de uitvoering hiervan ondersteund door de Ministeries van BZK/KR en IenW. Een 
belangrijk aandachtspunt voor het OLB is de verbetering van de kwaliteit van de 
gehele keten van vergunningverlening, toezicht en handhaving (VTH). Het is van 
belang dat er in 2023 stappen worden gezet die tot aantoonbare verbetering gaan 
leiden. In november 2022 is er daarom ook een verbeterplan voor de Directie 
Toezicht en Handhaving (T&H) uitgewerkt. Om te komen tot een integrale, 
samenhangende aanpak voor de verbeterplannen in beide directies, is door het 
Bestuurscollege van Bonaire besloten tot het instellen van een 
gemeenschappelijke stuurgroep R&O/T&H die op 26 januari voor het eerst bijeen 
gekomen is en waar ook de ministeries van BZK/KR en IenW in vertegenwoordigd 
zijn. Het Rijk ondersteunt het OLB waar mogelijk en nodig met capaciteit en 
expertise die nodig is om in beide verbetertrajecten stappen te zetten.  
b. Afsprakenakkoord Sint Eustatius 2022-2023 
Het Afsprakenakkoord Sint Eustatius beslaat de thema’s welzijn, welvaart, 
circulariteit en goed bestuur. Deze thema’s zijn afkomstig uit het Meerjaren 
Uitvoerings- en Actieplan voor 2022-2026 van het Openbaar Lichaam Sint 
Eustatius (OLE). 
Welzijn 
De acties onder het thema welzijn richten zich op het verhogen van de 
levensstandaard en het bestrijden van armoede. Zoals benoemd staan er 
verschillende afspraken in die met SZW zijn gemaakt over het verhogen van het 
minimumloon, de AOV en de onderstand. Ook zijn er subsidies verstrekt door het 
Pagina 9 van 16
