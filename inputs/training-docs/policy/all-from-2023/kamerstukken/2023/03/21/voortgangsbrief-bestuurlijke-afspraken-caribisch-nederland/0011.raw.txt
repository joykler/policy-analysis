Ministerie van 
Binnenlandse Zaken en 
Koninkrijksrelaties
Kenmerk
7
over de stand van zaken van het financieel beheer op Sint Eustatius. Zoals in 2023-0000129312
deze brief benoemd zal ik na de eilandsraadverkiezingen in maart 2023 met het 
nieuwe bestuur om tafel gaan om de afspraken over financieel beheer op een 
goede manier te laten landen in de volgende bestuurlijke afspraken voor Sint 
Eustatius. 
c. Saba Package 2.0 2022 - 2025 
Sinds de ondertekening van de Saba Package 2.0 hebben het Openbaar Lichaam 
Saba (OLS) en de betrokken departementen verschillende stappen gezet op de 
vier thema’s in het akkoord. Deze thema’s zijn gebaseerd op de Saba Vision 2030 
en de Hoofdlijnenbrief Koninkrijksrelaties en bestaan uit:  
- Het verbeteren van de bestaanszekerheid 
- Economische en ruimtelijke ontwikkeling 
- Klimaat en natuur 
- Goed bestuur. 
Het verbeteren van de bestaanszekerheid 
De Eilandsraad van Saba heeft in de laatste vergadering van 2022 de verordening 
vastgesteld, waarmee taakuitvoering van de bijzondere onderstand aan het 
openbaar lichaam kan worden overgedragen. Over de daadwerkelijke overdracht, 
inclusief budget voor de uitvoering van de bijzondere onderstand worden nog 
nadere afspraken gemaakt. Daarnaast ligt een voorstel voor het lokale 
armoedebeleid van het openbaar lichaam op dit moment voor in het 
Bestuurscollege, voordat over kan worden gegaan op implementatie. Daarnaast is 
het nieuwe cultuurbeleidsdocument afgerond en zal het door de gedeputeerde 
besproken worden met de eilandsraad en het bestuurscollege. 
 
Economische en ruimtelijke ontwikkeling 
Een andere belangrijke actie uit de Saba Package 2.0 is de start van de Taskforce, 
waarvan de voortgang hierboven is toegelicht. Het Toerisme Masterplan is in 2022 
afgerond, net als het meerjarige onderhoudsprogramma voor de luchthaven. Voor 
het verlagen van de kosten van drinkwater heeft het openbaar lichaam middelen 
ontvangen van het ministerie van IenW, hiermee heeft het OLS door middel van 
subsidies de prijs van drinkwater verlaagd. In de volgende monitor bestuurlijke 
afspraken wordt er ingegaan op de ruimtelijke ontwikkeling op Saba.  
 
Klimaat en natuur 
Het Bestuurscollege heeft besloten om de duurzame energieproductie op het 
eiland te vergroten met een extra zonnepark, fase 1, en twee kleine windturbines, 
fase 2. De vervolgstap is het uitzetten van de tender voor fase 1. Het ministerie 
van EZK subsidieert 60% van de verwachte kosten, deze worden voor 20% 
aangevuld met een Europese subsidie. Het openbaar lichaam heeft, met middelen 
van het ministerie van SZW, de energiekosten voor lage inkomens verlaagd. 
Eenzelfde regeling wordt doorgezet in 2023. Het Saba Nature and Environment 
Plan of Action is opgeleverd.  
 
Goed bestuur 
 
7
 Kamerstukken II 2022/23, 35422, nr. 18.  
Pagina 11 van 16
