Vraag 221 
Ministerie van 
Infrastructuur en 
Moeten provincies eerst de ruimtelijke functies wijzigen om hogere 
Waterstaat 
grondwaterstanden te kunnen realiseren? En leidt dat tot planschade? Zo ja, wie 
betaalt die schade? 
 
Antwoord 221 
Zie het antwoord op vraag 217. 
 
Vraag 222 
Wat bedoelt u concreet met de zin 'om langjarig duurzaam perspectief te hebben is 
het nodig in de nabije toekomst goed te kijken naar wat je teelt op 
uitspoelingsgevoelige gronden'? Hoe definieert u de 'nabije toekomst' en aan welke 
maatregelen denkt u in deze context? 
 
Antwoord 222 
Zie het antwoord op vraag 1. Met de nabije toekomst wordt bedoeld de komende 
jaren, indien blijkt dat met de overige voorgenomen maatregelen doelen niet 
gerealiseerd kunnen worden. Voor de waterkwaliteit geldt op grond van de 
Kaderrichtlijn Water dat maatregelen uiterlijk in 2027 genomen moeten zijn. Een 
mogelijke maatregel betreft het ontmoedigen of verbieden van teelten op 
uitspoelingsgevoelige gronden die niet verenigbaar zijn met de doelen. 
 
Vraag 223 
Wat is het tijdpad om het grondwatersysteem rond natuurgebieden voor 2027 te 
herstellen? 
 
Antwoord 223 
In 2023 verwerken provincies de structurerende keuzes in de gebiedsprogramma’s. 
Voor de Kaderrichtlijn Water moeten uiterlijk 2027 de maatregelen uitgevoerd zijn 
om aan een goede kwantitatieve grondwatertoestand te voldoen.  
 
Vraag 224 
Welke kaders zullen worden opgesteld met betrekking tot het nemen van 
maatregelen in gebiedsprogramma’s om het grondwatersysteem rond 
natuurgebieden voor 2027 te herstellen? Hoe zullen nature-based en 
klimaatrobuuste opties worden gestimuleerd? 
 
Antwoord 224 
De structurerende keuzes en maatregelen voor de Hoge Zandgronden uit de brief 
‘water en bodem sturend’ vormen de kaders voor de uitwerking van maatregelen 
voor natuurgebieden in de gebiedsprogramma’s. Het is aan de regionale partijen 
om te bepalen welke soort maatregelen hier het beste voor kunnen worden 
toegepast. 
 
Vraag 225 
Wat is precies de consequentie van bufferstroken van 100-250 meter aan beide 
zijden van de beek voor de betreffende landbouwgronden? Gaat het hier om (een 
combinatie van) overstroomgebieden, een verbod op bemesting, een verbod op 
gewasbeschermingsmiddelen of een totaalverbod op landbouw? 
 
Antwoord 225 
Grootschalig herstel van beekdalen op zandgronden is nodig om te voldoen aan de 
doelen van de Kaderrichtlijn Water. In een onderzoek van Wageningen Universiteit 
en Research is daarbij ingegaan op de breedte en het landgebruik dat daarvoor 
benodigd is (bijlage bij Kamerstuk 35334, nr. 170). De verdere uitwerking is aan de 
decentrale overheden, maar er zijn volop kansen om doelbereik voor de 
Kaderrichtlijn Water te combineren met de opgaven voor droogte en wateroverlast, 
Pagina 60 van 64
