Antwoord 170 
Ministerie van 
Infrastructuur en 
In de Kamerbrief gaat het om een beleidsmatig antwoord op generieke tendensen. 
Waterstaat 
Het kabinet heeft de wetenschappelijke reviewcommissie om een reflectie gevraagd 
en die breed samengestelde commissie onderkent de aanpak. 
De gestelde vragen over “waar, in welke mate etc.” kunnen alleen op projectniveau 
worden beantwoord. In het overgrote deel zal die locatiespecifieke beantwoording 
een bevestiging opleveren van de generieke tendensen én de in de Kamerbrief 
Water en Bodem sturend geformuleerde generieke aanpak. Mocht er in heel 
specifieke situaties sprake zijn van afwijkende omstandigheden dan biedt het 
principe ‘comply or explain’ voldoende ruimte voor maatwerk. 
 
Vraag 171 
In reactie op de passage over bodemverontreiniging en het herijken van de aanpak 
bodemverontreiniging: welke verontreiniging bevindt zich op welke locatie? In 
welke mate? Kan er een overzicht worden gegeven van verontreinigingen? Kan 
daarbij worden aangegeven welke stof zorgt voor de verontreiniging, wat daarvan 
de herkomst is, of er reeds een saneringsplan bestaat en wie er voor de kosten van 
de sanering opdraait? 
 
Antwoord 171 
Hier is inderdaad informatie over. Het bevoegde gezag Wet bodembescherming (de 
provincies en de grote gemeenten) houden deze informatie bij. Informatie die bij 
het ‘bevoegd gezag voor de Wet bodembescherming’ bekend is, wordt bijgehouden 
in een bodeminformatiesysteem. Deze informatie is openbaar te raadplegen en 
omvat informatie over de bodemkwaliteit en de bodemopbouw op een specifieke 
locatie, maar ook (indien van toepassing) het saneringsplan en de initiatiefnemer 
van de bodemsanering.  
De Wet uitvoering verdrag van Aarhus en de Wet basisregistratie ondergrond zijn 
leidend. Onder andere wordt informatie digitaal ontsloten via het Bodemloket, dan 
wel is het opvraagbaar bij het bevoegd gezag. Milieuhygiënische bodeminformatie 
en overheidsbesluiten over bodemverontreiniging zullen ontsloten worden via de 
Basisregistratie ondergrond (BRO). De aanlevering van deze informatie begint op 1 
januari 2024. Dit geïnitieerd door de in december 2018 aangenomen motie van de 
leden Ronnes en Van Gerven waarin de regering wordt gevraagd om informatie 
over bodemverontreinigingen in de BRO op te nemen. Focus ligt op het verzamelen 
van nieuwe ontstane bodemverontreinigings-informatie, gevolgd door het 
verzamelen van bestaande digitaal beschikbare datasets.  
 
Vraag 172 
Hoe weegt u het belang van benutting van aardwarmte in de ondergrond ten 
behoeve van de verduurzaming van de gebouwde omgeving? 
 
Antwoord 172 
Dit belang is groot. De aandacht voor regie op de ondergrond richt zich juist op het 
bevorderen van efficiënt en meervoudig ondergronds ruimtegebruik, zodat 
bodemenergie en aardwarmte optimaal en op verantwoorde wijze gerealiseerd 
kunnen worden. 
 
Vraag 173 
Wat gaan de structurerende keuzes wat betreft het onderdeel ‘bodem’ betekenen 
voor de aanwijzing van zones waar geen aardwarmte- en/of 
warmtekoudeopslagprojecten mogelijk zijn en voor de opschaling van de benutting 
van bodemenergie ten behoeve van de verduurzaming van de gebouwde 
omgeving? 
 
Antwoord 173 
De structurerende keuzes voor ‘bodem en ondergrond’ hebben als doel de 
ondergrond optimaal, efficiënt en toekomstbestendig in te richten, maar ook om 
Pagina 46 van 64
