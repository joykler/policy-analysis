bijbehorend rapport is geschetst welke maatregelen mogelijk kunnen worden 
Ministerie van 
Infrastructuur en 
ingezet. 
Waterstaat 
 
Vraag 123 
Ligt het onderzoek naar de voor- en nadelen van waterbewust bouwen, waarover 
de minister voor Volkshuisvesting en Ruimtelijke Ordening heeft aangegeven met u 
in overleg te treden en daarover in het eerste kwartaal van 2023 te rapporteren, op 
schema? Wanneer kan de Kamer de uitkomsten van het onderzoek tegemoetzien? 
 
Antwoord 123 
Aangenomen wordt dat u het onderzoek bedoelt over de voor- en nadelen van het 
tot norm maken van het hergebruik van water en/of gebruik van grijs water voor 
nieuwbouwwoningen. Er loopt momenteel een aanbestedingsprocedure voor een 
onderzoek naar de voor- en nadelen van een mogelijke verplichting in het Besluit 
bouwwerken leefomgeving (Bbl) en verruiming van toepassing van huishoudwater 
in het Drinkwaterbesluit. U zult over de resultaten van dit onderzoek door de 
minister voor VRO na de zomer geïnformeerd worden.  
 
Vraag 124 
Wat is de impact op industrie, bedrijvigheid, economie en werkgelegenheid van de 
inzet om drinkwatergebruik met 20% te reduceren? 
 
Antwoord 124 
De impact op industrie, bedrijvigheid, economie en werkgelegenheid van de ambitie 
om drinkwatergebruik met 20% te reduceren wordt via waterscans door bedrijven 
nader onderzocht. De komende jaren wordt dit uitgewerkt met de betrokken 
sectoren in het Nationaal Plan van Aanpak Waterbesparing. 
 
Vraag 125 
Hoe is de doelstelling van 100 liter in 2035 en het beperken van laagwaardig 
gebruik van drinkwater tot stand gekomen? Is daarbij onderzocht of de doelstelling 
binnen de gestelde termijn haalbaar is? Wie is aanspreekbaar op het behalen van 
de doelstelling? 
 
Antwoord 125 
De doelstelling van 100 liter in 2035 en het beperken van laagwaardig gebruik van 
drinkwater is door mij voorgesteld naar aanleiding van een verkenning naar 
mogelijke maatregelen voor waterbesparing. In deze verkenning wordt geadviseerd 
een concreet gezamenlijk doel te formuleren waar alle betrokkenen gezamenlijk 
naar toe kunnen werken. De doelstelling is mede gebaseerd op het 
drinkwatergebruik in Vlaanderen. Zie ook antwoord op vraag 121. 
 
Vraag 126 
Wanneer is het huidige klimaatscenario vastgesteld? Wat zijn de specifieke 
karakteristieken van dit huidige scenario, hoe vaak wordt dat bijgesteld en/of 
gereviewd en welke bandbreedte of spreiding geldt daarbij? 
 
Antwoord 126 
In 2014 zijn door het KNMI vier klimaatscenario’s voor Nederland gemaakt op basis 
van het IPCC vijfde assessment rapport (2013). In oktober 2023 komt het KNMI 
met de nieuwe klimaatscenario’s, die gebaseerd zijn op de mondiale 
klimaatscenario’s van het IPCC zesde assessment rapport (2021) en dus op de 
meest recente generatie van mondiale klimaatmodellen. Het KNMI volgt dus de 
IPCC cycli. De bandbreedte van de IPCC klimaatscenario’s zitten tussen het 
scenario dat de mitigatiedoelen van het Parijs Akkoord (2015) gehaald worden, 
hetgeen in 2100 resulteert in 1,5 C opwarming (sinds het pre-industriële tijdperk) 
en het hoogste scenario, waarbij er helemaal geen mitigatie inspanning in gang 
worden ingezet, resulterend in circa 5 C opwarming in 2100. Scenario’s zijn 
Pagina 34 van 64
