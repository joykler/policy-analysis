Ministerie van 
Infrastructuur en 
Vraag 35 
Waterstaat 
Waarom is niet gekozen voor een verbod op grondwateronttrekking minimaal een 
kilometer rond natuur, maar kan dit wel de uitkomst zijn van de gebiedsprocessen? 
 
Antwoord 35 
Het is aan de provincies om in de gebiedsprogramma’s uit te werken wat per 
natuurgebied nodig om tot herstel van de hydrologische situatie te komen.   
Dit kan bereikt worden door een combinatie van maatregelen: meer water 
vasthouden in het gebied, minder onttrekken en meer water infiltreren. Een 
eventueel verbod op grondwateronttrekkingen rondom natuurgebieden kan als 
maatregel worden opgenomen in de gebiedsprogramma’s, maar is geen vereiste. 
 
Vraag 36 
Wat wordt verstaan onder een langere periode van onvoldoende beschikbaar zoet 
water? Hoe worden ‘langer’ en ‘onvoldoende’ gedefinieerd? 
 
Antwoord 36 
Onder ‘langer’ wordt verstaan: langer dan we in Nederland de afgelopen decennia 
gewend zijn. In de hoge zandgronden komt watertekort regelmatig voor; dit kan 
enkele weken per jaar duren. Bij extreme droogte duurt het watertekort maanden. 
In bijzondere jaren kan het tekort over de jaargrens heen voortduren. 
Onder ‘onvoldoende’ water wordt verstaan: de vraag naar water vanuit de 
verschillende maatschappelijke en ecologische behoeften is groter dan het aanbod 
van water met een voor de diverse behoeften geschikte kwaliteit. In een dergelijke 
situatie kunnen bijvoorbeeld beken droogvallen waardoor beregeningsverboden 
ingesteld moeten worden, kan verzilting toenemen waarvoor maatregelen nodig 
zijn zoals minder schutten voor de scheepvaart, enz. 
De klimaatscenario’s geven aan dat er grote kans is op langere perioden van 
droogte in het zomerhalfjaar en op toenemende verdamping. Met een langere 
periode van droogte neemt de hoeveelheid beschikbaar zoetwater af. De 
toenemende verdamping versterkt dit verder. In 2018 en 2022 was er in perioden 
onvoldoende beschikbaar zoetwater. Deze perioden zullen naar verwachting in de 
toekomst toenemen door de hiervoor genoemde factoren.  
 
Vraag 37 
Waarom is ervoor gekozen nieuwe landaanwinning in het IJsselmeergebied volledig 
te verbieden? Hoe verhoudt zich dit tot de woningbouwopgave? 
 
Antwoord 37 
Om het waterbergend vermogen en de zoetwaterbuffer in het IJsselmeergebied niet 
te verkleinen wordt geen nieuwe landaanwinning (eilanden) in de meren 
toegestaan, behalve voor overstroombare natuur en om te voldoen aan de Natura 
2000- en KRW-doelen. Klimaatverandering maakt namelijk dat we in de toekomst, 
als gevolg van droogte, hoge en lage rivierafvoeren en zeespiegelstijging een 
grotere zoetwaterbuffer en waarschijnlijk meer bergingscapaciteit nodig hebben in 
het IJsselmeergebied. Voorkomen moet worden dat er nu keuzes gemaakt worden 
die niet blijken te passen met de nieuwe klimaatscenario’s.   
 
Vraag 38 
Waarom is alleen het IJsselmeergebied aangewezen als nationale regenton? Heeft 
dit afdoende effect voor de droge zand- en lössgronden? 
 
Antwoord 38 
Het IJsselmeergebied wordt in figuurlijke zin wel als ‘nationale regenton’ aangeduid. 
Er zijn strategische nationale en regionale zoetwatervoorraden en zoetwaterzones 
aangewezen, zoals het Markermeer, het IJsselmeer, Hollandsch Diep, Maaspanden 
en Julianakanaal (nationaal) en het Volkerak-Zoommeer en het Brielse Meer 
Pagina 12 van 64
