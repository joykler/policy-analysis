Ministerie van 
Infrastructuur en 
Antwoord 146 
7 Waterstaat 
Om de doeltemperatuur uit de KRW te halen is besloten de CIW -nota 
Beoordelingssystematiek Warmtelozingen in lijn te brengen met de KRW-
doeltemperatuur. Dit betekent dat bij het verlenen van nieuwe vergunningen of het 
bezien van bestaande vergunningen getoetst zal worden aan een temperatuur van 
het oppervlaktewater van 25 °C.  
Naast deze aanpassing zal bijvoorbeeld ook gekeken worden wat de effecten van 
klimaatverandering zijn op de temperatuur van het oppervlaktewater en wat de 
impact van warmtelozingen is op de leefomgeving. Vervolgens zal bekeken wat de 
impact hiervan is en hoe hiermee omgegaan kan worden in het kader van de KRW-
doeltemperatuur van 25 °C.  
Parallel aan het bovenstaande traject wordt uitgezocht hoe de overgang van 
vergunningen voor bestaande lozingen (nu nog vaak 28 °C) naar de nieuwe 
temperatuur juridisch haalbaar ingeregeld kan worden. Er zal onder andere worden 
gekeken naar het opnemen van een minimalisatieverplichting waarbij bedrijven in 
stappen toewerken naar de nieuwe doeltemperatuur. Voor nieuwe 
lozingsinitiatieven wordt vanaf het moment van wettelijke verankering 25 °C de 
maximumtemperatuur voor het ontvangend water. 
 
Vraag 147 
Waarom vindt pas in 2026 een herijking plaats ten aanzien van de Deltabeslissing 
Waterveiligheid? 
 
Antwoord 147 
Conform de wettelijke kaders worden de Deltabeslissingen eens in de 6 jaar herijkt. 
Dat biedt continuïteit maar ook voldoende tijd om een gedegen onderbouwing te 
realiseren zoals die met het kennisprogramma Zeespiegelstijging is ingezet. 
 
Vraag 148 
Kan worden aangegeven hoeveel lozingsvergunningen er zijn op ons 
oppervlaktewater? Welke bedrijven mogen lozen? Welke stoffen betreft dat en in 
welke hoeveelheden? Kan dit ook worden aangegeven voor bedrijven, 
vergunningen en lozingen in het buitenland, zodat helder is welke stoffen er via 
rivieren in ons water en onze bodem eindigen? 
 
Antwoord 148 
De bevoegde gezagen zijn verantwoordelijk om het vergunningenbestand actueel 
en conform de geldende wet- en regelgeving te houden. Het vastleggen van deze 
vergunningen is ook decentraal belegd. Elk bevoegd gezag hanteert hiervoor een 
systeem dat het meest geschikt is om overzicht te hebben en effectief toezicht te 
houden. Wel worden onder de Omgevingswet op basis van de informatieplicht 
emissies van ZZS naar zowel lucht als water verzameld in een landelijke ZZS-
emissiedatabase. De gegevens uit die database worden gebruikt voor een publiek 
toegankelijk ZZS-register waardoor gegevens over emissies van ZZS in Nederland 
actief openbaar worden gemaakt. 
 
Om de emissies van stoffen in lozingen op het oppervlaktewater te verminderen is 
de inzet gericht op het opnieuw bekijken van bestaande vergunningen om te zien of 
alle maatregelen die genomen zijn door bedrijven voldoen aan de beste 
beschikbare technieken (BBT) en de beleidsuitgangspunten zoals de 
minimalisatieverplichting voor zeer zorgwekkende stoffen (ZZS). Zo is 
Rijkswaterstaat op dit moment bezig met het bezien van het vergunningenbestand 
op onder meer PFAS. 
                                                 
7
 Commissie Integraal Waterbeheer 
Pagina 40 van 64
