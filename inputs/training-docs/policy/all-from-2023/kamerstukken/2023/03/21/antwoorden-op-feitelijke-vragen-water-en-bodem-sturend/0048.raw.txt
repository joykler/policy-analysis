Ministerie van 
Infrastructuur en 
Antwoord 176 
Waterstaat 
Dit jaar wordt gestart met onderzoek naar vitale bodems passend bij de 
Nederlandse situatie en de bijbehorende functie (bijvoorbeeld landbouw of natuur). 
Op dit moment loopt een verkenning wie hierbij betrokken zal worden. In deze 
verkenning zal het nationale en Europese beleid worden meegenomen rondom 
vitale bodems. 
Om tot een goede omschrijving van een vitale bodem te komen moeten een 
bruikbare en uitvoerbare set van indicatoren worden ontwikkeld. De verwachting is 
dit jaar een eerste beeld geschetst kan worden. De bestaande bodemindicatoren, 
zoals de bodemindicatoren voor landbouwgronden in Nederland, worden 
meegenomen in de overwegingen. 
 
Vraag 177 
Hoe verhouden de interventiewaarden voor bodemsanering zich tot 
drinkwaternormen? 
 
Antwoord 177 
De interventiewaarden voor bodemsanering zijn normatief hoger dan de 
drinkwaternormen. Dit is ook logisch, interventiewaarden zijn een indicatieve 
waarde van de ernst van een verontreiniging van de grond en/of grondwater en om 
te bepalen in welke mate beheer en sanering nodig zijn en naar welke 
waterkwaliteit wordt gestreefd. Deze waarden zijn generiek en niet gericht op een 
specifieke functie van het grondwater.  
De drinkwaternorm is de norm voor de kwaliteit van het drinkwater en is vele male 
scherper. Deze is bedoeld om een optimale kwaliteit van het drinkwater te 
garanderen. Bij het beoordelen van de risico’s van verontreiniging wordt 
meegenomen of door verplaatsing kwetsbare objecten worden bedreigd zoals een 
grondwaterbeschermingsgebied of een natuurgebied. In de Beleidsnota Drinkwater 
is een preventieladder opgenomen. Bevoegde gezagen gebruiken de 
preventieladder bij het formuleren en beoordelen van maatregelen gericht op de 
bescherming van de bronnen voor bereiding van drinkwater.    
 
Vraag 178 
In welke mate zijn (resterende) bodemverontreinigingen een bedreiging voor 
grondwater bestemd voor drinkwaterproductie? Hoeveel situaties betreft dit en hoe 
wordt dit opgelost? Hoe verhouden de interventiewaarden voor bodemsanering zich 
tot drinkwaternormen? 
 
Antwoord 178 
In het RIVM rapport ‘Staat drinkwaterbronnen’ (RIVM rapport 2020-0179, 
https://www.rivm.nl/bibliotheek/rapporten/2020-0179.pdf) is in hoofdstuk 4 het 
effect van bodemverontreiniging op drinkwaterwinningen beschreven. Het gaat 
daarbij niet alleen om de stoffen die zijn gerelateerd aan zgn. ‘historische gevallen’ 
uit de Wet bodembescherming, maar ook om nieuwe gevallen.  
In tabel 4.1 van dit rapport is aangegeven dat uit een analyse van 203 winningen 
bij 113 waarnemingen (56% van het totaal) huidige of potentiële probleemstoffen 
waren aangetroffen in de winning of waarnemingsputten. Hiervan zijn 89 
grondwaterwinningen.  
Voor het beoordelen van de effecten van bodemverontreiniging op de grondwater 
kwaliteit in een grondwaterbeschermingsgebied zijn meerdere wetten van kracht: 
de Waterwet, de Drinkwaterwet en de Wet bodembescherming. Voor de beoordeling 
van de effecten van bodemverontreiniging op een grondwaterbeschermingsgebied 
en de aanpak van een bodemverontreiniging is het bevoegde gezag Wet 
bodembescherming leidend. Bij de aanpak van een bodemverontreiniging wordt 
daarbij gekeken naar meerdere criteria, waaronder nut en noodzaak maar ook de 
effectiviteit van de maatregelen en de kosten.  
Pagina 48 van 64
