Vraag 87 
Ministerie van 
Infrastructuur en 
Stelt u ook een visie voor water en bodem sturend op voor Bonaire, Sint-Eustatius 
Waterstaat 
en Saba? 
 
Antwoord 87 
Zie het antwoord op vraag 34. 
 
Vraag 88 
Hoe voorziet de regelgeving erin dat waterwinningen voor de drinkwatervoorziening 
prioriteit kunnen krijgen vanwege de leveringsplicht, ook als ze niet duurzaam 
inpasbaar zijn? 
 
Antwoord 88 
Er is op basis van de Drinkwaterwet een leveringsplicht voor het leveren van 
drinkwater voor huishoudelijk gebruik. Er is geen specifieke regelgeving dat 
waterwinningen voor de drinkwatervoorziening prioriteit krijgen. Het duurzaam 
inpassen van drinkwaterwinning is onderdeel van de gebiedsprocessen. Tijdelijk en 
onder strikte voorwaarden kan hierbij gekozen worden om drinkwater meer 
prioriteit te geven, zodat drinkwaterbedrijven de tijd krijgen om andere meer 
duurzame oplossingen te realiseren. 
 
Vraag 89 
Klopt het dat wanneer op de hoger gelegen zandgronden het grondwaterpeil 
verhoogd wordt, de akkers en graslanden in het voor- en najaar ook te drassig 
worden om met tractoren het land op te gaan, of is dat alleen het geval in de lager 
gelegen veen- en kleigebieden? 
 
Antwoord 89 
Ook op de hogere gelegen zandronden zorgen lokale hoogteverschillen ervoor dat 
grondwater in relatief lager gelegen gedeeltes als kwelwater omhoogkomt. 
Ook op zandgronden is daarom goed bodembeheer van belang voor verantwoorde 
landbouwkundige productie en behalen van de doelen voor een goede kwaliteit van 
grond- en oppervlaktewater. Dit krijgt o.a. aandacht in het Programma BodemUP 
(https://www.zlto.nl/projecten/bodemup). Gezien de zich vaker herhalende 
perioden van droogte hebben agrarische ondernemers er belang bij om in het 
voorjaar grondwater in hun bodem te koesteren om droogteschade in de zomer te 
voorkomen. Dit vereist een aangepast bodemgebruik waarbij ook aandacht dient te 
zijn voor de apparatuur waarmee voorjaarsbewerkingen op het land worden 
uitgevoerd.   
 
Vraag 90 
Hoe hoog zou het grondwater in de hoger gelegen zandgebieden kunnen staan, 
zonder dat agrariÃ«rs daar hinder van ondervinden met zware tractoren? En hoe 
hoog als er geen zware tractoren gebruikt worden? 
 
Antwoord 90 
Zoals bij het antwoord op vraag 89 is aangegeven begint alles bij een zorgvuldig 
bodembeheer waarbij het neerslagoverschot van de winter wordt benut om 
droogteschade in de zomer te voorkomen. Hoe hoog het grondwaterpeil in hoger 
gelegen zandgebieden kan worden opgevoerd is van meerdere lokale factoren 
afhankelijk en vereist daarom lokaal maatwerk. Uit oogpunt van goed bodem- en 
daarmee ook waterbeheer is het sowieso verstandig om de belasting met zware 
machines en tractoren met o.a. de keuze van banden en de te hanteren druk in die 
banden zoveel mogelijk te beperken. 
  
Pagina 26 van 64
