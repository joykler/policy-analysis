Ministerie van 
Binnenlandse Zaken en 
Koninkrijksrelaties
Kenmerk
van deze eilandelijke taak. Voor Saba zijn de middelen structureel overgeheveld 2023-0000129312
naar de vrije uitkering; voor Bonaire en Sint Eustatius zijn de middelen voor 2023 
verstrekt. Over de toekomstige manier van financiering van de openbare lichamen 
Bonaire en Sint Eustatius zal nog overleg plaatsvinden in het kader van de nog af 
te sluiten bestuurlijke afspraken. 
 
Daarnaast is voor 2023 structureel € 1 miljoen ter beschikking gesteld voor het 
verbeteren van de aansluiting onderwijs-arbeidsmarkt met name door versterking 
van regionale samenwerking en samenwerking met Europees Nederlandse mbo-
instellingen. Onder deze noemer worden middelen verstrekt aan de mbo-instelling 
op Bonaire ten behoeve van een stagefonds en is een samenwerkingsproject op 
Curaçao gestart voor opleidingen in de toerismebranche. Mogelijkheden voor 
vergelijkbare toekomstige samenwerking in het zorg-opleidingendomein worden 
momenteel in samenspraak met het ministerie van VWS verkend. 
 
c. Versterken van de eilandelijke basisvoorzieningen 
De vrije uitkering is met ingang van 2022 fors verhoogd. In lijn met het 
bestedingsplan is de vrije uitkering over 2022 structureel verhoogd met € 4,1 
miljoen. Voor 2023 is een verdere structurele verhoging van de vrije uitkering 
voorzien tot € 6,3 miljoen. Daar bovenop is voor prioriteiten uit het 
coalitieakkoord ook nog € 3 miljoen beschikbaar vanaf 2023 voor de openbare 
lichamen.  
 
De structurele verhoging van de vrije uitkering vanaf 2024 is mede afhankelijk 
van het onderzoek naar de eilandelijke middelen. Aanleiding voor dit onderzoek is 
dat er sinds 2015 geen onderzoek meer heeft plaatsgevonden naar de vrije 
uitkering van het BES-fonds. Er zijn diverse ontwikkelingen geweest die van 
invloed zijn op de hoogte van de vrije uitkering, zoals taakverschuivingen, 
investeringen en (incidentele) bijzondere uitkeringen. Hierdoor is er geen actueel 
beeld van de huidige referentiekosten van eilandelijke taken. Nader onderzoek 
moet inzicht geven in de referentiekosten van de verschillende eilandelijke 
13
taken.  
 
Inmiddels is het onderzoek uitbesteed aan het onderzoeksbureau Ideeversa en is 
het onderzoek gestart. Het onderzoek brengt in beeld de eilandelijke taken die de 
openbare lichamen moeten uitvoeren en welke kosten zijn gemoeid met deze 
eilandelijke taken. Hierbij wordt ook betrokken welke keuzes het openbaar 
lichaam kan maken in het niveau van de uitvoering van deze taken en hoe kan 
worden omgegaan met het inhalen van achterstanden. Bij het onderzoek worden 
ook de (structurele) inkomsten van het openbaar lichaam meegenomen en wordt 
bezien of er vergelijkingen zijn te trekken met Europees Nederlandse gemeenten. 
 
Het onderzoek adviseert daarnaast over het toekomstigbestendig maken van de 
vrije uitkering. Dit ook in samenhang met de motie van de leden Van der Berg en 
Ceder om het BES-fonds meer in overeenstemming te brengen met de 
 
13
 Kamerstukken II 2022/23, 36200 IV, nr. 8. 
Pagina 15 van 16
