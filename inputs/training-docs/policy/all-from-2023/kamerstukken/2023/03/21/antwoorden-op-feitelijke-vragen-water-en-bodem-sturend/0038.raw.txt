Antwoord 137 
Ministerie van 
Infrastructuur en 
De regio wordt gevraagd in de gebiedsprocessen in het kader van het NPLG te 
Waterstaat 
zoeken naar ruimte voor natuurlijke achteroevers. Verantwoording vindt plaats in 
de gebiedsplannen NPLG.  
 
Vraag 138 
Hoe verhoudt water en bodem sturend zich tot de bestuurlijke afspraken Rijk-
regioprogramma Amsterdam-Almere-Markermeer (RRAAM), waarin vastgelegd is 
dat de kwaliteit van het Markermeer-IJmeer verbeterd moet worden tot een 
Toekomstbestendig Ecologisch Systeem (TBES)? 
 
Antwoord 138 
Om te kunnen voldoen aan een Toekomstbestendig Ecologisch Systeem (TBES) zijn 
maatregelen als land-water-overgangen noodzakelijk. Dat is ook de reden dat er 
een uitzondering voor ‘overstroombare natuur’ is opgenomen in het huidige Barro 
(Besluit algemene regels ruimtelijke ordening) en de structurerende keuze. De 
gezamenlijke opgave is om natuurmaatregelen zo vorm te geven dat deze zo min 
mogelijk ten koste gaan van de zoetwatervoorraad, maar wel bijdragen aan de 
ecologische opgaven (waaronder TBES) van het IJsselmeergebied. 
 
Vraag 139 
Voor hoeveel woningbouwplannen heeft de aanscherping van de voorwaarden voor 
buitendijks bouwen consequenties? 
 
Antwoord 139 
Er is geen overzicht beschikbaar van alle regionale plannen voor buitendijkse 
woningbouw. 
 
Vraag 140 
Wanneer worden polders als ‘diepe polders’ aangemerkt? 
 
Antwoord 140 
Dit zijn polders die kwetsbaar zijn voor extreme regenval. Om te voorkomen, dat in 
deze (overwegende diepere) polders, extreme regen tot grote schade zal leiden, is 
hier in de toekomst extra waterberging noodzakelijk. Dit omdat bij extreme buien 
het water niet tijdig kan worden weggepompt. Waar de meest geschikte locaties 
binnen een polder zijn, en hoeveel waterberging precies nodig is, is 
gebiedsafhankelijk en zal regionaal uitgezocht moeten worden. 
 
Vraag 141 
Waarom is ervoor gekozen om alleen in diepe polders gebieden te reserveren voor 
waterberging, terwijl de afvoercapaciteit ook in andere polders al snel kan worden 
overschreden? 
 
Antwoord 141 
Het reserveren van extra waterberging is van toepassing op alle polders, die 
kwetsbaar zijn voor extreme regenval. Door klimaatverandering, bodemdaling en 
de toename van extreme neerslag bereiken polder- en boezemsystemen echter 
juist vanwege de samenhang tussen het lokale- en regionale watersysteem, steeds 
sneller hun grenzen. Om ook in deze gebieden overlast te voorkomen is extra 
ruimte voor waterberging in de toekomst noodzakelijk. Voor de diepste polders is 
dit becijferd op 5-10% ruimte. (zie ook het antwoord op vraag 46) 
 
Vraag 142 
Kunt u een paar voorbeelden geven van de teelten waarop wordt gedoeld met de 
woorden: “(…) teelten aan te passen aan de nieuwe omstandigheden”? En 
andersom, welke specifieke teelten zullen naar verwachting dan minder geschikt 
zijn voor de ‘nieuwe omstandigheden’? 
Pagina 38 van 64
