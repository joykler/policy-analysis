middel van de precieze locatie, inrichting en bouwwijze rekening houden met 
Ministerie van 
Infrastructuur en 
waterberging. Daarnaast zal er bij de regionale uitwerking gekeken worden hoe de 
Waterstaat 
uitwerking van de Kamerbrief zo goed mogelijk te combineren is met bestaande 
plannen.  
 
Vraag 189 
Is er een overzicht van bouwlocaties in Nederland die heroverwogen moeten 
worden in verband met hun lage ligging, of vanwege overstromingsgevaar nu of in 
de toekomst? Zo ja, kunt u dat naar de Kamer sturen? Zo nee, kunt u dit overzicht 
maken? 
 
Antwoord 189 
Een dergelijk overzicht van bouwlocaties is er niet. Op basis van het bestaande 
concept richtinggevend kader is er wel beslisinformatie beschikbaar die gebruikt 
kan worden om regionaal te bepalen waar de risico’s van waterveiligheid, 
wateroverlast, bodemdaling en drinkwaterbeschikbaarheid het grootst zijn. Ook 
geeft het concept richtinggevend kader inzicht in de inspanning die nodig is voor 
klimaatadaptief bouwen op een bepaalde locatie.  
In Nederland is het beleid voor waterveiligheid gebaseerd op een 
overstromingsrisico benadering. Normen voor de dijken zijn gebaseerd op het 
uitgangspunt dat iedere burger die achter de dijk woont, tenminste een 
basisbeschermingsniveau van 1:100.000 krijgt. (De kans op overlijden van een 
individu ten gevolge van een overstroming mag niet groter zijn dan gemiddeld eens 
per 100.000 jaar). Daarboven worden plaatsen met kans op grote aantallen 
slachtoffers, grote economische schade en/of ernstige schade door uitval van vitale 
en kwetsbare infrastructuur met nationaal belang, extra beschermd. Lager gelegen 
gebieden hoeven dus, vanwege een hogere normeringen en een betere 
bescherming, niet kwetsbaarder te zijn voor overstromingen. Bij het Landelijk 
informatiecentrum Water en Overstromingen (LIWO) zijn voor professionals 
kaartlagen voor Nederland beschikbaar voor wateroverlast en overstromingen. Voor 
niet professionele gebruikers is de website www.overstroomik.nl beschikbaar. 
Daarnaast is veel informatie over het water en bodem systeem en daarbij horende 
risico’s beschikbaar op de www.klimaateffectatlas.nl.  
 
Vraag 190 
Is er een overzicht van dorpen en steden die het meest kwetsbaar zijn voor 
overstromingen vanwege hun lage ligging? Zo ja, kunt u deze bijvoegen? Zo nee, 
kunt u dit overzicht maken? 
 
Antwoord 190 
Zie het antwoord op vraag 189. 
 
Vraag 191 
Hoe voorkomt u, gezien de geldingsdatum van 1 januari 2025 voor het 
richtinggevend kader woningbouw, dat er nu in alle haast bestemmingsplannen 
worden opgesteld om onder het principe van toekomstbestendig bouwen en 
inrichten uit te komen? 
 
Antwoord 191 
In de water en bodem sturend brief staat dat voor alle projecten het principe van 
water en bodem en specifiek het (concept) richtinggevend kader zoveel mogelijk al 
gebruikt moet worden, ook voor 2025. Als bestemmingsplannen versneld worden 
opgesteld zonder voldoende aandacht voor het water en bodem systeem, zal er ook 
een groter risico zijn op schade en overlast. Dit is niet in belang van de toekomstige 
gebruikers, overheden en andere betrokken partijen. Als er geen bewust proces 
plaatsvindt zal er per definitie afgewenteld worden op het systeem en de toekomst, 
en daarmee is dit nu al strijdig met principes vanuit de NOVI.   
 
Pagina 52 van 64
