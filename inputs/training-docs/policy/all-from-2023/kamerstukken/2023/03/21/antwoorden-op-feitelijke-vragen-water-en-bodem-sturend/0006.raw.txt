Antwoord 12 
Ministerie van 
Infrastructuur en 
Nee. Hoogveengebieden bij voorbeeld hebben een organisch stof gehalte dat boven 
Waterstaat 
de 25% uitstijgt, terwijl voor productiegrasland tussen de 2.5% en 5% voldoende 
is. Op sommige natuurbodems wordt bewust de organisch rijke toplaag verwijderd 
om de ontwikkeling van bepaalde vegetatie mogelijk te maken. Het kán dus 
voorkomen dat natuurbodems minder organisch stof bevatten, maar het is niet 
altijd zo. Organisch stof draagt, als onderdeel van een gezonde bodem, bij aan 
onmisbare ecosysteemdiensten, zoals vruchtbaarheid, biodiversiteit, 
koolstofvastlegging, vochtregulatie en de filtercapaciteit van de bodem. Daarmee 
levert de bodem een bijdrage aan de natuurlijke zuivering van het water en 
daarmee aan de KRW-doelstellingen. 
 
Vraag 13 
Klopt het dat voor natuur vaak de vruchtbare teeltaarde, die organische stof bevat, 
wordt afgegraven? 
 
Antwoord 13 
Soms wordt voor de aanleg van nieuwe natuur of het behalen van de doelen voor 
Natura2000 of de Kaderrichtlijn Water inderdaad de toplaag van voorheen 
landbouwgrond afgegraven, omdat deze té voedselrijk is en daardoor niet geschikt 
is voor de ontwikkeling van de gewenste natuurwaarden. 
 
Vraag 14 
In hoeverre verhoudt buffercapaciteit zich tot peilverhoging in veenweidegebied? 
 
Antwoord 14 
Het uitgangspunt is om zoveel mogelijk gebiedseigen water te gebruiken om het 
waterpeil in de veenweidegebieden hoog te houden, zodat zo min mogelijk water 
van buiten het gebied hoeft te worden aan- of afgevoerd (zo min mogelijk 
afwentelen). Verhoging van de peilen zorgt echter ook voor een afname van de 
bergingscapaciteit in de oppervlaktewateren en de bodem. Per polder zal daarom 
moeten worden bekeken waar water kan worden geborgen om de behoefte aan 
afvoer bij piekbelasting en risico’s op overlast te verminderen. Dit vraagt extra 
ruimte en waar nodig afspraken met boeren over vergoedingen bij wateroverlast. 
Ook kan ervoor gekozen worden om het beschermingsniveau voor wateroverlast te 
accepteren en de grond te herwaarderen. 
 
Vraag 15 
Als in de veenweiden rondom Amsterdam het grondwaterpeil tot -30 onder het 
maaiveld verhoogd wordt, hoeveel kubieke meter waterbergend vermogen scheelt 
dat en wat betekent dat bij hevige regenval voor daaraan grenzende gebieden? 
 
Antwoord 15 
In de peilvakken van de veenweidegebieden zal er bij peilverhoging inderdaad 
sprake zijn van minder waterbergend vermogen in de bodem en de watergangen. 
Hoeveel minder is niet goed aan te geven. In die gebieden zal vaker inundatie 
optreden en zal het beschermingsniveau tegen wateroverlast en het landgebruik 
worden aangepast. Dat is regionaal maatwerk. In de aangrenzende landelijke en 
stedelijke gebieden is het uitgangspunt dat dezelfde beschermingsniveaus tegen 
wateroverlast blijven gelden. Deze beschermingsniveaus zijn vastgelegd in 
provinciale verordeningen.   
  
Pagina 6 van 64
