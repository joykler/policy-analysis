Ministerie van 
Infrastructuur en 
Vraag 96 
Waterstaat 
Wat wordt onder afwentelen bedoeld met ‘nu rekening houden met’? Wanneer 
worden welke maatregelen precies genomen? 
 
Antwoord 96 
Het principe ‘niet afwentelen’ betekent dat er op het moment van de beslissing niet 
alleen wordt gekeken naar de korte termijn en niet alleen naar lokale effecten en 
belangen. Het besluit van het bevoegde gezag moet rekening houden met de lange 
termijn effecten en belangen elders. Het is aan het bevoegd gezag om de timing 
van mitigerende maatregelen te plannen. 
 
Vraag 97 
Wat wordt verstaan onder meer rekening te houden met meer schade en meer 
extremen? Wordt de “1:100.000”-norm aangepast? 
 
Antwoord 97 
Water en Bodem sturend betekent dat er, met het oog op klimaatverandering en 
grotere weersextremen, bij de ruimtelijke inrichting van Nederland meer aandacht 
moet komen voor het beperken van waterschade en -overlast. Daarnaast zal er 
conform het advies van de beleidstafel wateroverlast en hoogwater, niet alleen bij 
de ruimtelijke inrichting van Nederland meer rekening gehouden moeten worden 
met waterveiligheid en wateroverlast maar zal er ook meer aandacht moeten 
komen voor waterbewustzijn en herstel van schade bij extreme wateroverlast.   
Het basisbeschermingsniveau van 1:100.000 voor elke burger achter de dijk wordt 
in de Kamerbrief Water en Bodem sturend niet aangepast.  
 
Vraag 98 
Hoe werkt de afspraak die met decentrale overheden is gemaakt over vasthouden-
bergen-afvoeren? Is deze al geëvalueerd? 
 
Antwoord 98 
Het principe vasthouden-bergen-afvoeren geeft de volgorde aan van afwegingen 
die in het waterbeheer landelijk en regionaal gemaakt worden. Deze afspraak is 
e
reeds sinds Waterbeheer 21 eeuw onderdeel van het Nederlandse waterbeheer en 
daarmee onderdeel van het Nationaal Waterplan en de evaluaties daarvan. In de 
Kamerbrief wordt deze afspraak aangescherpt. 
 
Vraag 99 
Hoe worden natuurlijke oplossingen, zoals het versterken van hellingbossen en het 
laten meanderen van beken, meegenomen en geborgd om overstromingen tegen te 
gaan? Welke kaders worden opgesteld om deze oplossingen te prioriteren? 
 
Antwoord 99 
Natuurlijke oplossingen zijn nu al een belangrijk onderdeel van de huidige aanpak 
voor zowel de waterveiligheid van het hoofdwatersysteem als voor het regionale 
systeem, waar de waterschappen verantwoordelijk zijn voor het regionale 
waterbeheer. Ook kunnen natuurlijke oplossingen bijdragen aan andere 
doelstellingen dan waterveiligheid. Uiteindelijk zijn de verschillende gebiedsopgaves 
bepalend voor de gekozen oplossingsrichtingen. Dit is maatwerk. Een nationaal 
kader om specifieke oplossingen te prioriteren is er derhalve niet.  
 
Vraag 100 
Hoe wordt geborgd dat waterbuffering zo veel mogelijk klimaatrobuust en natuurlijk 
wordt uitgevoerd? Welke kaders zullen hiervoor gelden? 
 
 
 
Pagina 28 van 64
