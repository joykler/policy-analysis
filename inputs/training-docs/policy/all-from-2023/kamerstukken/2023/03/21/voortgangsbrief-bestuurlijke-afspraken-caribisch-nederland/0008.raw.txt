Ministerie van 
Binnenlandse Zaken en 
Koninkrijksrelaties
Kenmerk
een voortgangsrapportage ontvangen van de minister voor Volkshuisvesting en 2023-0000129312
Ruimtelijke Ordening, mede namens de Bestuurscolleges.  
 
Monitoring bestuurlijke afspraken 
De monitoring van de bestuurlijke afspraken gebeurt in nauwe samenwerking 
tussen de openbare lichamen en betrokken departementen. Voor iedere actie is 
een verantwoordelijke aangewezen, wisselend is dat het openbaar lichaam, het 
departement of trekken zij samen op. De voortgang van de acties wordt aan 
beide kanten van de oceaan geëvalueerd en bijgehouden in de monitor. 
Voortgang of vertraging is te herkennen aan de kleuren: groen, geel en oranje. 
De voortgang is besproken met de openbare lichamen en de documenten zijn 
afgestemd met de drie Bestuurscolleges. 
Eerlijkheid gebiedt te zeggen dat de bestuurlijke afspraken een hoog 
ambitieniveau kennen, waarvoor het afgelopen half jaar al zeer belangrijke 
stappen zijn gezet. Het feit blijft dat we in een roerige tijd leven, met hoge inflatie 
en een krappe arbeidsmarkt. Deze problematiek heeft ook invloed op de 
uitvoeringskracht van de eilanden en de effecten van de voorgenomen 
maatregelen. Hoewel de openbare lichamen in het eerste half jaar dan ook goed 
uit de startblokken zijn gekomen, moet er nog het nodige gebeuren om tot de 
implementatie en afronding van de ingezette acties te komen. De beperkte 
uitvoeringskracht speelt hierbij een belangrijke rol. Dit is ook een belangrijk 
thema voor het vervolg op deze afspraken. Onder het kopje ‘doorkijk’ licht ik de 
route naar volgende bestuurlijke afspraken kort toe. 
a. Bestuurlijke werkafspraken Bonaire 2022-2023 
Het Bestuurscollege en ik hebben drie prioriteiten aangewezen in de bestuurlijke 
werkafspraken, op basis waarvan onderstaande acties zijn uitgewerkt: 
- De sociale agenda 
- Organisatieontwikkeling en dienstverlening 
- Ruimtelijke ontwikkeling en economie 
Sociale agenda 
Een belangrijk en zichtbaar onderdeel van de acties op de sociale agenda was het 
organiseren van het symposium ‘Samen tegen armoede’. Een breed gedragen 
initiatief met betrokkenheid van veel (lokale) ketenpartners en betrokken 
departementen zoals het ministerie van SZW. Het doel van de conferentie was het 
inzichtelijk maken van de lokale armoede problematiek. De belangrijkste 
conclusie over de oorzaak is de aanhoudende druk van een feitelijke mismatch 
tussen de lage inkomens en hoge kosten van levensonderhoud. Daarnaast zet het 
openbaar lichaam stappen op het gebied van de integrale wijkaanpak. Sentro 
Akseso, de centrale toegang voor onder andere maatschappelijke ondersteuning, 
is inmiddels verzelfstandigd en werkt aan de doorontwikkeling van de organisatie. 
 
Organisatieontwikkeling en dienstverlening 
Op het gebied van organisatieontwikkeling wordt ingezet op het verstevigen van 
de organisatie, onder andere door werving. Het Openbaar Lichaam Bonaire (OLB) 
is aan de slag met het invullen van de vacatures die van belang zijn voor de 
ontwikkeling van het openbaar lichaam en het verbeteren van de dienstverlening. 
Pagina 8 van 16
