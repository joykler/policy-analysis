> Retouradres Postbus 90801 2509 LV  Den Haag
De voorzitter van de Tweede Kamer 
Postbus 90801
2509 LV  Den Haag
Parnassusplein 5
der Staten-Generaal
T   070 333 44 44
Prinses Irenestraat 6
www.rijksoverheid.nl
2595 BD Den Haag
Onze referentie
2595BD6
2023-0000185915
Datum 30 maart 2023
Betreft Toekenning middelen ESF+ voor voedselhulp (2021-
2027)
Het kabinet ondersteunt mensen die in problemen komen, bijvoorbeeld door de 
hoge inflatie, langs verschillende wegen, onder meer via het uitzonderlijke 
koopkrachtpakket en het energieplafond voor de energierekening. In aanvulling op 
deze maatregelen zet het kabinet ook in op het ondersteunen van initiatieven rond 
voedselhulp.  
In dit licht heeft het kabinet er bij de inzet van het Europees Sociaal Fonds Plus 
1
(hierna: ESF+), mede naar aanleiding van de initiatiefnota Slootweg en Bruins , 
voor het eerst voor gekozen om ESF+ middelen in te zetten om voedselhulp te 
verstrekken aan de meest behoeftigen. Deze inzet van Europese middelen past bij 
de huidige situatie, waarin steeds meer mensen een beroep doen op organisaties 
en private initiatieven die mensen van voedsel en materiële ondersteuning 
voorzien.  
 
De hulp vanuit het ESF+ bestaat uit drie onderdelen. 
  Voedselhulp: het gratis beschikbaar stellen van voedsel aan meest 
behoeftige personen, met aandacht voor de behoeften van 
kinderen. 
  Materiële basishulp: het gratis beschikbaar stellen van goederen om 
te voldoen aan de basisbehoeften voor een waardig leven, zoals 
kleding, toiletartikelen, met inbegrip van producten voor 
vrouwelijke hygiëne, en schoolbenodigdheden. 
  Begeleidende maatregelen: activiteiten ter aanvulling van de 
verdeling van voedselhulp of materiële basishulp die tot doel 
hebben sociale uitsluiting tegen te gaan en bij te dragen tot de 
uitbanning van armoede. 
 
Het budget voor deze prioriteit bedraagt € 15,8 miljoen. Hierbij is het van belang 
dat ook specifiek aandacht wordt besteed aan de ondersteuning van kinderen. De 
activiteiten worden voor 90 procent vergoed vanuit het ESF+.  
 
Gedurende de openstelling van het aanvraagtijdvak in oktober-november 2022, 
konden partijen een aanvraag indienen voor dit onderdeel van het ESF+. De 
binnengekomen aanvragen zijn beoordeeld aan de hand van selectiecriteria die 
zijn opgenomen in de regeling.  
 
1
 ‘Meer oog voor de voedselbank’, Kamerstukken II, 2020-2021, 35609, nummer 1 en 2 
Pagina 1 van 3
