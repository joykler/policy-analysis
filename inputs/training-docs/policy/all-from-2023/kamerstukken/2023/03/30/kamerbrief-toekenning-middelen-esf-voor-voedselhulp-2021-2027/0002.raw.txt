Op basis van deze beoordeling is één aanvraag geselecteerd die de activiteiten 
Datum
gaat uitvoeren en de subsidie verleend krijgt. Dat betreft de aanvraag van 
30 maart 2023
Stichting Voedselvangnet.  
Onze referentie
 
2023-0000185915
De Stichting Voedselvangnet zal voor het ESF+-project onder andere 
samenwerken met de Vereniging van Nederlandse Voedselbanken. Met de ESF+-
subsidie is zij in staat om zowel extra voedselhulp, als extra materiële basishulp 
aan te bieden. Hiermee zal een belangrijke bijdrage geleverd worden aan de 
bestrijding van armoede en sociale uitsluiting en de bevordering van sociale 
integratie van de meest behoeftigen in Nederland. Ook draagt het plan bij aan 
gezondheid omdat de extra voedselhulp zich richt op gezonde, veelal lang 
2
houdbare producten. In het projectplan is aandacht voor het bereiken van 
kinderen en voor het tegengaan van menstruatiearmoede.  
 
De duidelijkheid over de toekenning van de ESF+ middelen biedt mij ook 
3
gelegenheid om invulling te geven aan het amendement Palland/Ceder om in 
2023 een impuls te bieden aan het aanbod van voedselhulp en persoonlijk 
verzorging. Ik ben voornemens om een deel van de middelen die via dit 
amendement beschikbaar zijn gekomen (in totaal € 5 miljoen euro) als 
cofinanciering in te brengen ten behoeve van het ESF+-project van Stichting 
Voedselvangnet. Daarmee financier ik dan de 10 procent van de projectkosten dat 
niet vanuit het ESF+ wordt gesubsidieerd. Dit komt neer op een bedrag van 
maximaal € 1,76 miljoen euro. Daarnaast wil ik de middelen deels inzetten voor 
het ondersteunen van de activiteiten van het Nederlandse Rode Kruis op het 
terrein van voedselhulp (of materiële hulp). Het Nederlandse Rode Kruis biedt 
waardevolle ondersteuning aan mensen die tussen wal en schip vallen. 
Bijvoorbeeld voor mensen die niet in aanmerking komen voor ondersteuning van 
de voedselbanken of de route naar hulp onvoldoende kennen. Ik ga met het 
Nederlandse Rode Kruis in gesprek over hoe deze tijdelijke financiële 
ondersteuning een impuls aan deze inzet kan geven.  
 
De toekenning van de ESF+ middelen draagt ook bij aan de invulling van de motie 
4
van het lid Kat c.s. over de verstrekking van menstruatieproducten aan mensen 
met een laag inkomen. Met de ESF+ subsidie zullen ook extra materiële 
basisproducten voor de klanten van de voedselbank kunnen worden ingekocht. 
Het gaat dan om producten voor persoonlijke hygiëne, zoals 
menstruatieproducten, tandpasta en shampoo. In aanvulling hierop ben ik, om 
nader invulling te geven aan de motie Kat c.s., voornemens om ook het 
Armoedefonds een tijdelijke financiële impuls te geven om het aantal 
e
uitgiftepunten voor menstruatieproducten uit te breiden. Recent is het 1.500 
uitgiftepunt geopend en het Armoedefonds streeft naar 2.500 punten. Het 
Armoedefonds heeft een subsidieaanvraag van 2 miljoen euro bij mij ingediend 
met het oog op een snelle realisatie van deze voorziene uitbreiding. Ik ben 
voornemens om het Armoedefonds in staat te stellen dit jaar nog aan de slag te 
kunnen. 
 
  
 
2
 Dit draagt bij aan bij de inzet van het kabinet om sociaaleconomische 
gezondheidsverschillen te verminderen en om invulling te geven aan de Europese 
Aanbeveling rondom de Kindergarantie over een gezonde maaltijd per dag. 
3
 Kamerstukken II, 2022-2023, 36200-XV-25 
4
 Kamerstukken II, 2022-2023, 36200-XV-51 
Pagina 2 van 3
