module moeten tevens aantonen dat zij een educatieve module volgen, dit kan DUO niet 
inzien. DUO heeft deze gegevens nodig om te kunnen controleren of een student 
daadwerkelijk recht heeft op een van de wet afwijkend maandelijks bedrag aan 
collegegeldkrediet of levenlanglerenkrediet. Aangezien er geen andere manier is om te 
controleren of een student recht heeft op een afwijkende uitbetaling en het enkel zal 
gaan om een beperkte uitbreiding van een al bestaande gegevensuitwisseling tussen de 
student en DUO, wordt het als noodzakelijk en proportioneel gezien om deze 
gegevensuitwisseling te laten plaatsvinden.  
 
7. Gevolgen voor de uitvoering  
De voorliggende wijziging regelt dat DUO het resterend bedrag aan levenlanglerenkrediet 
en collegegeldkrediet handmatig toe kan kennen aan studenten educatieve module of 
premasterstudenten. In de uitvoeringstoetsen die DUO op 15 februari 2022 en 23 januari 
2023 heeft uitgebracht blijkt dat voorliggende wijziging maakbaar en uitvoerbaar is.  
Daarnaast zal DUO studenten informeren via de website en een informatiepakket 
samenstellen dat verspreid kan worden via onderwijsinstellingen. 
 
De wijziging wordt in studiejaar 2023-2024 gemonitord. Op basis daarvan wordt 
vastgesteld of een onderzoek naar de automatisering van het proces noodzakelijk is.  
Voor 2023 is een totaal van € 79.000 aan uitvoeringskosten geraamd, waarvan € 35.000 
incidenteel (voor communicatie-inzet) en € 44.000 aan structurele kosten. Voor 2024 zijn 
deze kosten op € 44.000 structureel geraamd. Voor 2025 en verder is dit nader te 
bepalen afhankelijk van de hiervoor genoemde monitoring van de maatregel.  
 
8. Gevolgen voor de Rijksbegroting  
De budgettaire gevolgen naar aanleiding van deze wijziging zijn naar verwachting nihil. 
Het probleem dat opgelost wordt door deze wijziging doet zich slechts voor bij kleine 
aantallen studenten die gebruik maken van collegegeldkrediet of levenlanglerenkrediet. 
Tevens omvat het een beperkt bedrag wat aan collegegeldkrediet of 
levenlanglerenkrediet geleend kan worden. Daarnaast zijn het levenlanglerenkrediet en 
collegegeldkrediet een lening - die enkel tot kosten leiden indien er sprake is van 
kwijtschelding of wanbetaling. Gelet hierop worden de verwachte budgettaire gevolgen 
dus als nihil beschouwd. 
 
9. Gevolgen voor gendergelijkheid 
De voorliggende wijziging heeft geen gevolgen voor de gendergelijkheid.  
 
10. Gevolgen voor Caribisch Nederland 
De voorliggende wijziging heeft geen gevolgen voor Caribisch Nederland.  
 
II. Artikelsgewijs 
 
Onderdeel B 
Indien de student educatieve module of premasterstudent op grond van de huidige 
wetgeving collegegeldkrediet of levenlanglerenkrediet aan zou vragen, ontvangt deze 
student mogelijk een lager bedrag dan waar de student op grond van de WSF 2000 recht 
op heeft (te weten in totaal het gehele bedrag dat de student betaalt aan collegegeld, 
indien dit niet meer is dan vijf maal het volledige wettelijk collegegeld, bedoeld in artikel 
7.45, eerste lid, van de WHW). De huidige systematiek is namelijk gebaseerd op 
opleidingen met een studielast van een meervoud van 60 studiepunten, waarbij 60 
7
studiepunten gelijk is aan 1.680 uren studie, oftewel een studiejaar. De educatieve 
module heeft daarentegen een studielast van 30 studiepunten en ook de studielast van 
                                        
7
 Zie artikel 7.4, eerste lid, WHW. 
 NvW.ID13362 4 
OC
