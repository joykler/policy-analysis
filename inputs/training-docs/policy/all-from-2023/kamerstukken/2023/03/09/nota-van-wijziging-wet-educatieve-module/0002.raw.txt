educatieve module wordt in dit wetsvoorstel gedefinieerd als “een deel van een 
bacheloropleiding in het wetenschappelijk onderwijs van 30 studiepunten dat is gericht op 
de voorbereiding van het geven van onderwijs in een vak, als bedoeld in artikel 7.12, 
1
tweede lid, van de Wet voortgezet onderwijs 2020”. Dit betekent dat studenten  
educatieve module slechts staan ingeschreven voor een bacheloropleiding; er is geen 
sprake van registratie van een aparte opleiding. Dit betekent verder dat deze studenten 
(onder voorwaarden) recht hebben op reguliere studiefinanciering, waaronder het 
collegegeldkrediet. Indien zij geen recht (meer) hebben op reguliere studiefinanciering, 
maken zij mogelijk aanspraak op het levenlanglerenkrediet.  
 
Deze nota van wijziging voorziet in het opnemen van een bepaling in de Wet 
studiefinanciering 2000 (hierna: WSF 2000) waarin wordt geregeld dat studenten 
educatieve module en premasterstudenten een van die wet afwijkend maandelijks bedrag 
aan collegegeldkrediet of levenlanglerenkrediet aan kunnen vragen. Indien het 
collegegeldkrediet of levenlanglerenkrediet namelijk op de huidige wijze aan deze 
studenten zou worden uitgekeerd, ontvangen deze studenten mogelijk niet het gehele 
bedrag aan collegegeldkrediet of levenlanglerenkrediet waar zij recht op hebben. 
 
2. Probleemstelling 
Wanneer een student collegegeldkrediet of levenlanglerenkrediet aanvraagt, wordt hem 
gevraagd aan te geven wat hij voor dat studiejaar aan de instelling aan collegegeld moet 
betalen. Bij een educatieve module betaalt de student aan de instelling een vergoeding 
die overeenkomt met het collegegeld, met dien verstande dat de vergoeding naar rato 
2
van het aantal studiepunten is en daardoor bij de educatieve module de helft van het 
3
collegegeld bedraagt. Dit bedrag wordt door DUO op basis van artikel 3.16a 
(collegegeldkrediet) of 3.16d (levenlanglerenkrediet) van de WSF 2000 in 12 
maandelijkse termijnen uitgekeerd, onder de voorwaarde dat de student staat 
ingeschreven. Dit betekent dat de student elke maand een twaalfde deel van het door 
hem opgegeven bedrag ontvangt. 
 
Als gevolg van deze systematiek, kan het zo zijn dat de student die de educatieve module 
volgt en deze binnen een half jaar afrondt, feitelijk minder collegegeldkrediet of 
levenlanglerenkrediet ontvangt dan hij heeft aangegeven te moeten betalen aan de 
instelling. Aangezien de student na afronding van de educatieve module - in dit geval na 
een half jaar - wordt uitgeschreven, en het collegegeldkrediet en het 
levenlanglerenkrediet alleen worden uitgekeerd wanneer een student staat ingeschreven 
e
voor een ho-opleiding, heeft de student op dat moment nog maar 6/12 deel uitgekeerd 
gekregen van het collegegeldkrediet of levenlanglerenkrediet waar hij recht op heeft.  
Omdat de verwachting is dat dit slechts in enkele gevallen bij studenten educatieve 
module tot problemen zal leiden, werd in het wetsvoorstel zoals deze is ingediend 
voorgesteld in deze gevallen de hardheidsclausule toe te passen. Deze situatie kan zich 
ook voordoen bij premasters, aangezien ook premasters minder dan 60 studiepunten 
4
kunnen bedragen en in minder dan 12 maanden kunnen worden afgerond. DUO heeft 
hier naar aanleiding van de uitvoeringstoets bij het wetsvoorstel educatieve module op 
gewezen. Na nadere beraadslaging en naar aanleiding van het advies van de Afdeling 
advisering van de Raad van State, is besloten alsnog een voorziening voor deze 
studenten op te nemen in het wetsvoorstel. 
  
                                        
1
 V oorgesteld artikel 1.1, onderdeel dd1, WHW. 
2
 Zie de voorgestelde wijziging van artikel 7.49b, vierde lid, WHW.  
3
 De studielast van een reguliere opleiding is 60 studiepunten per jaar, de studielast van een educatieve module is 
30 studiepunten.  
4
 Er zijn bij DUO geen meldingen bekend dat er sprake is geweest van een te lage uitbetaling van 
levenlanglerenkrediet of collegegeldkrediet bij de premaster. 
 NvW.ID13362 2 
OC
