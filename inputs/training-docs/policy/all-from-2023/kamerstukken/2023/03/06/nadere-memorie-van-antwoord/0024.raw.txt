Voorgenomen maatregelen dienen te worden getoetst aan de criteria van artikel 58b (noodzaak, 
geschiktheid, proportionaliteit en subsidiariteit) van het wetsvoorstel. De beoordeling van deze 
voorwaarden doet het kabinet mede op basis van adviezen van experts. In de bestrijding van A1-
infectieziekten wordt als volgt advies gevraagd aan de verschillende instanties. Het RIVM monitort de 
infectieziekte en geeft aan wanneer actie nodig is. Op basis van dit signaal wordt vanuit het ministerie 
van VWS het RIVM, de uitvoeringspartners, en vanuit het ministerie van Sociale Zaken en 
Werkgelegenheid (SZW) een adviescommissie die adviseert over sociaalmaatschappelijke en 
economische impact, parallel om advies gevraagd over mogelijk te nemen maatregelen. Het RIVM kan op 
eigen initiatief of op verzoek van het ministerie van VWS een OMT bij elkaar roepen om hierover te 
adviseren. Op sociaalmaatschappelijk en economische impact wordt geadviseerd door het MIT. De door u 
voorgestelde werkwijze wordt hiermee gedeeltelijk gevolgd. Het OMT wordt bevraagd over de 
epidemiologische noodzaak en de effectiviteit van maatregelen en het MIT, parallel aan het OMT, over de 
sociaalmaatschappelijke en economische impact. De toets aan artikel 58b van het wetsvoorstel zal 
worden gedaan door het kabinet bij de besluitvorming over in te zetten collectieve maatregelen. De 
beoogde werkwijze om voorgenomen maatregelen op proportionaliteit en effectiviteit te toetsen komt 
goed overeen met de aard van het voorstel van de leden van de GroenLinks- en PvdA-fractie. Het 
expliciet scheiden van deze advisering voegt daar in mijn optiek niet iets aan toe. 
 
Terugblikken 
In de verschillende rapporten die terugblikken op het beleid rondom covid-19 ‒ waaronder de 
44
deelrapporten van de Onderzoeksraad voor Veiligheid en het rapport van de Wetenschappelijke Raad 
voor het Regeringsbeleid (hierna: WRR) “Coronascenario’s doordacht. Handreiking voor noodzakelijke 
45
keuzes” ‒ wordt benadrukt dat er tekortkomingen waren in het vooraf inschatten/onderzoeken en in het 
achteraf evalueren van de effectiviteit van de genomen maatregelen. In hoeverre zijn de maatregelen die 
nu met deze eerste tranche in de mogelijkheden van de Wpg worden opgenomen, geëvalueerd op hun 
effectiviteit? Voor zover deze evaluatie niet heeft plaatsgevonden: bij welke maatregelen niet, waarom 
niet, en op basis waarvan zijn deze maatregelen als opties meegenomen in deze eerste tranche? 
Gedurende de bestrijding van de epidemie van covid-19 zijn de effecten van de maatregelenpakketten en 
de verspreiding van het virus gemonitord. Hierbij is gebruik gemaakt van modellering door het RIVM en 
evaluatie van eerdere maatregelen. Deze modellering wordt voortdurend geëvalueerd en gevalideerd aan 
de hand van het daadwerkelijke verloop van de epidemie en de actuele context. Inzichten hieruit worden 
meegenomen bij het opstellen van nieuwe maatregelen. Zo wordt steeds wetenschappelijke toetsing 
uitgevoerd om te controleren of het vooraf gemodelleerde effect in de werkelijkheid ook uitpakt zoals 
voorspeld. Deze wetenschappelijke toetsing laat zien dat de effectiviteit van de ingevoerde 
maatregelenpakketten voor het terugdringen van het aantal besmettingen evident is. Ook is er intensief 
contact tussen internationale experts om van elkaar te leren. Dit is een doorlopende exercitie, waarin het 
RIVM vanuit Nederland een internationaal gewaardeerde partner is. Het RIVM inventariseert op dit 
moment in Europees verband hoe de maatregelenpakketten en hun effecten in verschillende landen 
onderling geëvalueerd kunnen worden.  
Daarnaast wordt ingezet op kennisontwikkeling in het kader van het beleidsprogramma Pandemische 
46
Paraatheid. Daarbij wordt onder andere gewerkt aan kennisversterking over modellering, gedrag en 
virusverspreiding en detectie. Beter zicht krijgen op verschillende factoren draagt ook bij aan meer 
voorspelbaarheid van de effectiviteit van verschillende interventies. 
 
Vanaf de start van de epidemie van covid-19 is er veel werk verzet om maximaal inzicht te geven in de 
epidemiologische effectiviteit en maatschappelijke (neven)effecten van maatregelen en 
maatregelenpakketten. Dit gebeurde op initiatief van het kabinet en ook op eigen initiatief vanuit 
 
44
 Kamerstukken I 2021/22, 25 295, AC en Kamerstukken I 2022/23, 25 295, BB.  
45
 WRR-rapport ‘Coronascenario’s doordacht: handreiking voor noodzakelijke keuzes’ (Parlisnr. 2022Z16186). 
46
 Kamerstukken I 2021/22, 25295, AG. 
24
