infectieziekte. Daarbij wordt gelet op het gemak waarmee de infectieziekte zich verspreidt, de ernst van 
de gevolgen van een besmetting, en het aantal mensen dat als gevolg van de infectieziekte ziekenhuis- 
of intensive carezorg nodig hebben. Het is noodzakelijk maatregelen te nemen indien het achterwege 
laten daarvan (en dus het ongestoord voort laten woekeren van de epidemie) tot onacceptabele gevolgen 
zou leiden. Waar de grens van acceptabele gevolgen precies ligt, is niet op voorhand in absolute termen 
uit te drukken en dit is één van de redenen dat het parlement zich, via de behandeling van een 
incorporatiewet, uit moet spreken over een aanwijzing van een infectieziekte als behorende tot de groep 
A1. 
 
Wat betreft de proportionaliteit draait het erom dat wanneer eenmaal is besloten dat er moet worden 
ingegrepen, de concrete maatregelen in redelijke verhouding staan tot de gevolgen die met de maatregel 
worden getracht af te wenden. In een epidemie zal dit veelal een afweging zijn tussen het tijdelijk 
beperken van vrijheden ten behoeve van de bescherming van de volksgezondheid. Deze afweging is niet 
in absolute termen uit te drukken en zal immer moeten worden gemaakt op basis van de concrete 
omstandigheden. Mede hierom is het van groot belang dat het parlement een stem heeft in het nemen en 
in stand laten van maatregelen.  
 
Voorts stelt pagina 13: “De minister van VWS zal zich laten adviseren door experts over de inschaling 
van infectiezieken in onder meer de nieuwe groep A1.” Kan de regering aangeven op basis van welke 
criteria deze experts worden geselecteerd en in hoeverre hun adviezen openbaar beschikbaar zullen zijn? 
Het RIVM kan op eigen initiatief, of op verzoek van het ministerie van VWS, een OMT bij elkaar roepen. 
Het OMT heeft een aantal vaste deelnemers. Zij zitten in het OMT omdat zij bij een organisatie of 
vereniging werken die een belangrijke rol speelt in de infectieziektebestrijding in Nederland. Het gaat dan 
bijvoorbeeld om vertegenwoordigers van het Nederlands Huisartsen Genootschap, de Nederlandse 
Vereniging van Medische Microbiologie en het Landelijk Overleg Infectieziektebestrijding. Andere 
60
deelnemers aan het OMT worden uitgenodigd omdat zij specifieke kennis of ervaring hebben. Dit kan 
gaan om kennis over het betreffende of soortgelijke pathogeen, of specifieke kennis over kwetsbare 
groepen. De adviezen van het OMT zijn openbaar.  
Ook het MIT geeft het kabinet gevraagd en ongevraagd advies over de sociaalmaatschappelijke en 
economische gevolgen van pandemieën en de aanpak hiervan. Het MIT bestaat uit wetenschappers en 
experts uit het bedrijfsleven zoals economen, sociologen en gedragsdeskundigen. De adviezen van het 
MIT zijn openbaar. 
 
Pagina 14 van de memorie van toelichting stelt: “Het RIVM kan hiertoe op eigen initiatief of op verzoek 
van de minister van VWS een OMT bij elkaar roepen.” Kan de regering aangeven hoe en met welke 
criteria een OMT wordt samengesteld, vanuit welke disciplines en expertises en met welke 
bevoegdheden? 
Gelet op de onafhankelijkheid van het RIVM is de directeur van het centrum infectieziektebestrijding van 
het RIVM, als voorzitter van het OMT, verantwoordelijk voor de samenstelling van het OMT. Het OMT 
heeft een aantal vaste deelnemers. Zij zitten in het OMT omdat zij, zoals hierboven reeds toegelicht, bij 
een organisatie of vereniging werken die een belangrijke rol speelt in de infectieziektebestrijding in 
Nederland. Het gaat dan bijvoorbeeld om vertegenwoordigers van het Nederlands Huisartsen 
Genootschap, de Nederlandse Vereniging van Medische Microbiologie en het Landelijk Overleg 
Infectieziektebestrijding. Andere deelnemers aan het OMT worden uitgenodigd omdat zij specifieke 
61
kennis of ervaring hebben. De term bevoegdheid past niet bij de deelnemers van het OMT aangezien 
het OMT alleen een adviserende rol heeft. De specialisten en experts in het OMT adviseren op basis van 
actuele, wetenschappelijke informatie en hun vakkennis hoe de uitbraak van een infectieziekte bestreden 
kan worden. De opdracht aan het OMT is om te komen tot het best mogelijke advies op dat moment. 
 
60
 Rijksinstituut voor Volksgezondheid en Milieu (2020) Landelijke advisering bij infectieziektedreigingen en -crises, 
Bilthoven: RIVM. 
61
 Rijksinstituut voor Volksgezondheid en Milieu (2020) Landelijke advisering bij infectieziektedreigingen en -crises, 
Bilthoven: RIVM.
