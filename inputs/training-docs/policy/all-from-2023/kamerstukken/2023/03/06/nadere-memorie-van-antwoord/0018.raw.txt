tijdpad voor de volgende tranches? Beoogt de regering in volgende tranches nieuwe (opties voor) 
collectieve maatregelen voor te stellen of zullen deze tranches eerder zien op andere aspecten van de 
pandemieaanpak?  
 
In voorbereiding op het voorliggende wetsvoorstel zijn expertsessies georganiseerd met deskundigen met 
een epidemiologische of virologische achtergrond en met juristen. Tijdens deze sessies hebben genoemde 
deskundigen aangegeven welke maatregelen zij effectief achten om de epidemie van covid-19 op langere 
termijn te kunnen bestrijden. Ook is ingegaan op de vraag welke maatregelen effectief kunnen zijn ter 
bestrijding van andere A1-infectiezieken dan covid-19. Hieruit kwam naar voren dat de instrumenten uit 
de destijds voorgenomen zesde verlenging van de Twm, een gedegen grondslag zijn voor de bestrijding 
van een toekomstige epidemie van een A1-infectieziekte. Ook kwam naar voren dat andere grondslagen 
dan opgenomen in de voorgenomen zesde verlenging, zinvol kunnen zijn. 
 
Het kabinet onderzoekt dit jaar of aanvullende bevoegdheidsgrondslagen, waaronder bijvoorbeeld een 
algemeen toegangsbewijs, noodzakelijk en proportioneel zijn voor het bestrijden van een mogelijke 
(dreigende) epidemie van A1-infectieziekten. Dit voorjaar zal ik uw Kamer en de Tweede Kamer 
informeren hoe dit onderzoek wordt vormgegeven. 
 
Dit voorjaar ontvangt u verder een planningsbrief betreffende de volgende tranches van de Wpg. Hierin 
wordt op hoofdlijnen ingegaan op de onderwerpen van de volgende tranches en de planning daarvan. 
Vooruitlopend daarop kan het volgende worden gezegd over de tweede en derde tranche. Met het 
wetsvoorstel Tweede tranche wijziging Wpg wordt de sturing vanuit VWS via de Landelijke Functionaliteit 
Infectieziektebestrijding (LFI) op de GGD’en mogelijk gemaakt. Die is nodig om in crisistijd en in de 
voorbereiding daarop slagvaardiger te kunnen handelen en sneller op te kunnen schalen. Het in 
voorbereiding zijnde wetsvoorstel Derde tranche wijziging Wpg ziet op grondslagen voor (elektronische) 
gegevensuitwisseling in het kader van infectieziektebestrijding. 
 
Kan zij tevens aangeven hoe de (verdere) modernisering van het noodrecht in de tijd samenloopt met dit 
wetsvoorstel? 
 
Mede omdat er momenteel geen specifieke wettelijke grondslag beschikbaar is om, indien noodzakelijk, 
reeds op korte termijn collectieve, verplichtende maatregelen te treffen, heeft het kabinet ervoor 
gekozen om bij aanpassing van de Wpg niet op het kader met algemene uitgangspunten voor de 
modernisering van het (staats)nood- en crisisrecht te wachten. De minister van JenV heeft op 6 
december 2022 het kader voor de modernisering van het (staats)nood- en crisisrecht aan uw Kamer 
33
aangeboden. Het kader moet ervoor zorgen dat een zekere mate van consistentie geborgd blijft tijdens 
de gefaseerde aanpassing van de wet- en regelgeving. In die brief wordt eveneens aangekondigd dat het 
kabinet wil toewerken naar een overzichtelijk en samenhangend stelsel van (staats)nood- en crisisrecht. 
Daarom is het kabinet nu bezig met een inventarisatie van verouderde en ontbrekende 
noodbevoegdheden en/of noodwetgeving. Daarna wordt een routekaart opgesteld. In deze routekaart 
zullen de betrokken departementen duidelijk maken welke noodwetgeving zij wanneer in de komende 
jaren willen moderniseren. Dan zal ook worden bezien of en op welke termijn de Wpg in 
overeenstemming gebracht kan worden met de in het kader gepresenteerde uitgangspunten. De 
routekaart zal naar verwachting voor de zomer worden opgeleverd. Betrokken bewindspersonen zullen 
vervolgens – met inachtneming van dit kader en de interdepartementale routekaart – wetgeving 
voorbereiden om bestaande noodbevoegdheden te actualiseren, waar nodig aanvullende 
noodbevoegdheden te introduceren en verouderde noodbevoegdheden te schrappen.  
In de memorie van toelichting staat vermeld dat “[b]ij de uitwerking van de maatregelen zal 
overeenkomstig het Kinderrechtenverdrag worden bezien wat het effect ervan zal zijn op kinderen. De 
34
voorgestelde paragraaf 8 biedt voldoende ruimte om de belangen van kinderen mee te wegen.” In de 
 
33
 Kamerstukken I 2022/23, 29688/ 26956, D. 
34
 Kamerstukken II 2021/22, 36 194, nr. 3, p. 50. 
18
