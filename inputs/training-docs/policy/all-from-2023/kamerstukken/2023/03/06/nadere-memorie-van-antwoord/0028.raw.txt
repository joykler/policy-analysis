goedkeuring bij wet van een koninklijk besluit tot verlenging als bedoeld in artikel VIII, derde lid, Twm 
(35874) aangegeven dat dit betekent ‘zo snel mogelijk’. Aangezien het ging om een goedkeuringswet die 
verplicht moest volgen op een verlengingsbesluit en waarbij ten aanzien van het wetsvoorstel kon 
worden afgezien van het doen van een adviesaanvraag bij de Afdeling, is daarbij voorts aangegeven “Zo 
snel mogelijk bij een goedkeuringswet (als hier bedoeld) is: een paar dagen. Langer dan dat hoeft dat 
55
eigenlijk niet te duren.”  
 
Ook in het voorliggende wetsvoorstel betekent de term onverwijld ‘zo snel mogelijk’, waarbij de invulling 
daarvan eveneens moet worden bezien in het licht van de voorgeschreven procedure en daarbij 
benodigde procedurele stappen. Voor de toepassing van artikel 20, vijfde lid (aanwijzing A1-
infectieziekten), en 20a, vierde lid, bijvoorbeeld betekenen deze factoren dat zo snel mogelijk na het 
vaststellen en bekendmaken van de betreffende regeling, een incorporatiewetsvoorstel ingediend moet 
56
worden. Zo snel mogelijk is in dit geval niet hetzelfde moment als het moment van publicatie van de 
incorporatieregeling, aangezien na vaststelling van de regeling nog (spoed)advies zal moeten worden 
gevraagd aan de Afdeling over het ontwerp-incorporatiewetsvoorstel. Daarbij geldt dat na ommekomst 
van het (spoed)advies, het nader rapport ook zo snel mogelijk moet worden uitgebracht, met het oog op 
indiening van het wetsvoorstel. Wat betreft artikel 58d, tweede lid, alsmede het vierde lid, ligt het in de 
rede gezien de situatie van ernstige ontwrichting, dat de regeling, zodra de ministerraad daarmee heeft 
ingestemd (58c, eerste lid), naar de Tweede Kamer wordt gestuurd, waarmee de 24 uurs-voorhang 
aanvangt (tweede lid) dan wel wordt vastgesteld, gepubliceerd en eveneens naar beide Kamers der 
Staten-Generaal wordt gestuurd, waarmee de nahang aanvangt (vierde lid). 
 
Het voorgestelde artikel 20a, tweede lid vermeldt: “Zodra het belang van de volksgezondheid niet langer 
vordert dat […]”. Het is de D66-fractieleden niet duidelijk op welke gronden wordt besloten of het belang 
van de volksgezondheid met de maatregelen nog is gediend. Welke afwegingskaders worden gebruikt en 
welke adviesorganen zijn hierbij betrokken? Zijn er andere overwegingen dan de volksgezondheid die in 
de besluitvorming een rol spelen? 
Als een infectieziekte niet langer pandemisch potentieel heeft wordt deze uit groep A1 gehaald en in een 
groep opgenomen die meer past bij het risico dat deze infectieziekte nog vormt en de maatregelen die 
daarbij aan de orde zijn, of niet meer als meldingsplichtige infectieziekte aangemerkt, zoals bij de Nieuwe 
57
influenza A (H1N1) is gebeurd. Ook bij het afschalen van de indeling van een infectieziekte in een groep 
worden de experts van het RIVM of OMT om een advies gevraagd. 
 
Het voorgestelde artikel 58cb, tweede lid bepaalt de bevoegdheid van de Eerste Kamer anders dan onder 
het voorgestelde artikel 58c betreffende de reguliere procedure. Kan de regering toelichten wat de 
verschillen zijn tussen de bevoegdheden van de Eerste Kamer in de artikelen 58c en 58cb? Voor wat voor 
soort situaties geldt het ene en wanneer het andere artikel? Voor welke situaties is de ene (volgens het 
voorgestelde artikel 58c) dan wel de andere (volgens het voorgestelde artikel 58cb) bevoegdheid aan de 
orde? 
58
Artikel 58cb, dat met amendement-Westerveld en Kuiken is ingevoegd in het wetsvoorstel , schrijft voor  
dat in een afzonderlijke ministeriële regeling van de ministers van VWS en BZK, wordt bepaald of op de 
toepassing van een bevoegdheid (dus bij het nemen van maatregelen) de wettelijke vervaltermijn van in 
beginsel acht weken van toepassing is. Dit is het geval indien er sprake is van een zware collectieve 
maatregel. De mate van ingrijpendheid (zwaar of minder ingrijpend) wordt bepaald aan de hand van de 
 
55
 Kamerstuk I 2020/21, 35987, nr. 46. 
56
 In artikel 20a, vierde lid, wordt abusievelijk gesproken over een wet ter bekrachtiging van de regeling, hetgeen bij 
een volgende gelegenheid zal worden hersteld. Zoals in de memorie van toelichting is vermeld, is in aansluiting bij de 
Wpg-systematiek, bedoeld een wet ter incorporatie van de regeling, zie ook toelichting bij artikel 20a (Kamerstukken 
II 2021/22, 36194, p. 96.): “(..) Deze bepaling voorziet in lijn met artikel 20 in dezelfde gepaste parlementaire 
betrokkenheid, waarbij sprake is van beslissende zeggenschap van beide Kamers, via een wetsprocedure 
(incorporatiewet) die volgt op een ministeriële regeling (derde en vierde lid).” 
57
 Stb. 2011 285.  
58
 Kamerstukken II 2022/23, 36194, nr 33.  
28
