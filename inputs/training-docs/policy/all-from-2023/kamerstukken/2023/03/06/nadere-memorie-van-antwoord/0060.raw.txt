10. Kan er volgens de regering een moment komen dat intensieve pluimveehouderij moet worden 
verboden teneinde te voorkomen dat een vogelgriep-pandemie uitbreekt die kan leiden tot dodelijke 
besmettingen van mensen? Welke criteria hanteert de regering voor het bepalen van dat moment? 
De vraag of er een moment kan komen dat intensieve pluimveehouderij moet worden verboden 
teneinde te voorkomen dat een vogelgrieppandemie uitbreekt die kan leiden tot dodelijke besmetting 
van mensen, is niet eenvoudig te beantwoorden. Het verbieden van intensieve pluimveehouderij in 
Nederland zal dat risico op wereldschaal immers slechts zeer beperkt verkleinen, gezien de 
pluimveehouderij wereldwijd. Bovendien moet ook meegewogen worden hoe groot de kans is dat een 
ziekteverwekker in de Nederlandse houderij tot besmetting leidt, omdat een ziekteverwekker naar 
verwachting wordt meegenomen door wilde vogels die ook in vele andere landen zullen 
neerstrijken/overwinteren. De NVWA treedt zeer snel op om bij besmettingen zo snel mogelijk te 
ruimen, waarmee we bronnen van een ziekteverwekker zo snel mogelijk couperen. We onderkennen 
echter de risico’s van de intensieve pluimveehouderij en nemen dit aspect mee in het 
123
‘intensiveringsplan preventie vogelgriep’. 
 
Vragen en opmerkingen van de leden van de 50PLUS-fractie 
 
Doel van het wetsvoorstel in combinatie met staatsnoodrecht 
De leden van de 50PLUS-fractie hebben ten eerste vragen over het doel van het wetsvoorstel in 
combinatie met staatsnoodrecht. Zij vragen zich af of het wenselijk is dat de voorgestelde Wpg-
aanpassingen parallel gaan lopen met de komende revisie van het staatsnoodrecht. Uit het op 16 januari 
2023 vastgestelde verslag van het wetgevingsoverleg dat op 12 december 2022 gevoerd is met de 
124
Tweede Kamer blijkt dat de minister van VWS de optie openhoudt om de voorgestelde 
noodbevoegdheid van artikel 58d van de Wpg uit de Wpg te halen op het moment dat er op andere 
plekken in het staatsnoodrecht betere varianten beschikbaar komen, maar dat hij denkt dat het 
onverstandig zou zijn om ook dan deze noodbevoegdheid uit de Wpg te halen. De leden van de 50PLUS-
fractie vragen naar aanleiding hiervan waarom de regering het wenselijk acht in wetgeving die daarvoor 
niet in eerste instantie is ingericht noodbevoegdheden te verankeren, wanneer de mogelijkheid bestaat 
om terug te vallen op staatsnoodrecht. De naamsaanduiding van dit recht is veelzeggend, op het moment 
dat een noodsituatie ontstaat waarin onverwijld moet worden ingegrepen door de overheid treedt dit 
‘slapende’ staatsnoodrecht in werking. Ligt het niet meer in de reden om een eerste revisie tranche van 
dit recht voor te leggen aan het parlement? Zo nee, waarom niet? 
 
Het doel van dit wetsvoorstel is om de Wpg pandemisch meer paraat te maken. Zoals ook de Afdeling in 
125
haar advies aangeeft, betreft hoofdstuk V, paragraaf 8, noodwetgeving. Dit wetsvoorstel is dus 
onderdeel van het (staats)nood- en crisisrecht. Het wetsvoorstel bevat, zoals ook de Afdeling constateert, 
regels voor een acute en ernstige noodsituatie. Het gaat dan om de uitbraak van een infectieziekte van 
een zodanige omvang en ernst dat het maatschappelijk leven wordt ontwricht en vrijheidsbeperkende 
maatregelen – gelet op de buitengewone ernst van de situatie – noodzakelijk kunnen zijn. Dit betreft A1-
infectieziekten. De kern van noodwetgeving is, aldus de Afdeling, dat het in de normale situatie niet in 
werking. De drempel voor inwerkinstelling ervan ligt aldus de Afdeling, hoog: een noodwet is een 
‘gereedschapskist’ met een aantal ‘veiligheidssloten’ die, aldus de Afdeling, alleen in geval van nood en 
slechts onder strikte voorwaarden mag worden geopend. In lijn hiermee voorziet dit wetsvoorstel in 
bevoegdheidsgrondslagen om verplichtende collectieve maatregelen te kunnen treffen en worden 
waarborgen opgenomen voor de toepassing van die bevoegdheden. Deze bevoegdheden kunnen in 
werking worden gesteld bij de aanwijzing van een infectieziekte als behorend tot groep A1, of nadat een 
infectieziekte als zodanig is aangewezen. De geactiveerde bevoegdheidsgrondslagen kunnen vervolgens 
alleen worden ingezet indien dit noodzakelijk en proportioneel is ter bestrijding van (een dreiging van) 
een epidemie van een dergelijke infectieziekte. Bij zowel het aanwijzen van een infectieziekte behorend 
 
123
 Brief aan de Voorzitter van de Tweede Kamer van 11 oktober 2022, 22476008. 
124
 Kamerstukken II 2022/23, 36 194, nr. 40. 
125
 Kamerstukken II 2021/22, 36 194, nr. 4. p. 2. 
60
