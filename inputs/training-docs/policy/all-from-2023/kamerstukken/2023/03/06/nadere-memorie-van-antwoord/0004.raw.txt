(dreigende) pandemie de noodzakelijke maatregelen te kunnen nemen, gegeven de in het wetsvoorstel 
verankerde parlementaire betrokkenheid. 
 
Voor het antwoord op deze vraag van de leden van de VVD-fractie verwijs ik naar het stroomschema 
‘Hoofdlijnen besluitvorming A1-infectieziekte’ inzake het besluitvormingsproces aangehecht als bijlage bij 
deze memorie van antwoord. 
 
Hoe oordeelt de regering over de doorlooptijden om maatregelen te kunnen nemen in relatie tot de 
slagkracht die noodzakelijk is voor de bestrijding van een pandemie die een ernstige bedreiging vormt 
voor de volksgezondheid? Kan zij op basis van dit wetsvoorstel in het geval van een pandemische 
dreiging met een A1-infectieziekte, de noodzakelijke collectieve maatregelen nemen binnen bijvoorbeeld 
een tijdsbestek van 24 - 48 uur? Hoe ziet een dergelijk besluitvormingsproces er dan uit? Hoe is in dezen 
de parlementaire zeggenschap geregeld? 
Het is mogelijk om enkele dagen na een signaal over een dreiging van de betreffende infectieziekte, 
maatregelen te treffen indien dit voor de bestrijding van een (dreigende) epidemie van een A1-
infectieziekte noodzakelijk en proportioneel is. Hiervoor is de zogenaamde bijzondere procedure (artikel 
58ca) ingericht. Allereerst dient een infectieziekte te worden aangewezen als A1-infectieziekte en daarbij 
dienen de benodigde Wpg-bepalingen, waaronder de nodige bevoegdheidsgrondslagen voor collectieve 
maatregelen (hoofdstuk V, paragraaf 8), te worden geactiveerd. Vervolgens moet bij ministeriële regeling 
worden bepaald welke vervaltermijn aan de maatregelen wordt verbonden. Tot slot moeten de 
voorgenomen maatregelen bij ministeriële regeling (maatregelenregeling) worden vastgesteld, 
bekendgemaakt en moet deze in werking treden.  
 
De parlementaire betrokkenheid is in dit besluitvormingsproces als volgt geborgd: 
 
- Een aanwijzing van een A1-infectieziekte en het activeren van bevoegdheidsgrondslagen 
geschiedt bij regeling van de minister van Volksgezondheid, Welzijn en Sport (VWS) en wordt 
onverwijld gevolgd door indiening van een incorporatiewetsvoorstel. Beide Kamers der Staten-
Generaal kunnen zich in het wetgevingsproces uitspreken over dit wetsvoorstel en hebben 
daarmee zeggenschap; 
- Artikel 58cb schrijft voor dat in een afzonderlijke ministeriële regeling van de ministers van VWS 
en BZK wordt bepaald of op de toepassing van een bevoegdheid (dus bij het nemen van 
maatregelen) de wettelijke vervaltermijn van in beginsel acht weken van toepassing is. Gelet op 
4
de strekking van het amendement-Westerveld en Kuiken ligt het voor de hand om de 
afzonderlijke ministeriële regeling vóór of uiterlijk gelijktijdig met de maatregelenregeling vast te 
stellen. De Wpg verplicht daar echter niet toe. Indien een er sprake is van een (dreigende) 
ernstige ontwrichting en er nog geen afzonderlijke regeling als bedoeld in artikel 58b is 
vastgesteld, zal het kabinet zoeken naar een praktische oplossing. Het kabinet is dan 
voornemens om in de maatregelenregeling vooralsnog een vervaltermijn van acht weken vast te 
stellen. Zo wordt alsnog recht gedaan aan de waarborg die in artikel 58cb is verankerd.  
- De maatregelenregeling wordt bij spoed vastgesteld via de bijzondere procedure (artikel 58ca). 
Deze regeling wordt via een nahangprocedure voorgelegd aan beide Kamers, waarbij de Tweede 
Kamer beschikt over een blokkeringsrecht. 
 
5
Met het amendement-Westerveld en Kuiken is artikel 58ca ingevoegd in het wetsvoorstel. Dit artikel 
brengt een differentiatie aan in zware en minder ingrijpende collectieve maatregelen. Voor de zware 
collectieve maatregelen gaat een vervaltermijn gelden van 8 weken. Hoe gaat de regering het verschil 
tussen zware en minder ingrijpende maatregelen afwegen? Is de mate waarin een maatregel ingrijpt in 
het leven van mensen niet met name afhankelijk van persoonlijke omstandigheden? Zo had de beperking 
 
4
 Kamerstukken II 2022/23, 36194, nr. 35. 
5
 Kamerstukken II 2022/23, 36194, nr. 35. 
4
