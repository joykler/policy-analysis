Ministerie van 
Binnenlandse Zaken en 
Koninkrijksrelaties
Directoraat Generaal 
Koninkrijksrelaties
Afdeling Veiligheid
 
In de beleidsdoorlichting merken de onderzoekers op dat de Caribische landen van het 
Koninkrijk, mede als gevolg van de geografische positionering, worden geconfronteerd 
met relatief veel drugscriminaliteit en de (migratie-)gevolgen van de crisis in Venezuela. 
Kenmerk
2023-0000076642
Daarnaast drukt de kleinschaligheid op de uitvoeringscapaciteit van de landen, onder 
meer op de slagkracht van de organisaties binnen de rechtshandhavingsketen. De 
gelden binnen het onderzochte beleidsartikel hebben daarom als beoogd beleidseffect 
dat de capaciteit, kennis en kwaliteit van de rechtshandhavingsketen bestendigd en 
uitgebreid kan worden met lokaal en uitgezonden personeel.  
 
De inzet vanuit beleidsartikel 1 richt zich voornamelijk op drie deelgebieden: ten eerste 
het versterken van de grensbewaking door middelen beschikbaar te stellen aan de 
Koninklijke Marechaussee (hierna: KMar) onder de zogenoemde flexpool. Ten tweede 
het vergroten van de recherchecapaciteit door middel van het Recherche-
samenwerkingsteam (hierna: RST) en het in 2016 gestarte Team Bestrijding 
Ondermijning (hierna: TBO-aanpak). Ten derde het versterken van de rechterlijke 
macht door uitzendingen naar het Openbaar Ministerie voor Cura√ßao, Sint Maarten en 
de BES-eilanden en het Openbaar Ministerie voor Aruba (hierna: OM) en het 
Gemeenschappelijk Hof van Justitie (hierna: Hof) te faciliteren. Andere inzet ten gunste 
van de rechtshandhaving, zoals die van Defensie en de Kustwacht Caribisch gebied, valt 
buiten het bereik van deze beleidsdoorlichting omdat dit niet wordt gefinancierd vanuit  
artikel 1.  
 
De beleidsdoorlichting heeft zich, conform de opdrachtstelling in de Regeling Periodiek 
2
Evaluatieonderzoek , gericht op het doen van een uitspraak over de doelmatige en 
doeltreffende besteding van geld. De beleidsdoorlichting stelt dat dit inderdaad het 
geval is geweest, en dat de rechtsstaat is versterkt. De onderzoekers geven echter aan 
dat deze conclusie meerdere beperkingen kent. Allereerst is artikel 1 breed 
geformuleerd. Daardoor ontbreekt het de beleidsinstrumenten aan operationele 
doelstellingen (concrete outcome-activiteiten). In combinatie met een gebrek aan 
beschikbare informatie vertaalt dit zich in beperkte systematische overzichten van 
operationele resultaten. Hierdoor stellen de onderzoekers dat er al gesproken kan 
worden van effectief en doeltreffend beleid wanneer er met de gelden vanuit artikel 1 
alleen capaciteit en kennis wordt toegevoegd aan de desbetreffende 
rechtshandhavingsorganisaties. Dit wordt versterkt door de afwezigheid van een 
nulmeting.  
 
Ten tweede gebeurt de versterking van de rechtshandhavingsketen vanuit 
verschillende begrotingshoofdstukken en (mede)overheden. De landen dragen vanuit 
hun autonome verantwoordelijkheid ook zelf bij aan de rechtshandhavingsketen. 
 
2
 Hierbij is gebruik gemaakt van de overgangsbepaling zoals gesteld in artikel 11, lid 2 van de 
Regeling periodiek evaluatieonderzoek uit 2022. Deze stelt dat reeds gestarte 
beleidsdoorlichtingen tot en met 2023 kunnen worden uitgevoerd volgens de eisen van 
artikel 3 uit de Regeling periodiek evaluatieonderzoek 2018. 
Pagina 2 van 9
