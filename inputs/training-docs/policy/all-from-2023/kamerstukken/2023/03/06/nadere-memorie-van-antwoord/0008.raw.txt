De grondwettelijke plicht voor het zorgen voor een gezonde samenleving vult de regering op diverse 
manieren in. In artikel 2 van de Wpg staat dat de colleges van burgemeester en wethouders de 
totstandkoming en de continuïteit van en de samenhang binnen de publieke gezondheidszorg bevorderen 
en specifiek dat zij bijdragen aan de opzet, uitvoering en afstemming van preventieprogramma’s, met 
inbegrip van programma’s voor de gezondheidsbevordering (lid 2d). In artikel 3 staat dat de minister van 
VWS zorgdraagt voor de instandhouding en verbetering van de landelijke ondersteuningsstructuur. In de 
Wpg zijn verder ook op preventie gerichte bepalingen opgenomen over jeugdgezondheidszorg en 
ouderengezondheidszorg. 
 
Bij de bestrijding van een (dreigende) epidemie van een infectieziekte (A1) moet de regering afwegingen 
maken tussen de mogelijke gevolgen van de infectieziekte voor de maatschappij en de gevolgen van de 
(voorgenomen) maatregelen. Advisering door experts op beide gebieden van het OMT en het MIT maakt 
een gedegen afweging mogelijk. 
 
Hebben de CDA-fractieleden het goed begrepen dat ook bij de inzet van het voorgestelde artikel 58d de 
regering één week heeft om in alle hectiek beleid en uitvoering te realiseren, alvorens zij kan worden 
tegengehouden door de Tweede Kamer? Acht de regering dat voldoende voor de benodigde slagkracht in 
noodsituaties, temeer omdat het vaststellen van een A1-infectieziekte ook nog parlementaire 
goedkeuring vereist? 
 
11
Het aangenomen subamendement 39 van het lid Hijink heeft artikel 58d van het wetsvoorstel in 
procedurele zin gewijzigd. De aanname van deze leden van de CDA-fractie is niet geheel juist, aangezien 
de Tweede Kamer, ook een blokkeringsrecht heeft bij toepassing van de voorhangtermijn van 24-uur. 
Het aldus gewijzigde artikel 58d voorziet in de volgende procedure: 
 
- De ministers van VWS en BZK kunnen een regeling vaststellen op grond van de noodbevoegdheid, 
bedoeld in artikel 58d, eerste lid.  
- Een ontwerp van de noodregeling wordt ten minste 24 uur voorgehangen bij de Tweede Kamer. De 
Tweede Kamer kan binnen 24 uur over dit ontwerp debatteren en besluiten hier niet mee in te 
stemmen (blokkeringsrecht).  
- Als de Tweede Kamer besluit niet in te stemmen met dit ontwerp, wordt de regeling niet vastgesteld. 
Indien de Tweede Kamer dit ontwerp niet blokkeert, kan de regeling (al dan niet gewijzigd) worden 
vastgesteld, bekendgemaakt en in werking treden. Een volgens deze procedure vastgestelde 
noodregeling wordt vervolgens nagehangen bij de Eerste en Tweede Kamer. Beide Kamers der 
Staten-Generaal hebben bij deze nahangprocedure geen blokkeringsrecht. Zij kunnen uiteraard wel 
gebruikmaken van het reguliere instrumentarium (vragen, moties en, voor zover het gaat om de 
Tweede Kamer, voorts het recht van initiatief). 
- Er kan enkel van deze procedure worden afgeweken indien het onmogelijk is om de termijn van 24 
uur af te wachten. In dat geval wordt de vastgestelde regeling onverwijld aan beide Kamers 
toegezonden (nahang van een week). Beide Kamers kunnen gebruikmaken van het reguliere 
instrumentarium. Voorts heeft de Tweede Kamer ingevolge artikel 58c, derde lid, derde zin, een 
blokkeringsrecht. 
- Ten slotte wordt onverwijld na vaststelling van de (spoed-)noodregeling een voorstel van wet tot 
regeling van het betrokken onderwerp aan de Tweede Kamer gezonden, zoals opgenomen in artikel 
58d, tweede lid. Daarbij wordt de Wpg aldus gewijzigd dat daaraan een specifieke 
bevoegdheidsgrondslag wordt toegevoegd. 
Deze gewijzigde procedure biedt naar het oordeel van de regering voldoende slagkracht, ook als de 
aanwijzing als A1-infectieziekte nog zou moeten plaatsvinden. Ik verwijs de leden van de CDA-fractie 
verder naar het als bijlage bij deze memorie van antwoord gevoegde besluitvormingsschema. Daarin is 
ook het besluitvormingsproces voor aanwijzing van een A1-infectieziekte weergegeven, waarbij is 
aangegeven dat de daarvoor benodigde (incorporatie)regeling in enkele dagen tot stand kan worden 
 
11
 Kamerstukken II 2022/23, 36 194, nr. 39. 
8
