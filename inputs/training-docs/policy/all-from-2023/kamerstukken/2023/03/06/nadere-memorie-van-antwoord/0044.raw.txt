In de democratische controle op het besluit is voorzien door de ministeriële verantwoordelijkheid van de 
ministers van VWS, BZK en JenV. 
 
Pagina 39 van de memorie van toelichting stelt: “De burgemeester legt over de inzet van de 
bevoegdheden die hem op grond van deze wet toekomen, verantwoording af aan de gemeenteraad. Gelet 
op artikel 58y, derde lid, Wpg, en artikel 40 Wvr heeft de voorzitter veiligheidsregio ook een 
verantwoordingsplicht aan de betrokken gemeenteraden. Het gaat hierbij om verantwoording over zijn 
beleid en de afweging bij de verlening of weigering van ontheffingen, de aanwijzingen die betrekking 
hebben op de zorgplicht in publieke plaatsen en besloten plaatsen die niet in gebruik zijn voor beroep en 
bedrijf, en de inzet van de met dit wetsvoorstel toegekende bevelsbevoegdheden. Dit maakt voor deze 
onderwerpen lokaal debat mogelijk, evenals dat nu gebeurt ten aanzien van de bevoegdheden die de 
burgemeester als eenhoofdig orgaan toekomen (artikel 180 van de Gemeentewet). Verantwoording over 
de inzet van bevoegdheden hoeft niet steeds per geval te geschieden; (reguliere) rapportages kunnen 
een middel zijn waarmee verantwoording tot stand komt. De wijze van verantwoording zal steeds door de 
voorzitter van de veiligheidsregio of de burgemeester en de gemeenteraad zelf worden bepaald.” Kan de 
regering aangeven in hoeverre dit in het kader van covid-19 tot nu gedaan is richting gemeenteraden in 
Nederland. Kan zij daar een beeld van geven? Kan zij daarbij ook aangeven welke informatie in dit kader 
actief is aangeboden aan gemeenteraden? 
In het voormalige artikel VIIB van de Twm, was de tussentijdse verantwoording van de voorzitters van 
de veiligheidsregio’s over de uitoefening van hun bevoegdheden bij de bestrijding van de covid-19-
epidemie geregeld. De voorzitters van de veiligheidsregio’s moesten binnen een maand na 
inwerkingtreding van de Twm een verslag uitbrengen als bedoeld in artikel 40, eerste lid, van de Wet 
veiligheidsregio's over het verloop van de gebeurtenissen en de besluiten die zij hebben genomen voor 
de bestrijding van de epidemie van covid-19, of een directe dreiging daarvan, tot het moment van die 
inwerkingtreding van de Tijdelijke wet. Artikel 40, tweede tot en met zesde lid, van de Wet 
veiligheidsregio’s was van overeenkomstige toepassing. Deze verantwoording heeft er niet toe geleid dat 
gemeenteraden op grond van artikel 40, vierde lid van de Wet veiligheidsregio’s hun standpunt naar 
aanleiding van de voorzitter van de veiligheidsregio door tussenkomst van de commissaris van de Koning 
onder de aandacht van de minister van JenV hebben gebracht. Uit het ROB-advies Van crisis naar opgave 
84
blijkt dat alle veiligheidsregio’s gemeenteraden hebben geïnformeerd. 
 
Met de Twm werden de bevoegdheden van de voorzitter veiligheidsregio overgedragen aan de 
burgemeester, met de controlemogelijkheden van de gemeenteraad. De verantwoording van de 
burgemeester aan de gemeenteraad was nader uitgewerkt in artikel 58t. Dit artikel regelde onder meer 
een informatieplicht voor de burgemeester aan de raad en maakte tussentijdse controle mogelijk. 
Daarmee was de lokale democratische legitimatie versterkt. 
 
Omdat de wijze van verantwoording werd bepaald door de betrokken organen, is het lastig om een beeld 
te schetsen van de precieze wijze waarop de informatievoorziening tussen burgemeester en voorzitter 
veiligheidsregio en de gemeenteraad heeft plaatsgevonden. Uit het ROB-advies Van crisis naar opgave 
blijkt dat de wijze van lokale democratische controle met de invoering van de Twm in theorie was 
85
vooruitgegaan, met name omdat de wet tussentijdse verantwoording mogelijk maakte. 
 
Op pagina 44 van de memorie van toelichting wordt gesteld: “Op grond van de indicatoren van een 
infectieziekte behorend tot groep A1 kan in zijn algemeenheid worden opgemerkt dat de ernst en de 
gevolgen van een infectieziekte behorend tot groep A1, zowel voor individuen als op landelijke schaal, 
bijzonder indringend kunnen zijn.” Kan de regering aangeven welke indicatoren dit concreet betreft? 
 
84
 ROB. (2022). Van crisis naar opgave; over de blijvende gevolgen van de coronapandemie voor gemeenten en 
openbare lichamen in Caribisch Nederland, p.36.    
85
 ROB. (2022). Van crisis naar opgave; over de blijvende gevolgen van de coronapandemie voor gemeenten en 
openbare lichamen in Caribisch Nederland, p.37.
