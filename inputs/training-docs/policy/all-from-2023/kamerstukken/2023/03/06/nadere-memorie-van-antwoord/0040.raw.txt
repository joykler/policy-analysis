recente negatieve testuitslag). En als fysieke toegang in het geheel wordt geweigerd, is het relevant of er 
74
eventueel op afstand van de dienst gebruik kan worden gemaakt.” 
 
Kan zij tevens aangeven waarom de maatregelen uit de Twm covid-19 per definitie ook geschikt zouden 
zijn voor andere infectieziekten met pandemisch potentieel (voor zover de Twm covid-19-maatregelen 
überhaupt al aantoonbaar effectief waren)?  
 
De effectiviteit van afzonderlijke maatregelen als onderdeel van de bestrijding van een infectieziekte met 
pandemisch potentieel is altijd afhankelijk van de epidemiologische situatie en de mate waarin een 
specifieke maatregel in samenhang met andere maatregelen ingesteld wordt. Deze situatie kan zeer 
verschillend zijn ten opzichte van de epidemie van covid-19.  
 
In voorbereiding op het voorliggende wetsvoorstel zijn expertsessies georganiseerd met deskundigen met 
een epidemiologische of virologische achtergrond en juristen. Tijdens deze sessies hebben genoemde 
deskundigen aangegeven welke maatregelen zij effectief achten om de epidemie van covid-19 op langere 
termijn te kunnen bestrijden. Ook is ingegaan op de vraag welke maatregelen effectief kunnen zijn ter 
bestrijding van andere A1-infectiezieken anders dan covid-19. Hieruit kwam naar voren dat de 
instrumenten uit de destijds voorgenomen zesde verlenging van de Twm, een gedegen grondslag zijn 
voor de bestrijding van een toekomstige epidemie van een A1-infectieziekte. Ook kwam naar voren dat 
andere grondslagen dan opgenomen in de voorgenomen zesde verlenging, zinvol kunnen zijn. 
 
Ik ben van mening dat de maatregelen die eerder zijn ingezet om de verspreiding van het coronavirus te 
bestrijden van meerwaarde kunnen zijn bij een volgende epidemie. In hoeverre deze maatregelen 
effectief kunnen worden ingezet om deze toekomstige epidemie te bestrijden, laat ik graag over aan de 
deskundigen van het OMT die het kabinet te zijner tijd over een potentiële inzet van maatregelen 
adviseren. Wel wordt er - om goed voorbereid te zijn op toekomstige epidemieën - ingezet op 
kennisontwikkeling in het kader van het beleidsprogramma pandemische paraatheid. Daarbij wordt 
bijvoorbeeld gewerkt aan kennisversterking over modellering, gedrag en virusverspreiding en detectie. 
Meer weten over en beter zicht krijgen op verschillende factoren draagt ook bij aan meer 
voorspelbaarheid van en zicht op de effectiviteit van verschillende interventies. 
 
Het kabinet zal dit jaar nader onderzoeken of aanvullende specifieke bevoegdheidsgrondslagen 
noodzakelijk en proportioneel zijn voor het bestrijden van een mogelijke (dreigende) epidemie van 
infectieziekten behorend tot groep A1. Na afronding van dit onderzoek zal worden bezien of de 
uitkomsten aanleiding geven tot een wijziging van de Wpg, en zo ja, in welke tranche van de 
voorgenomen wijzigingen van de Wpg deze wijziging(en) meegenomen kunnen worden. Dit voorjaar zal 
ik uw Kamer en de Tweede Kamer informeren hoe dit onderzoek wordt vormgegeven.  
Kan de regering aangeven in hoeverre er wordt ingezet op voldoende zorg- en ic-capaciteit? En kan de 
regering daarnaast specifiek aangeven hoe er structureel wordt geïnvesteerd in de reguliere zorg, 
75
conform de aangenomen motie-Van Hattem (PVV) c.s. ? 
76
Zoals reeds vermeld in de brief verzonden aan uw Kamer op 9 februari jl. , en in lijn met de motie van 
77
de leden Westerveld en Kuiken en het advies van de NVIC en V&VN IC, zijn in het Integraal 
Zorgakkoord (IZA) afspraken gemaakt over opschaling tot 1150 IC-bedden. Hoe deze opschaling in zijn 
werk gaat, is beschreven in het LNAZ opschalingsplan dat ik op 10 februari jl. aan uw Kamer heb 
verzonden. 
 
 
74
 Gezondheidsraad. (2021). Ethische en juridische afwegingen COVID-19-vaccinatie. (nr. 2021/03), p. 20. 
75
 Kamerstukken I 2021/22, 25 295, AS. 
76
 Kamerstukken I 25 295, nr. 2012 
33
 Kamerstukken I 25 295, nr. 1905 
40
