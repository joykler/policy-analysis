De voorgestelde maatregelen worden mede gebaseerd op adviezen van het OMT en het MIT. Het OMT-
advies vormt de weerslag van een modellering waarin de verwachte epidemiologische effecten van 
maatregelen zijn doorgerekend. Het beoogde epidemiologische effect van maatregelen door modellering 
vormt daarmee de basis van de voorgestelde maatregelen. Deze modellering wordt voortdurend 
geëvalueerd en gevalideerd aan de hand van het daadwerkelijke verloop van een epidemie. Inzichten 
hieruit worden meegenomen bij het opstellen van nieuwe maatregelen. Zo wordt steeds 
wetenschappelijke toetsing uitgevoerd om te controleren of het vooraf gemodelleerde effect in de 
werkelijkheid ook uitpakt zoals voorspeld. 
 
De effectiviteit van maatregelen is een ingewikkeld begrip. Vanuit epidemiologisch perspectief moeten 
maatregelen zo effectief mogelijk zijn om de verspreiding van een ziekteverwekker tegen te gaan en 
daarmee besmettingen terug te dringen en te voorkomen. Naast het beoogde epidemiologische effect 
hebben maatregelen ook andere, veelal negatieve, (neven)effecten op de maatschappij en de economie. 
Deze effecten moeten juist zoveel als mogelijk vermeden worden. Bij de besluitvorming over de 
maatregelen wordt een weging gemaakt tussen mogelijke gezondheidseffecten als gevolg van het 
moeten uitstellen van (planbare) zorg aan de ene kant en sociale, maatschappelijke en economische 
(SME) effecten van de te nemen maatregelen aan de andere kant. Bij het nemen van maatregelen is het 
dus steeds zoeken naar de balans tussen enerzijds het effectief bestrijden van de (dreigende) epidemie 
van een A1-infectieziekte en anderzijds het zoveel mogelijk beperken van negatieve maatschappelijke 
(neven)effecten.  
 
Het kabinet trekt lessen uit de coronapandemie, zoals het opvolgen van de aanbevelingen van de OVV, al 
geldt tegelijkertijd dat een volgende epidemie of (dreigende) epidemie van een A1-infectieziekte volledig 
anders van aard kan zijn. Deze kan bijvoorbeeld een andere doelgroep raken, een ander soort 
ziekteverwekker betreffen of zich op een andere manier verspreiden. Dat kan vragen om een andere 
aanpak. Of collectieve maatregelen die in het verleden zijn ingezet in de toekomst eenzelfde effect 
hebben is afhankelijk van 1) de onderlinge wisselwerking tussen de verschillende genomen maatregelen, 
2) de timing en context van de maatregelen en 3) het draagvlak voor en de naleving van de maatregelen 
op dat moment. Over het epidemiologische effect van collectieve maatregelen laat het kabinet zich 
adviseren door deskundigen uit het OMT. Over de sociaal, economische en maatschappelijke 
neveneffecten van collectieve maatregelen laat het kabinet zich ook door deskundigen adviseren. Tijdens 
de huidige coronapandemie wordt dat sinds de zomer van 2022 gedaan door het MIT. 
 
Op pagina 16-17 van de memorie van toelichting wordt gesteld: “Ten vijfde loopt de poging om het effect 
per maatregel nauwkeurig te achterhalen, zo het al had gekund, ook tegen methodologische grenzen 
aan.” Kan de regering deze stellingname nader onderbouwen en aangeven of in ieder geval wel het 
beoogde effect vooraf meetbaar zal worden vastgesteld? 
Advies vormt de weerslag van een modellering waarin de verwachte effecten van maatregelen in de 
context van dat moment zijn doorgerekend. Het beoogde effect van maatregelen door modellering vormt 
daarmee de basis van de voorgestelde maatregelen. Deze modellering wordt voortdurend geëvalueerd en 
gevalideerd aan de hand van het daadwerkelijke verloop van een epidemie of (dreigende) epidemie van 
een A1-infectieziekte. Inzichten hieruit worden meegenomen bij het opstellen van nieuwe maatregelen. 
Zo wordt steeds wetenschappelijke toetsing uitgevoerd om te controleren of het vooraf gemodelleerde 
effect in de werkelijkheid ook uitpakt zoals voorspeld. 
 
Het is buitengewoon moeilijk om de effectiviteit van een individuele maatregel in zijn algemeenheid te 
evalueren, omdat deze alleen in combinatie met het totale pakket aan maatregelen kan worden bezien, in 
combinatie met de specifieke context op dat moment. De effectiviteit van individuele maatregelen hangt 
63
sterk samen met de timing, context, naleving en wisselwerking met andere maatregelen. Het evalueren 
 
63
 Haug, N., Geyrhofer, L., Londei, A. et al. Ranking the effectiveness of worldwide COVID-19 government 
interventions. Nat Hum Behav 4, 1303–1312 (2020). https://doi.org/10.1038/s41562-020-01009-0. 
63
 Zie http://www.lerenvandecoronacrisis.nl/. 
34
