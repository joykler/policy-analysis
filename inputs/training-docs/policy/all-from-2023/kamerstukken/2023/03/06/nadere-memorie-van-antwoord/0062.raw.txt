Mocht in de toekomst zowel de aangepaste Wpg als het gereviseerde staatsnoodrecht gelijktijdig gelden, 
op welke noodbevoegdheden uit welke wet wordt dan een beroep gedaan? En wat indien deze 
noodbevoegdheden conflicteren? Welke wet is dan doorslaggevend?  
 
Zoals in het voorgaande antwoord uiteengezet, wordt met dit wetsvoorstel beoogd de Wpg pandemisch 
130
meer paraat te maken. Het voorgestelde hoofdstuk V, paragraaf 8, betreft noodwetgeving en dit 
wetsvoorstel is dus onderdeel van het (staats)nood- en crisisrecht. Dit wetsvoorstel ziet specifiek op de 
bestrijding van een (dreigende) epidemie van A1-infectieziekten. Algemeen uitgangspunt bij de 
bestrijding van een crisis is dat altijd gekeken zal worden welke juridische grondslagen dan aanwezig zijn 
om noodzakelijke maatregelen te treffen om de crisis te bestrijden. Het kabinet is daarbij zelden op één 
wet aangewezen, maar kijkt juist naar alle mogelijkheden die het (staats)nood- en crisisrecht te bieden 
heeft. Dit neemt niet weg dat het kabinet wel streeft naar een overzichtelijk en samenhangend stelsel 
van (staats)nood- en crisisrecht met als uitgangspunt dat overlappende bevoegdheden worden 
geharmoniseerd. Zoals in het voorgaande antwoord is aangegeven werkt het kabinet momenteel aan een 
inventarisatie van ontbrekende noodbevoegdheden en/of noodwetgeving. Daarna zal een 
interdepartementale routekaart voor de modernisering van het staatsnoodrecht worden opgesteld. Dan 
zal ook worden bezien of en op welke termijn de Wpg in overeenstemming gebracht kan worden met de 
in december jl. gepresenteerde uitgangspunten voor het (staats)nood- en crisisrecht. 
 
De minister benadrukte in het wetgevingsoverleg met de Tweede Kamer herhaaldelijk dat thans geen 
structurele wettelijke voorziening bestaat die acute en ernstige gevolgen van een toekomstige pandemie 
het hoofd kan bieden. Dat onderschrijven deze leden. Echter, indien zo’n pandemie zich thans voor zou 
doen terwijl de aangepaste Wpg nog niet in werking is getreden, staat niets in de weg om dan opnieuw 
via een tijdelijke spoedwet al die maatregelen te treffen die op dat moment noodzakelijk zijn met 
parlementaire goedkeuring. Dat is tijdens de covid-19-periode immers ook gebeurd; het venijn zat hem 
in de telkens terugkerende verlenging van de Twm covid-19 zonder dat daar nog een gerede grond voor 
was. Erkent de regering dat deze mogelijkheid van tijdelijke wetgeving nog immer bestaat? Indien deze 
vraag bevestigend wordt beantwoord, is de regering het dan met deze leden eens dat een onevenredige 
tijdsdruk ter behandeling van dit wetsvoorstel onnodig is? 
 
Het is in beginsel mogelijk om tijdelijke wetgeving tot stand te brengen op basis waarvan maatregelen 
getroffen kunnen worden. Tegen het opstellen van tijdelijke wetgeving heb ik echter een aantal 
bezwaren. De vraag naar de toekomstige wetgeving is verschillende malen (mede in het kader van de 
131
verlengingen van de Twm) aan de orde geweest in de Tweede en Eerste Kamer. De Afdeling 
adviseerde op 20 april 2022 om zo spoedig mogelijk fasegewijs te voorzien in een permanente wet en 
 132
niet te wachten tot de herziening van het staatsnood- en crisisrecht. Deze moet, zo gaf de Afdeling 
aan, een structurele grondslag bieden voor beperkende maatregelen die nodig zijn voor de bestrijding 
van een pandemie. Het advies van de Afdeling om fasegewijs de Wpg aan te passen is, mede ter 
133
voldoening aan dit advies en aan de motie Tielen , opgevolgd met dit wetsvoorstel. Op basis hiervan is 
tijdelijke wetgeving niet het uitgangspunt. 
 
De leden van de 50PLUS-fractie wijzen er in dit verband op dat de Raad van State weliswaar heeft 
aangegeven dat adequate wetgeving voor toekomstige pandemieën gewenst is, maar daar geen 
tijdsbestek aan heeft gekoppeld. Is de regering het met deze leden eens dat een zorgvuldig wetstraject 
doorlopen moet worden, gelet op de vergaande wijziging van de Wpg? Is de regering bekend met het 
gezegde “haastige spoed is zelden goed”, zeker wanneer het gaat om vrijheidsbeperkende maatregelen? 
Naar aanleiding van de epidemiologische situatie in China heeft de minister van VWS er onlangs, via een 
134
aanwijzing van 9 januari 2023 aan de voorzitter van de veiligheidsregio Kennemerland , voor gezorgd 
 
130
 Kamerstukken II 2021/22, 36194, nr. 4, p. 2. 
131
 Kamerstukken I 2021/22, 35979, G en Kamerstukken II 2021/22, 36042, nr. 11. 
132
 Kamerstukken II 2021/22, 36194, nr. 4. p. 8. 
133
 Kamerstukken II 2021/22, 36042, nr. 11. 
134
 Kamerstukken II 2022/23, 25 295, nr. 1993 en bijlage. 
62
