controlerende rol van het parlement op de hier genoemde afwegingen is van groot belang, nu er op deze 
vragen nooit één objectief juist antwoord is.  
 
De recente ervaring met het kunnen opleggen van maatregelen aan inreizigers vanuit China, vanwege 
het loslaten van de covid-19-maatregelen aldaar, roept bij de leden van de VVD-fractie de vraag op of dit 
wetsvoorstel het juiste instrumentarium biedt voor situaties zoals genoemd. Voor het kunnen treffen van 
maatregelen in verband met inreizen, conform de voorgestelde paragraaf 8.3, is het immers noodzakelijk 
dat covid-19 wordt aangemerkt als A1-infectieziekte. In de memorie van toelichting worden de volgende 
indicatoren genoemd voor een A1-infectieziekte met een pandemisch potentieel:  
  “de infectieziekte waartegen onder de bevolking geen of weinig immuniteit aanwezig is; 
  de infectieziekte infecteert mensen en veroorzaakt zware klachten (bij een deel van de 
besmettingen); en 
  de infectieziekte verspreidt gemakkelijk onder de bevolking (bijvoorbeeld verspreiding via de 
8
lucht, besmettelijk voordat er verschijnselen zijn).” 
Voldeed covid-19 op het moment dat de regering maatregelen wilde treffen met betrekking tot het 
inreizen van personen uit China aan de voorwaarden om als A1-infectieziekte te worden aangemerkt? Als 
het antwoord hierop ‘nee’ is, moet de conclusie dan niet zijn dat dit wetsvoorstel niet voorziet in het 
kunnen treffen van inreisbeperkingen in het geval van een dreiging van infectieziektes met een (nog) 
beperkt pandemisch potentieel?  
De regering gaf als argument voor de inreisbeperking het binnen de EU kunnen nemen van uniforme 
maatregelen. In de andere EU-landen kunnen dit soort maatregelen blijkbaar makkelijk en snel worden 
genomen. Welke les trekt de regering uit dit voorval met betrekking tot de uitgangspunten van het 
voorliggend wetsvoorstel? In hoeverre past de indeling in A1- en A2-infectieziektes in de internationale 
context? Wordt deze indeling ook door andere landen gevolgd? En betekent dit dat ook voor A2-
infectieziektes (waaronder covid-19 in de huidige situatie) het kunnen nemen van collectieve 
maatregelen noodzakelijk kan zijn? Klopt het dat het wetsvoorstel hierin momenteel niet voorziet? Komt 
de regering ook op dit onderdeel nog met aanvullende wetgeving? 
 
Indien dit wetsvoorstel begin 2023 van kracht zou zijn geweest, zou ik het Rijksinstituut voor 
Volksgezondheid en Milieu (RIVM) om advies hebben gevraagd of covid-19, gelet op de epidemiologische 
situatie in China, moet worden aangewezen als A1-infectieziekte. Vervolgens had ik, met machtiging van 
de minsterraad, kunnen besluiten tot aanwijzing van covid-19 als A1-infectieziekte, met alleen de 
inwerkingstelling van de bevoegdheidsgrondslagen om inreismaatregelen te kunnen nemen. Voorts 
zouden OMT en MIT gelijktijdig om advies zijn gevraagd over voorgenomen inreismaatregelen.  
Enkele andere landen hebben inreismaatregelen snel kunnen treffen, omdat deze landen beschikken over 
de daarvoor benodigde (wettelijke) grondslag. De les die het kabinet hieruit trekt, is dat het noodzakelijk 
is dat de Wpg wordt aangepast en uitgebreid met een kader om collectieve maatregelen ter bestrijding 
van een (dreigende) epidemie van een A1-infectieziekte te kunnen treffen. Dit kader wordt met dit 
wetsvoorstel gecreëerd.  
 
Voor wat betreft de vragen van deze leden over de indeling in A1- en A2-infectieziekten wordt het 
volgende opgemerkt. De in Nederland gebruikte indeling met bijbehorende definities en criteria is 
gebaseerd op rangschikking en standaarden die in internationaal verband, waaronder de WHO, gebruikt 
worden. Wel kunnen op basis van dezelfde criteria en indicatoren andere inschattingen gemaakt worden 
en andere (collectieve) maatregelen worden genomen, ook samenhangend met de lokale 
omstandigheden en de specifieke wetgeving van het betreffende land. Volksgezondheid is binnen Europa 
een nationale bevoegdheid. Het kabinet streeft daarbij naar een sterke Europese samenwerking en 
coördinatie. 
 
Deze leden vragen vervolgens of het zo is dat het wetsvoorstel thans niet voorziet in de mogelijkheid om 
collectieve maatregelen toe te passen bij een epidemie van A2-infectieziekten en of de regering op dit 
 
8
 Kamerstukken II 2021/22, 36 194, nr. 3, p. 14. 
6
