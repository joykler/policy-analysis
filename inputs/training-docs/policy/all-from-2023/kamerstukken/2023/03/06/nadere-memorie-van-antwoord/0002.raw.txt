De fractieleden van de PVV hebben kennisgenomen van het wetsvoorstel en hebben naar aanleiding 
daarvan een aantal vragen. 
 
De fractieleden van de ChristenUnie hebben met veel interesse het wetsvoorstel gelezen. Deze leden 
delen de visie van de Afdeling advisering van de Raad van State (hierna: Afdeling) dat het wetsvoorstel 
1
noodzakelijk is gezien de dreiging op epidemiologisch gebied. Zij hebben een aantal vragen over het 
wetsvoorstel en zien uit naar de antwoorden van de regering. 
 
De leden van de PvdD-fractie hebben kennisgenomen van de voorgestelde wijziging van de Wpg en van 
2
de antwoorden op de vragen van deze leden over het beleidsprogramma pandemische paraatheid . Naar 
aanleiding daarvan leggen zij de regering nog graag enkele vragen voor. De SP-fractieleden sluiten zich 
graag aan bij de vragen van de leden van de fractie van de PvdD. 
 
De leden van de 50PLUS-fractie hebben met meer dan gewone belangstelling kennisgenomen van het 
wetsvoorstel Wijziging van de Wet publieke gezondheid in verband met de bestrijding van infectieziekten 
behorende tot groep A1, of een directe dreiging daarvan (hierna: Eerste tranche wijziging Wpg). De 
voorgestelde wijziging van de Wpg ziet op bepalingen die eerder in de Tijdelijke wet maatregelen covid-
19 (hierna: Twm covid-19) waren opgenomen en waarvan de vijfde verlenging op 17 mei 2022 mede 
door de Eerste Kamerfractie-50PLUS werd weggestemd. Inmiddels wordt steeds inzichtelijker welke 
gevolgen en impact de destijds genomen maatregelen hebben gehad voor de samenleving als geheel, 
zowel op economisch gebied als op de fysieke en mentale volksgezondheid. Door het permanent 
opnemen van beperkende maatregelen in de Wpg is alertheid op de balans tussen de noodzaak van het 
treffen van maatregelen enerzijds en de democratische controle op inperking van grondrechten 
anderzijds geboden, wat de reden is dat de leden van de 50PLUS-fractie hierover diverse vragen stellen. 
De SP-fractieleden sluiten zich graag aan bij de vragen van de leden van de fractie van 50PLUS. 
 
De leden van de SGP-fractie hebben aandachtig kennisgenomen van het wetsvoorstel dat de Wpg wijzigt 
en waarmee een permanent wettelijk instrumentarium wordt gemaakt om uitbraken van infectieziekten 
tegen te gaan. Dit betreft maatregelen die eerder zijn toegepast om covid-19 te bestrijden en die een 
enorme, soms ontwrichtende, impact hebben gehad op mensen, vrijheden en bedrijven. In algemene zin 
betreuren de leden van de SGP-fractie het zeer dat de evaluatie van deze maatregelen nog in volle gang 
is en er nu toch al een permanent wettelijk kader wordt voorgelegd. Een kader dat bovendien 
onvoldoende is ingebed in de gewenste herijking van de noodwetgeving. Zij leggen de regering daarom 
nog graag enige vragen voor. 
 
Vragen en opmerkingen van de leden van de VVD-fractie 
 
De eerste vragen van de VVD-fractieleden hebben betrekking op of de in de voorgestelde paragraaf 8 
van de Wpg opgenomen maatregelen afdoende zijn om een pandemie behorend tot groep A1 met een 
nog onbekende ziekteverwekker, te bestrijden. Het voorstel lijkt vooral te zijn gebaseerd op de 
gedragingen van het covid-19-virus dat bijvoorbeeld voor kinderen minder ziekmakend bleek te zijn. Het 
is echter niet ondenkbaar dat een andere ziekteverwekker met pandemische potentie ook of juist 
kinderen en jongeren raakt. Is de regering voornemens om de nog ontbrekende bevoegdheden die in het 
geval van een ernstige pandemie noodzakelijk kunnen zijn, zoals sluiting van scholen of kinderopvang, 
aan de Wpg toe te voegen? Indien het antwoord hierop bevestigend is, wanneer kan het parlement deze 
aanvulling tegemoet zien? 
In voorbereiding op het wetsvoorstel Wijziging van de Wet publieke gezondheid in verband met de 
bestrijding van een epidemie van infectieziekten behorend tot groep A1, of een directe dreiging daarvan 
(Eerste tranche wijziging Wet publieke gezondheid) (hierna: wetsvoorstel) zijn expertsessies 
 
1
 Kamerstukken II 2021/22, 36 194, nr. 4, p. 2. 
2
 Kamerstukken I 2022/23, 25 295, BM. 
2
