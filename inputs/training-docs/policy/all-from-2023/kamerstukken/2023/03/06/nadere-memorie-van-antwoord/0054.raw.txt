behandeling van het wetsvoorstel in de Tweede Kamer is sterk behoefte gebleken aan verdere 
versterking van de parlementaire betrokkenheid op het niveau van de uitvoering, derhalve bij het nemen 
van (nood)maatregelen en de daarop van toepassing zijnde procedureregels. Gewezen wordt op de drie 
met grote meerderheid aangenomen amendementen van de leden Westerveld en Kuiken en het 
116
subamendement-Hijink.  
 
Het met de genoemde amendementen gewijzigde wetsvoorstel waarborgt een nog steviger betrokkenheid 
van het parlement. Wel betekent dit extra stappen in het besluitvormingsproces. Dit kan gevolgen 
hebben voor de bestuurlijke slagkracht. In de praktijk zal dit met zich brengen dat, om collectieve 
bestrijdingsmaatregelen tijdig te kunnen nemen, (meer) verschillende procedures gelijktijdig in gang 
moeten worden gezet. Daarbij mag uiteraard de nodige zorgvuldigheid niet uit het oog worden verloren. 
Ik verwijs hiervoor naar het als bijlage bij deze memorie van antwoord gevoegde schema van het 
besluitvormingsproces.  
 
Noodbevoegdheid in het voorgestelde artikel 58d 
De regering geeft aan dat zij ‒ omdat niet voorspeld kan worden welke karakteristieken een toekomstige 
pandemie van het type A1 heeft ‒ niet kan aangeven welk type maatregelen op grond van de 
noodbevoegdheid in de toekomst overwogen zou kunnen worden. Aan de ene kant hebben de 
fractieleden van de ChristenUnie daar begrip voor. Niemand kan in de toekomst kijken. En ook geldt ‒ 
zoals regelmatig in het debat in de Tweede Kamer is gezegd ‒ ‘je weet niet wat je niet weet’. Aan de 
andere kant is het niet erg geloofwaardig dat de regering een wetsvoorstel voor noodsituaties maakt 
zonder een beeld te hebben hoe een toekomstige pandemie eruit zou kunnen zien. In dat verband willen 
voornoemde leden ook verwijzen naar de letterlijke betekenis van het woord ‘sciencefiction’. Zij zouden 
de regering nogmaals willen uitnodigen om mede aan de hand van de visies van epidemiologen en 
biologen over toekomstige pandemieën, hierop te reflecteren. 
Bij de voorbereiding van dit wetsvoorstel zijn expertsessies georganiseerd met deskundigen met een 
epidemiologische of virologische achtergrond en juristen. Tijdens deze sessies hebben genoemde 
deskundigen aangegeven welke maatregelen zij effectief achten om de epidemie van covid-19 op langere 
termijn te kunnen bestrijden. Ook is ingegaan op de vraag welke maatregelen effectief kunnen zijn ter 
bestrijding van andere A1-infectieziekten anders dan covid-19. Hieruit kwam naar voren dat de 
instrumenten uit de destijds voorgenomen zesde verlenging van de Twm, een gedegen grondslag zijn 
voor de bestrijding van een toekomstige epidemie van een A1-infectieziekte. Dit betekent alleen niet dat 
de ‘gereedschapskist’ hiermee voldoende is gevuld, dit heeft onder andere de Afdeling opgemerkt in haar 
117
advies.  
 
Het kabinet is het eens met de leden dat de vraag wat verder nog nodig is voor de bestrijding van een 
toekomstige epidemie van een A1-infectieziekte dient te worden beantwoord. Het kabinet zal dit jaar 
nader onderzoeken of aanvullende specifieke bevoegdheidsgrondslagen noodzakelijk en proportioneel zijn 
voor het bestrijden van een mogelijke (dreigende) epidemie van infectieziekten behorend tot groep A1. 
Na afronding van dit onderzoek zal worden bezien of de uitkomsten aanleiding geven tot een wijziging 
van de Wpg, en zo ja, in welke tranche van de voorgenomen wijzigingen van de Wpg deze wijziging(en) 
meegenomen kunnen worden. Dit voorjaar zal ik uw Kamer en de Tweede Kamer informeren hoe dit 
onderzoek wordt vormgegeven. 
 
Staatsnood- en crisisrecht  
In de discussie over de eerste tranche van de wijziging van de Wpg is regelmatig de relatie tot het 
staatsnood- en crisisrecht aan de orde gesteld. Ook is aangegeven dat een modernisering van het 
staatsnood- en crisisrecht noodzakelijk is. Ten slotte is aangegeven dat het onderhavige wetsvoorstel 
 
nagehangen maatregelenregeling toekent. Met het blokkeringsrecht wordt meer parlementaire zeggenschap 
gewaarborgd bij de totstandkoming van regelingen die door burgers als zeer ingrijpend kunnen worden ervaren. Voor 
het blokkeringsrecht is aangesloten bij de Twm. 
116
 Kamerstukken II 2022/23, 36194, nrs. 33, 34, 35 en 39. 
117
 Kamerstukken II 2021/22, 36 194, nr. 4, p. 9.
