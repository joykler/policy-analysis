105
uw Kamer gedeeld. Daarnaast dragen het onlangs afgesloten Gezond en Actief Leven Akkoord (GALA), 
het Sportakkoord II en het daaraan gekoppelde financieel arrangement bij aan de noodzakelijke 
beweging naar de voorkant, een meer integraal gezondheidsbeleid op lokaal en regionaal niveau, en het 
106
verstevigen van de lokale en regionale preventie infrastructuur. Met deze brede preventieaanpak richt 
het kabinet zich op een gezonde generatie in 2040. Tevens draagt deze brede aanpak bij aan de 
weerbaarheid van mensen tegen pandemieën, zowel op lichamelijk als mentaal vlak. 
 
Het geheel van de wetgeving 
107
In de memorie van toelichting worden de doelen van het wetsvoorstel uitvoerig beschreven. Het eerste 
doel is een adequaat wettelijk instrumentarium te hebben om collectieve maatregelen te kunnen treffen 
om een pandemie te kunnen bestrijden. Het tweede doel is om de parlementaire betrokkenheid bij het 
nemen van collectieve maatregelen te verankeren.  
In de bestrijding van een pandemie kunnen snelheid en slagvaardigheid cruciaal zijn. Zeker als de 
sterftecijfers en R-waarden van het virus, de bacterie of wat dan ook hoog zijn. Op het eerste gezicht lijkt 
het staatsnoodrecht de regering nog meer instrumenten te bieden om snel en slagvaardig te kunnen 
handelen. Is deze indruk juist?  
Het doel van dit wetsvoorstel is om de Wpg pandemisch meer paraat te maken. Anders dan de leden van 
de fractie van de ChristenUnie lijken te veronderstellen, betreft hoofdstuk V, paragraaf 8 Wpg, zoals ook 
108
de Afdeling in haar advies aangeeft, noodwetgeving. Dit wetsvoorstel is dus onderdeel van het 
(staats)nood- en crisisrecht. Het wetsvoorstel bevat immers regels voor een acute en ernstige 
noodsituatie. Het gaat dan om de uitbraak van een infectieziekte van een zodanige omvang en ernst dat 
het maatschappelijk leven erdoor wordt ontwricht en vrijheidsbeperkende maatregelen – gelet op de 
buitengewone ernst van de situatie – noodzakelijk kunnen zijn. Dit betreft A1-infectieziekten. De kern 
van noodwetgeving is, aldus de Afdeling, dat het in de normale situatie niet in werking is. De drempel 
voor inwerkinstelling ervan ligt, aldus de Afdeling, hoog: een noodwet is een ‘gereedschapskist’ met een 
aantal ‘veiligheidssloten’ die, aldus de Afdeling, alleen in geval van nood en slechts onder strikte 
voorwaarden mag worden geopend. In lijn hiermee voorziet dit wetsvoorstel in bevoegdheidsgrondslagen 
om verplichtende collectieve maatregelen te kunnen treffen en worden waarborgen opgenomen voor de 
toepassing van die bevoegdheden. Deze bevoegdheden kunnen in werking worden gesteld bij de 
aanwijzing van een infectieziekte als behorend tot groep A1, of nadat een infectieziekte als zodanig is 
aangewezen. De geactiveerde bevoegdheidsgrondslagen kunnen vervolgens alleen worden ingezet indien 
dit noodzakelijk en proportioneel is ter bestrijding van (een dreiging van) een epidemie van een 
dergelijke infectieziekte. Bij zowel het aanwijzen van een infectieziekte behorend tot groep A1 en het 
daarbij (of daarna) activeren van bevoegdheden voor collectieve maatregelen, als bij het nemen van die 
maatregelen is de parlementaire betrokkenheid gewaarborgd. 
 
Wat betreft de vraag of (ander) staatsnoodrecht nog meer instrumenten biedt om slagvaardig te kunnen 
handelen, het volgende. Dit wetsvoorstel ziet op de bestrijding van een (dreigende) epidemie van A1-
infectieziekten. Met de voorgestelde bevoegdheidsgrondslagen kan het grootste deel van de 
ziekteverwekkers die een dergelijke infectieziekte kunnen veroorzaken, aangepakt worden. Dat neemt 
niet weg, dat bij volgende tranches andere bevoegdheidsgrondslagen aan de orde kunnen komen. Het 
wetsvoorstel bevat bovendien een noodbevoegdheid (artikel 58d), waarvan in de daar gegeven 
omstandigheden gebruik kan worden gemaakt voor zover een maatregel is vereist waarvoor nog niet is 
voorzien in een specifieke bevoegdheidsgrondslag. Algemeen uitgangspunt bij de bestrijding van een 
crisis is verder dat altijd gekeken zal worden welke juridische grondslagen dan aanwezig zijn om 
noodzakelijke maatregelen te treffen om de crisis te bestrijden. Het kabinet is daarbij zelden op één wet 
 
105
 Zie o.a. Kamerstukken II 2021/22, 32 793 nr. 584; Kamerstukken II 2021/22, 32 793, nr. 302; Kamerstukken II 
2021/22, 32 793, nr. 613; Kamerstukken II 2022/23, 32 011, nr. 97; Kamerstukken II 2022/23, 32 793, nr. 647; 
Kamerstukken II 2022/23, 32 793, nr. 646. 
106
 Kamerstukken II 2022/23, 32 793, nr. 653. 
107
 Kamerstukken II 2021/22, 36 194, nr. 3, p. 5-7. 
108
 Kamerstukken II 2021/22, 36194, nr. 4. p. 2.
