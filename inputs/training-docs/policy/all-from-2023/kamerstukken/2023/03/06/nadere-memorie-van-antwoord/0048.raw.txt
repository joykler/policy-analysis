verandering in het lichaam aangebracht. Indien een inreisverplichting op grond van artikel 58p wordt 
ingevoerd, met inachtneming van de eisen uit artikel 58b, dan kunnen op basis van artikel 58q van het 
wetsvoorstel uitzonderingen worden gemaakt op deze inreisverplichting. Dit kan onder andere voor 
mensen die zijn gevaccineerd tegen de A1-infectieziekte. De wettelijke grondslag voor collectieve 
maatregelen die een aantasting van het lichaam (kunnen) vormen, is gelegen in artikel 58p van dit 
wetsvoorstel. Artikel 58b van dit wetsvoorstel waarborgt dat deze maatregelen alleen zijn toegestaan, 
indien deze noodzakelijk, geschikt en proportioneel zijn. De bepalingen uit dit wetsvoorstel zijn daarmee 
in lijn met artikel 11 van de Grondwet en artikel 8 EVRM. 
 
Pagina 94 van de memorie van toelichting gaat in op de verordening inzake het Digitaal Corona 
Certificaat. Kan de regering aangeven waarom een als tijdelijk bedoelde Europese verordening zo 
nadrukkelijk wordt meegenomen in nieuwe permanente wetgeving? 
Met dit wetsvoorstel worden tevens enkele andere artikelen en wetten aangepast. Artikel 6ba biedt een 
grondslag zodat regels ter uitvoering van de DCC-verordening krachtens algemene maatregel van 
bestuur gesteld kunnen worden. 
 
Artikel 6ba is en wordt niet permanent opgenomen in de Wpg. Bij koninklijk besluit is bepaald dat dit 
96
artikel vervalt per 1 juli 2023. De DCC-verordening vervalt per 1 juli 2023 en de werkingsduur van deze 
verordening zal zeer waarschijnlijk niet worden verlengd. De werkingsduur van artikel 6ba zal in dat 
geval ook niet worden verlengd.  
 
Pagina 124 van de memorie van toelichting gaat in op de Tijdelijke wet coronatoegangsbewijzen (hierna: 
Twc). Kan de regering aangeven waarom deze als tijdelijk bedoelde wet zo nadrukkelijk wordt 
meegenomen in nieuwe permanente wetgeving? Kan zij uitsluiten dat de Wpg via deze koppeling met de 
Twc op enigerlei wijze grondslag kan bieden voor een coronatoegangsbewijs? 
Met dit wetsvoorstel worden tevens enkele andere artikelen en wetten aangepast. Zo wordt ook artikel II, 
eerste lid, van de Tijdelijke wet coronatoegangsbewijzen (hierna: Twc) gewijzigd. In dit artikel is 
geregeld dat voor de medische dossiers met uitsluitend een testbewijs een verkorte bewaartermijn geldt. 
Met het vervallen van artikel I van de Twc, is vooralsnog bepaald dat de verkorte bewaartermijn per 20 
mei 2023 vervalt en deze dossiers tien tot twintig jaar lang bewaard moeten worden. Een dergelijk lange 
bewaartermijn is echter disproportioneel. Daarom wordt met dit wetsvoorstel geregeld dat voor het 
bewaren van testuitslagen een verkorte bewaartermijn geldt. Deze wijziging betekent niet dat er een 
grondslag is voor het invoeren van een ctb. Een dergelijke grondslag is niet in dit wetsvoorstel 
97
opgenomen. 
 
Vragen en opmerkingen van de leden van de ChristenUnie-fractie 
 
Karakteristieken van een pandemie  
De eerste tranche van de wijziging van de Wpg gaat over pandemische paraatheid. Het is een eerste 
voorstel van het wettelijk instrumentarium dat de overheid nodig heeft om op slagvaardige wijze een 
nieuwe pandemie te kunnen bestrijden. Het is opvallend dat de memorie van toelichting weinig woorden 
besteedt aan de karakteristieken van zo’n pandemie. Het gaat over een pandemie die leidt tot 
ontwrichting van de samenleving, waarbij collectieve maatregelen noodzakelijk zijn, zo merken de 
ChristenUnie-fractieleden op. 
 
De eerste vraag van de ChristenUnie-fractieleden is of de regering in meer concrete termen zou kunnen 
aangeven om wat voor pandemieën het zou kunnen gaan. Welk beeld schetsten epidemiologen en 
biologen van de mogelijke pandemieën die ons land kunnen teisteren? Gaat het over virussen, bacteriën, 
 
96
 Besluit van 21 juni 2022, houdende wijziging van de vervaldatum van artikel 6ba van de Wet publieke gezondheid 
(Stb. 2022, 255). 
97
 Zie ook: Kamerstukken II 2022/23, 36 194, nr. 38. 
48
