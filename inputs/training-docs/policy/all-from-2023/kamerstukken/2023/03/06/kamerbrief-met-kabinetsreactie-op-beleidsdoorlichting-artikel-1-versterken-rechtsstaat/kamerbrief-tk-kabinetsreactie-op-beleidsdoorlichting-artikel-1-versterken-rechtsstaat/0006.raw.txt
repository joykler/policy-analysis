Ministerie van 
Binnenlandse Zaken en 
Koninkrijksrelaties
Directoraat Generaal 
Koninkrijksrelaties
Afdeling Veiligheid
Adviesraad Internationale Vraagstukken uit 2020. De aandachtspunten die in de huidige 
beleidsdoorlichting naar voren zijn gekomen, worden ook in de herijking meegenomen.  
 
Op drie punten gaat deze herijking in op uitdagingen waar specifiek artikel 1 op 
Kenmerk
toeziet. Ten eerste is het beleidsdoel van artikel 1 beschreven als ‘het bevorderen 2023-0000076642
van goed bestuur door een bijdrage te leveren aan het versterken van de 
rechtsstaat van de landen Aruba, Curaçao en Sint Maarten’. De herijking zal 
ingaan op de vraag hoe ‘goed bestuur’ verder kan worden gedefinieerd in het 
kader van de rechtsstaat en welke inzet daarbij hoort vanuit BZK.  
 
Ten tweede gaat het in op de landspakketten. Om de gevolgen van de coronapandemie 
te beperken voor Aruba, Curaçao en Sint Maarten heeft Nederland grote investeringen 
gedaan waaraan maatregelen en hervormingen zijn verbonden, zoals opgenomen in de 
landspakketten. De herijking zal ingaan op hoe de investeringen op het gebied van 
rechtshandhaving naar aanleiding van de landspakketten beter kunnen aansluiten bij 
het bredere beleid van Koninkrijksrelaties. Ook worden in de herijking de bijbehorende 
beleidsdoelen aangescherpt. 
 
Ten derde moet de herijking een visie formuleren op de Nederlandse omgang met de 
geconstateerde scheefgroei tussen de organisaties. Voor rechtshandhaving geldt 
zonder meer, zoals de onderzoekers opmerken, dat de keten zo sterk is als de zwakste 
schakel. Om dit concreet te maken: een aangehouden verdachte moet vervolgd en 
berecht worden, en wanneer de rechter een gevangenisstraf oplegt moet detentie 
volgen. De onderzoekers geven aan dat er met investeringen vanuit artikel 1 weliswaar 
een belangrijke impuls is gegeven aan delen van de rechtshandhaving, maar dat lokale 
parketten en het Hof de toename in strafzaken steeds lastiger aankunnen. Het 
gevangeniswezen en de lokale politiekorpsen stuiten eveneens op de grenzen van haar 
beschikbare capaciteit. De onderzoekers geven aan dat de investeringen vanuit 
Nederland niet zouden moeten leiden tot scheefgroei in verschillende delen van de 
keten. Wij herkennen het beeld. De signalen over bijvoorbeeld de overlopende 
parketten, gerechtshoven en gevangenissen hebben ook mij bereikt. Investeringen die 
scheefgroei versterken, leiden uiteindelijk niet tot de gewenste versterking. 
 
Bij de recente rechtsstaatinvesteringen naar aanleiding van het akkoord over de 
voorwaarden derde tranche liquiditeitssteun is nadrukkelijk bij het vraagstuk van 
5
scheefgroei stilgestaan, en is er in verschillende delen van de keten meer geïnvesteerd. 
Zo is er vanaf 2025 jaarlijks € 12 mln. extra toegekend vanuit BZK voor de duurzame 
ondermijningsaanpak, waaronder het ontwikkelen van bestuurlijke instrumenten voor 
de aanpak van ondermijning. In dit kader is op 18 februari 2021 het protocol inzake 
versterking grenstoezicht in de Caribische landen van het Koninkrijk in werking 
getreden. In dit protocol zijn afspraken gemaakt over de samenwerking tussen de 
Nederlandse en lokale grensdiensten. Daarnaast heeft Nederland extra geld 
beschikbaar gesteld voor nadere ondersteuning door de KMar, de Kustwacht Carib en 
de Douane bij het versterken van het grenstoezicht en voor het Sociale Vormingstraject 
 
5
 Kamerstukken 2020-21, 35 420, nr. 177 en 186.  
Pagina 6 van 9
