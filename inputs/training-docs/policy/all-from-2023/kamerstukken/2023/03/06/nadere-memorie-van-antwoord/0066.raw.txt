andere bij of krachtens paragraaf 8 van hoofdstuk V, toegekende bevoegdheden. Uiteraard dient ook aan 
de overige voorwaarden van artikel 58b te worden voldaan (geschiktheid, proportionaliteit, 
subsidiariteit).  
 
Noodbevoegdheid versus gemeten effectiviteit van afzonderlijke maatregelen 
De leden van de 50PLUS-fractie hebben tot slot nog enige vragen over de noodbevoegdheid versus de 
gemeten effectiviteit van afzonderlijke maatregelen. Bij inwerkingtreding van dit wetsvoorstel krijgt de 
regering de bevoegdheid om zonder enige afstemming c.q. instemming van het parlement tal van 
maatregelen al dan niet in combinatie op te leggen, die na het oordeel van de regering op dat moment 
noodzakelijk zijn. Pas nadat de regeling is ingegaan, komt het parlement aan bod, zo lezen deze leden 
139
artikel 58c, tweede lid. In de nota naar aanleiding van het verslag staat: “Mochten bepaalde collectieve 
maatregelen noodzakelijk zijn, waarvoor op dat moment nog niet in een specifieke 
bevoegdheidsgrondslag is voorzien, dan zou in de in artikel 58d gegeven omstandigheden kunnen worden 
teruggevallen op de noodbevoegdheid”. Beaamt de regering dat de noodbevoegdheid deze open norm 
bevat? 
 
De noodbevoegdheid van artikel 58d is noodzakelijk, omdat zich in een epidemie van een A1-
infectieziekte omstandigheden kunnen voordoen waarin maatregelen, waar op dat moment (nog) geen 
specifieke bevoegdheidsgrondslag voor is, nodig zijn. Dit wordt onderschreven door de Afdeling in haar 
140
advies. De inzet moet wel worden bezien binnen het in artikel 58b en 58d gegeven afwegingskader en 
is mede afhankelijk van de epidemiologische situatie op dat moment en het type A1-infectieziekte dat 
noopt tot een maatregel. In een brief aan de Tweede Kamer is stilgestaan bij de vraag wanneer deze 
141
noodbevoegdheid kan worden ingezet. Specifiek wordt hierin ingegaan op de twee aanvullende 
voorwaarden van artikel 58d van het wetsvoorstel: 
- Ten eerste moet er sprake zijn van een situatie met grote spoed. Hier is sprake van indien zich een 
dringende omstandigheid voordoet, waarin direct moet worden gehandeld. Het criterium ‘dringende 
142
omstandigheid’ is aangescherpt met amendement-Westerveld en Kuiken. Artikel 58d bepaalt thans 
dat het moet gaan om een ernstige ontwrichting van de maatschappij of directe dreiging daarvan 
waarbij onverwijld handelen (door inzet van de noodbevoegdheid) noodzakelijk is. Wanneer een 
(spoed)wetsvoorstel gelet op de mate van spoed mogelijk is, wordt dus altijd gekozen voor een 
(spoed)wetsvoorstel; 
- Ten tweede moeten de specifieke bevoegdheidsgrondslagen in het wetsvoorstel ontoereikend zijn. 
Alleen wanneer aan deze voorwaarden wordt voldaan kan gebruik worden gemaakt van de 
noodbevoegdheid.  
 
Het aangenomen subamendement 39 van lid Hijink heeft artikel 58d van het wetsvoorstel ook in 
143
procedurele zin gewijzigd. Deze wijziging houdt in dat de regering in voorkomend geval gebruik moet 
maken van een voorhangprocedure van 24 uur. Slechts indien dit niet mogelijk is, vindt er een 
nahangprocedure plaats. Het aldus gewijzigde artikel 58d voorziet in de volgende procedure (zie ook het 
als bijlage bij deze memorie van antwoord gevoegde schema van het besluitvormingsproces): 
 
- De ministers van VWS en BZK kunnen een regeling vaststellen op grond van de noodbevoegdheid, 
bedoeld in artikel 58d, eerste lid.  
- Een ontwerp van de noodregeling wordt ten minste 24 uur voorgehangen bij de Tweede Kamer. De 
Tweede Kamer kan binnen 24 uur over dit ontwerp debatteren en besluiten hier niet mee in te 
stemmen (blokkeringsrecht).  
- Als de Tweede Kamer besluit niet in te stemmen met dit ontwerp, wordt de regeling niet vastgesteld. 
Indien de Tweede Kamer dit ontwerp niet blokkeert, kan de regeling (al dan niet gewijzigd) worden 
 
139
 Kamerstukken II 2022/23, 36 194, nr. 8. 
140
 Kamerstukken II 2022/23, 36 194, nr.4, p. 11. 
141
 Kamerstukken II 2022/23, 36194, nr. 38. 
142
 Kamerstukken II 2022/23, 36194, 36194, nr. 34. 
143
 Kamerstukken II 2022/23, 36194, nr. 39.
