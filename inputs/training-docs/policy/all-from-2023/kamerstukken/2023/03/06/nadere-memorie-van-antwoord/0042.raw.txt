adviseert de Afdeling om de rol van het parlement, met het oog op een definitievere regeling, ook in 
relatie tot de voorgenomen herziening van het staatsnood- en crisisrecht, in een volgende fase verder te 
doordenken. De Afdeling heeft daartoe in de bijlage bij haar advies, ter nadere uitwerking van het 
antwoord op het uitdrukkelijke verzoek van de regering in de adviesaanvraag aan de Afdeling, enkele 
denkrichtingen geformuleerd. Vanwege het belang om het onderhavige wetsvoorstel op zeer korte 
termijn tot stand te brengen, adviseert de Afdeling die beschouwingen te betrekken bij de wetgeving in 
een volgende fase.  
 
Mede omdat er momenteel geen specifieke wettelijke grondslag beschikbaar is om, indien noodzakelijk, 
reeds op korte termijn collectieve, verplichtende maatregelen te treffen heeft het kabinet ervoor gekozen 
om bij aanpassing van de Wpg niet op het kader met algemene uitgangspunten voor de modernisering 
van het (staats)nood- en crisisrecht te wachten. In het nader rapport is aangegeven dat het kabinet het 
advies van de Afdeling om de parlementaire betrokkenheid in een volgende fase verder te doordenken, 
ter harte neemt. Daarbij zal het kader voor de modernisering van het staatsnood - en crisisrecht als 
leidraad dienen en zal ook het advies van de Afdeling worden betrokken. Dit kader heeft de minister van 
82
JenV op 6 december 2022 aan uw Kamer aangeboden. Het kader moet ervoor zorgen dat een zekere 
mate van consistentie geborgd blijft tijdens de gefaseerde aanpassing van de wet- en regelgeving. In het 
kader wordt eveneens aangekondigd dat het kabinet wil toewerken naar een overzichtelijk en 
samenhangend stelsel van (staats)nood- en crisisrecht. Daarom is het kabinet nu bezig met een 
inventarisatie van ontbrekende noodbevoegdheden en/of noodwetgeving. Daarna wordt een routekaart 
opgesteld. In deze routekaart zullen betrokken departementen duidelijk maken welke noodwetgeving zij 
wanneer in de komende jaren willen moderniseren. Dan zal ook worden bezien of en op welke termijn de 
Wpg in overeenstemming gebracht kan worden met de in december jl. gepresenteerde uitgangspunten 
voor het (staats)nood- en crisisrecht. Deze routekaart zal naar verwachting voor de zomer worden 
opgeleverd. Betrokken bewindspersonen zullen vervolgens – met inachtneming van dit kader en de 
interdepartementale routekaart – wetgeving voorbereiden om bestaande noodbevoegdheden te 
actualiseren, waar nodig aanvullende noodbevoegdheden te introduceren en verouderde 
noodbevoegdheden te schrappen.  
 
Pagina 34 van de memorie van toelichting stelt: “Uitgangspunt van dit wetvoorstel is dat de voorzitter 
van de veiligheidsregio in eerste instantie bevoegd is als het gaat om de bestrijding van een (dreigende) 
epidemie van een infectieziekte behorend tot groep A1.” Kan de regering de effectieve democratische 
controle van de voorzitter van de veiligheidsregio nader duiden evenals de eventuele rol en bevoegdheid 
van het Veiligheidsberaad? Kan zij tevens aangeven welke mogelijkheden voor de controlerende taak aan 
volksvertegenwoordigers geboden wordt naast de algemene verantwoordingsmogelijkheid achteraf, zoals 
beschikbaarheid van verslagen en tussentijdse informatievoorziening en bijsturingsmogelijkheden? 
 
De reden dat de voorzitter van de veiligheidsregio in eerste instantie bevoegd is, heeft te maken met de 
aard van de acute fase. Zo is er dan veel onbekendheid met de infectieziekte, zijn de effecten van de 
infectieziekte moeilijk in te schatten, is er (nog) weinig kennis over de infectieziekte voorhanden en 
bestaat er zowel onduidelijkheid over de benodigde aanpak om deze infectieziekte te bestrijden als de 
maatschappelijke impact hiervan. Daardoor is het noodzakelijk dat de uitvoering van taken en 
bevoegdheden, met het oog op de slagvaardigheid, zo gecoördineerd mogelijk op regionaal niveau 
plaatsvindt. Uniformiteit in handelen en een snelle informatie-uitwisseling zijn van essentieel belang. Dit 
maakt dat het passend is dat de voorzitter van de veiligheidsregio bevoegd is. Zodra het kan (en mits het 
noodzakelijk is dat de inzet van de collectieve maatregelen voor langere tijd mogelijk blijft) zal een 
besluit worden genomen, conform de in het wetsvoorstel opgenomen procedure, dat ertoe strekt dat 
wordt overgegaan tot de beheerfase, waarbij een groot deel van de bevoegdheden van de voorzitter 
veiligheidsregio overgaan naar de burgemeester. Onderdeel van deze procedure is dat overleg 
plaatsvindt met de voorzitter van de betrokken veiligheidsregio.  
 
 
82
 Kamerstukken I 2022/23, 29688/ 26956, D.
