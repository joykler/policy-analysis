dat het moet gaan om een ernstige ontwrichting van de maatschappij of directe dreiging daarvan 
waarbij onverwijld handelen (door inzet van de noodbevoegdheid) noodzakelijk is. Wanneer een 
(spoed)wetsvoorstel gelet op de mate van spoed mogelijk is, wordt dus altijd gekozen voor een 
(spoed)wetsvoorstel; 
- Ten tweede moeten de specifieke bevoegdheidsgrondslagen in het wetsvoorstel ontoereikend zijn. 
Het is niet mogelijk om op voorhand te bepalen of een specifieke maatregel voldoet aan deze 
voorwaarden. Wel dient hierbij gewezen te worden dat bij een algehele sluiting van zorglocaties artikel 
58n van het wetsvoorstel ontoereikend dient te zijn. 
 
De leden van de 50PLUS-fractie begrijpen wel degelijk dat belangentegenstellingen kunnen ontstaan 
waardoor een conflict tussen grondrechten onvermijdelijk is, maar dan moet de genomen specifieke 
maatregel wel effectief en proportioneel zijn en berusten op een democratische legitimatie. De leden van 
deze fractie hebben zorgen over de in het wetsvoorstel vervatte noodbevoegdheid van artikel 58d en 
vragen de regering deze zorg weg te nemen door nogmaals te duiden waarom de noodbevoegdheid bij 
collectieve maatregelen waarvoor op dat moment geen specifieke bevoegdheidsgrondslag bestaat, niet zo 
geconstrueerd kan worden dat voorafgaand aan de invoering parlementaire instemming wordt verkregen. 
 
147
De regering wijst erop dat artikel 58d met amendement-Westerveld en Kuiken en het subamendement 
39 van lid Hijink is gewijzigd, waarbij artikel 58d ook in procedurele zin is gewijzigd. Anders dan deze 
leden lijken te veronderstellen, voorziet artikel 58d ook in parlementaire betrokkenheid vooraf, met 
zeggenschap van de Tweede Kamer. Het kabinet dient in voorkomend geval gebruik te maken van een 
voorhangprocedure van 24 uur. Slechts indien dit niet mogelijk is, vindt een nahangprocedure plaats. Het 
aldus gewijzigde artikel 58d voorziet in de volgende procedure (zie ook het als bijlage bij deze memorie 
van antwoord gevoegde schema van het besluitvormingsproces): 
 
- De ministers van VWS en BZK kunnen een regeling vaststellen op grond van de noodbevoegdheid, 
bedoeld in artikel 58d, eerste lid.  
- Een ontwerp van de noodregeling wordt ten minste 24 uur voorgehangen bij de Tweede Kamer. De 
Tweede Kamer kan binnen 24 uur over dit ontwerp debatteren en besluiten hier niet mee in te 
stemmen (blokkeringsrecht).  
- Als de Tweede Kamer besluit niet in te stemmen met dit ontwerp, wordt de regeling niet vastgesteld. 
Indien de Tweede Kamer dit ontwerp niet blokkeert, kan de regeling (al dan niet gewijzigd) worden 
vastgesteld, bekendgemaakt en inwerkingtreden. Een volgens deze procedure vastgestelde 
noodregeling wordt vervolgens nagehangen bij de Eerste en Tweede Kamer. Beide Kamers der 
Staten-Generaal hebben bij deze nahangprocedure geen blokkeringsrecht. Beide Kamers kunnen 
uiteraard wel gebruikmaken van het reguliere instrumentarium (vragen, moties en, voor zover het 
gaat om de Tweede Kamer, voorts het recht van initiatief); 
- Er kan enkel van deze procedure worden afgeweken indien het onmogelijk is om de termijn 24 uur af 
te wachten. In dat geval wordt de vastgestelde regeling onverwijld aan beide Kamers toegezonden 
(nahang van een week). Beide Kamers kunnen gebruikmaken van het regulier instrumentarium. 
Voorts heeft de Tweede Kamer ingevolge artikel 58c, derde lid, derde zin, een blokkeringsrecht; 
- Ten slotte volgt onverwijld na vaststelling van de (spoed-)regeling onverwijld een voorstel van wet 
tot regeling van het betrokken onderwerp aan de Tweede Kamer gezonden, zoals opgenomen in 
artikel 58d, tweede lid. Daarbij wordt de Wpg aldus gewijzigd dat daaraan een specifieke 
bevoegdheidsgrondslag wordt toegevoegd. 
 
Tot slot vragen de leden van de 50PLUS-fractie of er, behalve grammaticaal, een onderscheid is gemaakt 
tussen de termen epidemie en pandemie, nu deze door elkaar worden gebruikt in de schriftelijke 
behandeling van dit wetsvoorstel.  
 
 
147
 Kamerstukken II 2022/23, 36194, 36194, nr. 34.
