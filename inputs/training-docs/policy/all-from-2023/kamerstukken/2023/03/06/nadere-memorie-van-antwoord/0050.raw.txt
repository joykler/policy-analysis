gehad zoals de scenariotypes ‘continue strijd’ en ‘worst case’, die door de WRR en de KNAW worden 
onderscheiden? Of verwacht de regering geheel andere scenario’s? 
 
Denken in scenario’s is een belangrijk hulpmiddel in de strategische beleidsvorming en bij 
crisisbeheersing. Het doel van dit wetsvoorstel is om de Wpg pandemisch meer paraat te maken. De 
hierin opgenomen specifieke bevoegdheidsgrondslagen voor collectieve maatregelen zijn gericht op de 
bestrijding van een (dreigende) epidemie van A1-infectieziekten (infectieziekten met pandemisch 
potentieel). Kenmerkend voor een dergelijke epidemie is dat het gaat om een infectieziekte met een 
grote omvang, die breed om zich heen grijpt en zich niet door landsgrenzen laat tegenhouden. Met de 
voorgestelde bevoegdheidsgrondslagen kan het grootste deel van de ziekteverwekkers die een dergelijke 
infectieziekte kunnen veroorzaken, worden aangepakt. Het is lastig te voorspellen welke onbekende (of 
gemuteerde) ziekteverwekker in de toekomst op kan duiken, en welke specifieke 
bevoegdheidsgrondslagen daarvoor aanvullend noodzakelijk zullen zijn. Het kabinet onderzoekt voor 
volgende tranches van de Wpg of het toevoegen van aanvullende specifieke bevoegdheidsgrondslagen, 
noodzakelijk en proportioneel is. Het voorliggende wetsvoorstel bevat een noodbevoegdheid (artikel 
58d), waarvan gebruik kan worden gemaakt voor zover in verband met een (dreigende) ernstige 
ontwrichting van de maatschappij onverwijld een collectieve maatregel is vereist waarvoor nog niet is 
voorzien in een specifieke bevoegdheidsgrondslag. 
 
Voorkomen van pandemieën 
Het is bekend dat het geheel van onze westerse cultuur ‒ met name de manier waarop we met dieren 
omgaan ‒ bijdraagt aan het ontstaan van pandemieën. De leden van de fractie van de ChristenUnie 
vragen de regering of zij zich bezint op de fundamentele oorzaken van het ontstaan van pandemieën en, 
zo ja, wat in haar visie dan die fundamentele oorzaken zijn en wat zij daaraan wil doen, in nationaal en 
internationaal verband. Zo nee, is de regering voornemens hiernaar onderzoek te laten verrichten en te 
bezien hoe zij in nationaal en internationaal verband kan en wil komen tot een adequate strategie om de 
kansen dat pandemieën uitbreken, te verlagen? 
 
Om goed voorbereid te zijn op de gezondheidsrisico’s van de toekomst, dient gewerkt te worden naar een 
bredere, integrale benadering waarin over bestaande grenzen heen wordt gedacht. Waarin rekening 
wordt gehouden met drie planetaire crises - klimaatverandering, verlies aan biodiversiteit en vervuiling - 
waar de wereld in toenemende mate mee wordt geconfronteerd, wat leidt tot steeds grotere dreigingen 
en risico’s voor de mondiale gezondheid. Het in dit voorjaar verschenen advies van de Adviesraad 
100
Internationale Vraagstukken en het recente rapport van de Wetenschappelijke Raad voor het 
101
Regeringsbeleid (WRR) over coronascenario’s onderstrepen het belang van internationale 
samenwerking op het terrein van pandemische paraatheid. Daarom is pandemische paraatheid een van 
de pijlers van de mondiale gezondheidsstrategie van dit kabinet. Voor de uitgebreidere mondiale inzet 
van dit kabinet in het kader van de pandemische paraatheid wordt verwezen naar de brief over deze 
102
mondiale gezondheidsstrategie die uw Kamer in afschrift recent ontving. Daarnaast bestaat het 
103
actieplan zoönosen dat zich richt op preventie van het ontstaan en de verspreiding van zoönosen. Het 
zet in op verbeterde en nieuwe detectiemogelijkheden, zodat zoönosen zo snel mogelijk worden 
opgemerkt. 
 
Moraal en gedrag 
De WRR en de KNAW benadrukken dat in de heftige scenario’s, die leiden tot ontwrichting van de 
samenleving, veerkracht nodig is om met zo’n scenario om te kunnen gaan. Dit wetsvoorstel richt zich 
met name op de regelgeving die nodig is om een pandemie het hoofd te kunnen bieden. Het is 
begrijpelijk dat in dit wetsvoorstel het top-downdenken dominant is. Dat wil zeggen: de wetgever kondigt 
 
100
 AIV. (2022). Fundament voor een Nederlandse mondiale gezondheidsstrategie. (AIV-advies nr. 121). 
101
 WRR. (2022). Coronascenario’s doordacht: handreiking voor noodzakelijke keuzes. 
102
 Kamerstukken II 2022/23, 36180, nr. 25; zie ook bijlage, De Nederlandse mondiale gezondheidsstrategie; 2023-
2030; samen zorgen voor gezondheid wereldwijd, 2022. 
103
 Nationaal actieplan versterken zoönosenbeleid, 6 juli 2022, bijlage bij Kamerstukken II 2021/22, 25295, nr. 1935.
