Het is niet mogelijk om op dit moment in te gaan op een specifieke situatie die zich bij een toekomstige 
(dreigende) epidemie van een A1-infectieziekte kan voordoen, omdat de specifieke omstandigheden van 
doorslaggevend belang zijn bij het wegen van de proportionaliteit en subsidiariteit. 
 
Tevens blijven de fractieleden van GroenLinks en de PvdA zorgen hebben over de impact van eerdere en 
eventuele toekomstige maatregelen op jongeren. Tijdens de behandeling van het wetsvoorstel 
37
Goedkeuringswet derde verlenging geldingsduur Twm covid-19 heeft de minister van Justitie en 
38
Veiligheid de Kamer, naar aanleiding van een vraag van het lid De Boer (GroenLinks), toegezegd om 
meer informatie te verschaffen over hoe jongeren meer perspectief wordt geboden in de nasleep van 
39
covid-19. De laatste informatie die voornoemde leden hierover hebben ontvangen, is de brief van 14 
december 2021 over de aanpak voor herstel en perspectief voor de jeugd, waarin de staatssecretaris van 
Volksgezondheid, Welzijn en Sport aangaf dat het nog te vroeg is om de Kamers te kunnen informeren 
over de voortgang van deze aanpak. Is er in de tussentijd vooruitgang geboekt in het plan om jongeren 
meer perspectief te bieden en in de uitvoering van de aanpak voor herstel en perspectief? Zo ja, welke, 
en wat zijn de vervolgstappen?  
 
Naar aanleiding van het verzoek van het lid Van der Staaij om een stand van zaken te geven rondom 
herstel en perspectief voor de jeugd (Brief Herstel en Perspectief voor de jeugd uit juli 2021) en het 
verzoek van het lid Van der Laan om een reactie te geven op het rapport van het Jongerenplatform van 
de SER 'Veelbelovend: kansen en belemmeringen voor jongeren in 2021', wordt naar verwachting eind 
eerste kwartaal 2023 een voortgangsbrief naar uw Kamer gestuurd met een overzicht van wat het 
kabinet doet om de positie van jongeren in de maatschappij te versterken. De brief zal een zo volledig 
mogelijk overzicht bieden van wat het kabinet voor jongeren doet en nog gaat doen. 
 
Is er onderzoek gedaan naar de langetermijneffecten van de covid-19-pandemie (en de daarin genomen 
maatregelen) op kinderen en jongeren? Zo ja, waarop zag het onderzoek, en op welke manier zijn de 
resultaten hiervan meegewogen in de voorbereiding van het voorliggende wetsvoorstel, het huidige 
beleid en de aanpak om jongeren meer perspectief te bieden? Zo nee, beoogt de regering zulk onderzoek 
te laten verrichten? 
 
Ja, er wordt onderzoek gedaan naar de langetermijneffecten van de covid-19-epidemie. De komende vijf 
jaar wordt deze impact onderzocht in de Integrale Gezondheidsmonitor COVID-19. Het Nivel en RIVM 
hebben het eerste resultaat van een meerjarig onderzoek naar de langetermijneffecten van de covid-19-
40
epidemie in 2022 gepubliceerd. Het onderzoek kijkt naar zes thema’s: fysieke gezondheid, behoefte aan 
zorg, mentale gezondheid, sociale effecten, overige effecten en risico- en beschermende factoren. 
Daarnaast is onderzocht welke factoren de jeugd kunnen beschermen tegen negatieve gevolgen, en 
welke de problemen juist groter maken.  
 
Het effect van de coronacrisis en de daarin genomen maatregelen op kinderen en jongeren is groot 
gebleken op het gebied van fysieke en mentale gezondheid. Daarom is na het steunpakket Welzijn jeugd 
ook een duurzame aanpak gelanceerd: ‘Mentale gezondheid: van ons allemaal’. De Kamerbrief hierover is 
41
in juni 2022 naar de Tweede Kamer gegaan. Deze aanpak is een duurzame beweging waar (landelijke) 
organisaties zich inzetten voor de mentale gezondheid van heel Nederland, en specifiek voor jongeren. 
Zo wordt met MIND Us, FNO Geestkracht en de ‘Alliantie laagdrempelige inloopmogelijkheden mentale 
gezondheid jongeren’ samengewerkt aan landelijk dekkend laagdrempelige hulp voor jongeren. Met MIND 
Us wordt gewerkt aan de ontwikkeling van een platform met informatie over mentale gezondheid en 
 
37
 Kamerstukken 35 899. 
38
 Toezegging T03326. 
39
 Kamerstukken I 2021/22, 35 883/35 899, A. 
40
 RIVM & Nivel. (2022). De gevolgen van de coronapandemie voor de gezondheid en het werlzijn van de jeugd; een 
systematische literatuurstudie, Nivel & RIVM-rapport, (nr. 0019). Rijksinstituut voor Volksgezondheid en Milieu, Nivel. 
41
Kamerstukken II 2021/22, 32793, nr. 613 
 
20
