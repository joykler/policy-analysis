designervirus, een onbekend of een enkel in het laboratorium bestaand pathogeen zal beoordeeld worden 
op basis van de indicatoren voor infectieziektenbestrijding, zoals de mate van aanwezige immuniteit, 
ernst van de infectieziekte en snelheid van verspreiding. Bij onbekende virussen zal het gegeven dat er 
geen immuniteit is een belangrijk aspect zal zijn in de afweging. Het veilig werken met dergelijke 
virussen in laboratoria wordt gedekt door wetgeving over biosafety. Momenteel wordt door het ministerie 
van JenV bezien op welke manier wet- en regelgeving verder ontwikkeld moet worden ten aanzien van de 
beveiliging van laboratoria en toe te passen maatregelen op het terrein van biosecurity, om het risico op 
bewuste ontvreemding van hoogrisicovirussen te minimaliseren. 
 
De leden van de SGP-fractie leggen de vinger bij het volgende. In artikel 58b, onderdeel b van het 
148
gewijzigd voorstel van wet wordt genoemd dat de toepassing van de bevoegdheden daadwerkelijk 
149
geschikt moeten zijn voor de afwending van de dreiging. Uit het tweede rapport van de OVV blijkt dat 
de effectiviteit van ingrijpende maatregelen door het kabinet nauwelijks in de gaten is gehouden of 
geëvalueerd. In het scenario dat een nieuw pathogeen met pandemisch potentieel zich aandient, is er 
altijd sprake van veel onzekerheid. Onvoldoende kennis van de daadwerkelijke aard, risico’s en 
verspreiding van een nieuwe pathogeen maakt dat de bestrijding ervan nooit kan plaatsvinden op grond 
van bewezen effectieve maatregelen. Immers, de benodigde tijd, ervaring en evaluatiemogelijkheden 
ontbreken eenvoudigweg. Ervaringen uit het verleden zijn niet altijd een garantie voor de toekomst. Kan 
de regering aangeven op welke wijze zij op voorhand denkt te kunnen weten of de toepassing van een 
bepaalde bevoegdheid geschikt is om de dreiging af te wenden dan wel te bestrijden? Welk 
afwegingskader wordt hierbij gehanteerd en op welke wijze komt de overweging of de toepassing van 
een bepaalde bevoegdheid geschikt is, tot stand? 
 
Zoals het kabinet heeft aangegeven in de kabinetsreactie van 13 januari jl. op het tweede rapport van de 
150
OVV over de corona-aanpak , zijn gedurende de hele pandemie de effecten van de 
maatregelenpakketten en de verspreiding van het virus gemonitord. Naast de reeds lopende trajecten op 
dit vlak, vindt op dit moment een inventarisatie plaats van mogelijke hiaten die ingevuld moeten worden 
151
ten behoeve van toekomstige besluitvorming. Dit is verder uitgewerkt in mijn brief aan de Tweede 
Kamer van 11 november 2022. Verder geeft de database “leren van de coronacrisis” een overzicht van de 
door de overheid uitgevoerde evaluaties naar het coronabeleid.  
 
Gedurende de bestrijding van de epidemie van covid-19 zijn de effecten van de maatregelenpakketten en 
de verspreiding van het virus gemonitord. Hierbij is gebruik gemaakt van modellering door het RIVM en 
evaluatie van eerdere maatregelen. Deze modellering wordt voortdurend geëvalueerd en gevalideerd aan 
de hand van het daadwerkelijke verloop van de epidemie en de actuele context. Inzichten hieruit worden 
meegenomen bij het opstellen van nieuwe maatregelen. Zo wordt steeds wetenschappelijke toetsing 
uitgevoerd om te controleren of het vooraf gemodelleerde effect in de werkelijkheid ook uitpakt zoals 
voorspeld. Deze wetenschappelijke toetsing laat zien dat de effectiviteit van de ingevoerde 
maatregelenpakketten voor het terugdringen van het aantal besmettingen evident is. 
 
Om goed voorbereid te zijn op toekomstige epidemieën zet het kabinet in op kennisontwikkeling in het 
152
kader van het beleidsprogramma Pandemische Paraatheid. Daarbij wordt bijvoorbeeld gewerkt aan 
kennisversterking over modellering, gedrag en virusverspreiding en detectie. Beter zicht krijgen op 
verschillende factoren draagt ook bij aan meer voorspelbaarheid van de effectiviteit van verschillende 
interventies.  
 
Specifiek voor het onderhavige wetsvoorstel blijven de algemene principes van 
 
148
 Kamerstukken I 2022/23, 36 194, A. 
149
 Aanpak coronacrisis deel 2: september 2020 tot juli 202 (bijlage bij Kamerstukken I 2022/23, 25 295, BB).  
150
 Kamerstukken I 2022/23, 25 295, BK. 
151
 Kamerstukken II 2022/23, 25 295, nr. 1966. 
152
 Kamerstukken II 2022/23, 25 295, 1964. 
70
