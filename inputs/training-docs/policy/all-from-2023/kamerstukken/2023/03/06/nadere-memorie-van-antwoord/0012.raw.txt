Ik ga ervan uit dat in de vraag gedoeld wordt op het coronatoegangsbewijs (ctb). Voor dertien sectoren 
is het ctb een wenselijke – en in een aantal gevallen zelfs de enige werkbare - maatregel om renderend 
open te kunnen blijven tijdens een zware opleving van het coronavirus. Zoals eerder aangegeven in de 
23
Kamerbrief van 16 september jl. inzake de Lange termijn aanpak covid-19 en de Kamerbrief van 13 
24
januari jl. inzake de kabinetsreactie op het WRR-rapport ‘Coronascenario’s doordacht’ valt ter 
ondersteuning van de sectorplannen een wetsvoorstel te overwegen dat onder voorwaarden de inzet van 
een ctb mogelijk maakt, mits daarvoor bij de Tweede Kamer draagvlak bestaat. Tot nu toe is niet 
voldoende gebleken dat dit draagvlak er is. Een wetsvoorstel kost tijd, waarmee een ctb niet tijdig kan 
worden ingezet indien noodzakelijk. Het langer wachten op politiek draagvlak is niet opportuun. Voorts 
kent het ctb een relatie met de Europese DCC-verordening. De Europese DCC-verordening verloopt per 1 
juli 2023. Om deze redenen is het kabinet nu niet voornemens een separaat wetsvoorstel in procedure te 
brengen. Daardoor kan het ctb op dit moment niet ingezet worden door de dertien sectoren die een ctb 
als maatregel hebben opgenomen in hun sectorplannen.  
 
Het niet in procedure brengen van een wetsvoorstel dat een ctb onder voorwaarden mogelijk maakt, is 
niet van invloed op de verdere inhoud van de sectorplannen. Het kabinet onderzoekt dit jaar of 
aanvullende bevoegdheidsgrondslagen, waaronder bijvoorbeeld een algemeen toegangsbewijs, 
noodzakelijk en proportioneel zijn voor het bestrijden van een mogelijke (dreigende) epidemie van A1-
infectieziekten. Dit voorjaar zal ik uw Kamer en de Tweede Kamer informeren hoe dit onderzoek wordt 
vormgegeven. 
 
Welke overwegingen hebben bij de regering ervoor gezorgd dat er gekozen is voor een uitbreiding van de 
Wpg en niet om aan te sluiten bij de insteek en aanpak van het staatsnoodrecht, een en ander in lijn met 
de overwegingen van de Afdeling? Het staatsnoodrecht voorziet immers in de mogelijkheid van separate 
toepassing van bepaalde noodbevoegdheden en is niet gelijk afhankelijk van een (beperkte) 
noodtoestand. Het biedt de mogelijkheid om (clusters van) bevoegdheden separaat in werking te stellen. 
Denk hierbij aan het verplicht testen van mensen die vanuit China naar Europa/Nederland komen. 
Op 20 april 2022 adviseerde de Afdeling om ter opvolging van de Twm zo spoedig mogelijk te voorzien in 
een permanente wet. Deze wet moet, aldus de Afdeling in genoemd advies, een structurele grondslag 
bieden voor beperkende maatregelen die nodig zijn voor de bestrijding van een (dreigende) epidemie. 
Het onderhavige wetsvoorstel voorziet hierin door een structurele aanpassing van de Wpg. Anders dan 
deze leden lijken te veronderstellen, gaf de Afdeling in haar advies aan dat bij de vormgeving van het 
wetsvoorstel, naast de ervaringen die met de Twm in de afgelopen periode zijn opgedaan, inspiratie kan 
worden geput uit de bestaande (andere) noodwetgeving aangezien die hiervoor een systematiek kent. Zo 
nodig kan die procedure, aldus de Afdeling, worden aangepast op grond van de ervaringen met de Twm 
25
van de afgelopen twee jaar.  
 
26
In de memorie van toelichting (hoofdstuk 5) is uitgebreid ingegaan op de regeling van de parlementaire 
betrokkenheid en de overwegingen dienaangaande, waarnaar kortheidshalve wordt verwezen. Daarbij is 
ook geschetst dat verschillende moties en amendementen in het kader van de Twm telkens tot wijziging 
van de parlementaire betrokkenheid bij besluitvorming over verlenging van die wet en aldus over het in 
stand houden van bevoegdheden hebben geleid. Dit geeft geen duidelijk en consistent beeld. Zoals in 
genoemd hoofdstuk van de toelichting is uiteengezet, meent de regering dat zeker in een crisis, een 
vaststaande en consistente structuur van parlementaire betrokkenheid van belang is. Daarbij dient, zo 
geeft ook de Afdeling aan, een balans te worden gevonden tussen democratische legitimatie en 
bestuurlijke slagkracht. Tegen die achtergrond, en omdat de huidige Wpg, kort gezegd, reeds voorziet in 
een systematiek voor de aanwijzing van infectieziekten en voor de activering van de nodige Wpg-
bevoegdheden daarbij (met parlementaire betrokkenheid), heeft de regering er in deze fase voor 
 
23
 Kamerstukken I 2022/23, 25295, BK. 
24
 Kamerstukken II 2022/23, 25295, nr. 1997. 
25
 Kamerstukken II 2021/22, 35979, nr. 6. 
26
 Kamerstukken II, 2021/22, 36194, nr. 3, hoofdstuk 5.
