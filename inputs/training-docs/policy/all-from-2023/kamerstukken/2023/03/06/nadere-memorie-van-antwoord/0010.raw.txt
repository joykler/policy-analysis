verwachting slechts gevolgen van plaatselijke betekenis en is de burgemeester bevoegd. Een belangrijk 
uitgangspunt bij deze bevoegdheidsverdeling is: wat lokaal kan, moet lokaal. 
De acute fase kenmerkt zich als de fase waarin veel onbekendheid met de infectieziekte is en de effecten 
van de infectieziekte moeilijk zijn in te schatten. Ook is op dat moment weinig kennis voorhanden en 
bestaat veel onduidelijkheid over de benodigde aanpak om de infectieziekte te bestrijden en de 
maatschappelijke impact hiervan. De latere fase, de beheerfase, kenmerkt zich door meer duidelijkheid 
en overzicht over de (dreigende) epidemie van een A1-infectieziekte.  
Volledigheidshalve dient hier te worden opgemerkt dat het wetsvoorstel voorziet in een regeling van 
parlementaire betrokkenheid bij maatregelen waarbij een voorhangprocedure (de reguliere procedure, 
bedoeld in artikel 58c) het uitgangspunt is. Indien sprake is van een (dreigende) ernstige ontwrichting 
van de maatschappij en onverwijld handelen noodzakelijk is, of wanneer het treffen van maatregelen niet 
langer noodzakelijk of proportioneel is, kan een nahangprocedure (bijzondere procedure, bedoeld in 
artikel 58ca) worden gevolgd. Bij deze procedures beschikken beide Kamers der Staten-Generaal over 
het reguliere instrumentarium (vragen, moties en, voor zover het gaat om de Tweede Kamer, voorts het 
recht van initiatief) en voorts komt aan de Tweede Kamer het blokkeringsrecht toe. Deze procedures 
staan los van de fase waarin de crisis zich bevindt. Dat wil zeggen dat een voorhangprocedure (of 
nahangprocedure) zowel tijdens de acute fase van een crisis kan plaatsvinden als tijdens de beheerfase. 
Op die manier blijft de parlementaire betrokkenheid in beide fases van de crisis gewaarborgd. 
De Afdeling geeft aan: “Legitimiteit van overheidsoptreden wordt immers niet uitsluitend bereikt door 
volwaardige parlementaire betrokkenheid bij de besluitvorming («inputlegitimiteit») maar ook door 
12
effectief bestuur in de vorm van slagvaardige crisisbestrijding («outputlegitimiteit»).” Dit betekent het 
vinden van een balans tussen de grondwettelijke plicht te zorgen voor (de bescherming van) de 
gezondheid en het inperken van grondrechten. Is de slagkracht in dit wetsvoorstel voldoende geborgd, 
juist ook gezien de ervaringen van de afgelopen periode?  
13
Zoals de Afdeling in haar advies over het ontwerp van het wetsvoorstel aangeeft, gaat het bij de 
mogelijke inzet van noodmaatregelen (het openen van de gereedschapskist), uit constitutioneel oogpunt 
niet alleen om de inhoudelijke afweging van de grondrechtelijke en andere vitale belangen. Cruciaal is 
ook, aldus de Afdeling, wíe op dat moment die belangen afweegt, en volgens welke procedure de 
besluitvorming plaatsvindt in de buitengewone omstandigheden die dan gelden. In noodsituaties zal aan 
het bestuur een zekere beleids- en beoordelingsruimte moeten worden toegekend met het oog op de 
noodzakelijke slagkracht. Er moeten dan immers snel maatregelen worden genomen die soms ingrijpend 
14
zijn. Tegelijkertijd, zo geeft ook de Afdeling in haar advies aan , is juist in crisistijd democratische 
legitimatie essentieel. Wil de crisisbeheersing aanvaardbaar en effectief zijn, dan zal daarvoor steeds 
voldoende maatschappelijk en politiek draagvlak moeten bestaan. Het parlement speelt daarin een 
cruciale rol. De Afdeling merkt hierbij op dat bestuurlijke slagkracht en democratische legitimatie niet 
onverenigbaar en maar beperkt tegengesteld zijn. Legitimiteit van overheidsoptreden wordt immers, 
aldus de door deze leden aangehaalde adviesopmerking van de Afdeling, niet uitsluitend bereikt door 
parlementaire betrokkenheid bij de besluitvorming, maar ook door effectief bestuur in de vorm van 
15
slagvaardige crisisbestrijding. De regering onderschrijft deze opmerkingen van de Afdeling. 
 
Tegen deze achtergrond heeft de regering bij de vormgeving van het wetsvoorstel gezocht naar een 
balans tussen enerzijds de noodzaak van snelheid en flexibiliteit van handelen en anderzijds de noodzaak 
van democratische legitimatie en waarborgen voor de bescherming van grondrechten en meent die 
balans in het wetsvoorstel zoals ingediend bij de Tweede Kamer, ook te hebben gevonden. In de 
16
memorie van toelichting is dat nadrukkelijk uiteengezet. Ook de Afdeling gaf in haar advies over het 
ontwerp van het wetsvoorstel aan, dat de wijze waarop de parlementaire betrokkenheid in het 
 
12
 Kamerstukken II 2021/22, 36 194, nr. 4, p. 16. 
13
 Kamerstukken II 2021/22, 36194, nr. 4, p. 13. 
14
 Kamerstukken II 2021/22, 36194, nr. 4, p. 13. 
15
 Kamerstukken II 2021/22, 36194, nr. 4, p. 16. 
16
 Kamerstukken II 2021/22, 36194, nr. 3, Hoofdstuk 5.  
10
