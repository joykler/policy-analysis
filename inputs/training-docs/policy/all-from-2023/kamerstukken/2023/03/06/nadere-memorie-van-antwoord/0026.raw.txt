ziekteverwekker betreffen of zich op een andere manier verspreiden. Dat kan vragen om een andere 
aanpak. Of collectieve maatregelen die in het verleden zijn ingezet in de toekomst eenzelfde effect 
hebben is afhankelijk van 1) de onderlinge wisselwerking tussen de verschillende genomen maatregelen, 
2) de timing en context van de maatregelen en 3) het draagvlak voor en de naleving van de maatregelen 
op dat moment. 
 
Zowel nationaal als internationaal zijn er afspraken gemaakt om preventieve maatregelen te kunnen 
treffen bij de dreiging van een pandemie. Zo richt het actieplan zoönosen zich op preventie van het 
ontstaan en de verspreiding van zoönosen. Het zet in op verbeterde en nieuwe detectiemogelijkheden, 
zodat zoönosen zo snel mogelijk worden opgemerkt. De Europese Commissie werkt aan een sterke 
Europese gezondheidsunie die onder andere bijdraagt aan de aanpak van toekomstige pandemieën. 
Waarin alle EU-landen zich samen voorbereiden en samen reageren op grensoverschrijdende 
gezondheidscrises, waarin medische benodigdheden beschikbaar, betaalbaar en innovatief zijn, en waarin 
landen samenwerken om de preventie te verbeteren. Binnen de EU is de regelgeving inzake ernstige 
grensoverschrijdende gezondheidsbedreigingen de afgelopen twee jaren versterkt en uitgebreid. Hierbij 
zijn reeds bestaande maatregelen rondom crisisparaatheid versterkt en zijn enkele nieuwe instrumenten 
toegevoegd, waaronder de mogelijkheid tot het inroepen van een noodkader in geval van een 
gezondheidscrisis. 
 
Vooruitzien 
Veel onderdelen van de samenleving hebben gedurende de covid-19-pandemie geleden onder de 
genomen maatregelen. De fractieleden van GroenLinks en de PvdA wijzen de regering in dit verband op 
meerdere rapporten en resoluties die sinds de pandemie zijn aangenomen in de Parlementaire Assemblee 
49
van de Raad van Europa: “The impact of the Covid-19 pandemic on education and culture” , “Impact of 
50
the Covid-19 pandemic on children’s rights” , “The impact of the Covid-19 restrictions for civil society 
51
space and activities” , en het rapport van de Organisatie voor Veiligheid en Samenwerking in Europa 
52
“The Impact of the COVID-19 Pandemic on the Right to Freedom of Peaceful Assembly” . Al deze 
resoluties en rapporten benadrukken het belang van voorbereiding om te zorgen dat in pandemische 
situaties voor zover mogelijk essentiële onderdelen van onze maatschappij voortgezet kunnen worden. In 
dit kader vragen voornoemde leden zich af in hoeverre de regering beleid heeft voorbereid om de impact 
van eventuele grondrechtbeperkende maatregelen te voorzien en waar mogelijk te beperken door 
activiteiten in een aangepaste vorm te laten doorgaan. Zou zij in haar reactie hierop onder andere willen 
ingaan op (1) demonstraties, (2) digitale rechtspraak, en (3) het digitaal vergaderen van gemeenteraden 
en verenigingen? Is hier al beleid voor voorbereid en/of worden hierover waar nodig op korte termijn 
wetsvoorstellen ingediend? Zo nee, waarom niet, en hoe wordt voorkomen dat de regering pas op het 
moment dat maatregelen ingeschakeld worden, dergelijk beleid/dergelijke wetgeving maakt, met 
mogelijke vertraging en onzorgvuldigheid tot gevolg? Zo ja, hoe wordt hierin de tijdelijkheid van de in dit 
wetsvoorstel gewijzigde bevoegdheden geborgd?  
Ten aanzien van demonstraties is het uitgangspunt dat deze zoveel mogelijk moeten worden 
gefaciliteerd. Juist in de onrustige tijden die een epidemie met zich zal meebrengen moeten mensen hun 
onvrede en de redenen daarvoor kunnen uiten. Het demonstratierecht wordt gewaarborgd door artikel 9 
van de Grondwet en in de Wet openbare manifestaties (Wom). In de Wom is de verantwoordelijkheid 
voor het demonstratierecht op lokaal niveau belegd. Het is aan de burgemeester om demonstraties 
zoveel mogelijk te faciliteren. In het geval van een epidemie kan hij de demonstratievrijheid beperken ter 
bescherming van de volksgezondheid. Deze beperking moet wel noodzakelijk zijn. De burgemeester zal 
dus tijdens een epidemie moeten afwegen of de gevaren voor de volksgezondheid dusdanig zijn dat zij 
een beperking rechtvaardigen. Daarbij moet hij ook bezien welke beperking het minst ingrijpend is. Of en 
 
49
 https://pace.coe.int/en/files/29578. 
50
 https://pace.coe.int/en/files/29352. 
51
 https://pace.coe.int/en/files/29178. 
52
 https://www.osce.org/odihr/525000.
