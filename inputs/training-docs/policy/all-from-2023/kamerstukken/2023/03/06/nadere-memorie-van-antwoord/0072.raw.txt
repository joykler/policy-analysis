(afhankelijk van het ziektebeeld) zal het zo goed als onmogelijk zijn deze gevolgen met enige 
nauwkeurigheid te kwantificeren.  
 
De leden van de SGP-fractie vragen de regering uitputtend aan te geven waarom zij het juist acht dit 
wetsvoorstel aan de Kamer voor te leggen, nog voor de daadwerkelijke evaluatie van de meest recente 
ervaring met de bestrijding van een ziekteverwekker met pandemisch potentieel is afgerond. Er wacht 
immers nog een laatste rapport van de OVV en een evaluatie van de inzet van het staatsnoodrecht in 
relatie tot de bestrijding van de SARS-CoV-2. De herijking van het staatsnoodrecht gaat bovendien nog 
jaren duren en de regering heeft aangekondigd dat zij pas daarná gaat kijken of het instrumentarium van 
de Wpg daarop aangepast zou moeten worden. Dient dit niet veel meer op elkaar betrokken te worden, 
omdat nu in de voorgestelde Wpg een vergaand instrumentarium voor heel uitzonderlijke situaties wordt 
gecreëerd? 
  
Het is noodzakelijk om te voorzien in een structureel wettelijk kader, zodat indien nodig op korte termijn 
doelmatig en slagvaardig kan worden opgetreden tegen (dreigende) epidemieën van A1-infectieziekten. 
153
De Afdeling onderschrijft deze noodzaak in haar advies. De regering is van oordeel dat met de 
opgedane ervaringen met de Twm, dit wetsvoorstel met de daarin opgenomen bevoegdheidsgrondslagen, 
tot stand gebracht kan worden. Gelet op het bijzondere karakter van noodwetgeving kan niet worden 
gewacht op de uitkomsten van de verschillende (lopende) onderzoeken zoals de onderzoeken gedaan 
door het OVV, de Parlementaire Enquêtecommissie en onderzoek in Europees verband. Gelet op deze 
noodzaak heeft het kabinet ervoor gekozen om bij aanpassing van de Wpg niet op het kader met 
algemene uitgangspunten voor de modernisering van het (staats)nood- en crisisrecht te wachten. In het 
nader rapport is daarom aangegeven dat de parlementaire betrokkenheid, conform het advies van de 
Afdeling, in een volgende fase verder zal worden doordacht. Het kader voor de modernisering van het 
staatsnood - en crisisrecht zal daarvoor als leidraad dienen.  
 
154
Dit kader heeft de minister van JenV op 6 december 2022 aan uw Kamer aangeboden. Het kader moet 
ervoor zorgen dat een zekere mate van consistentie geborgd blijft tijdens de gefaseerde aanpassing van 
de wet- en regelgeving. In het kader wordt eveneens aangekondigd dat het kabinet wil toewerken naar 
een overzichtelijk en samenhangend stelsel van (staats)nood- en crisisrecht. Daarom is het kabinet nu 
bezig met een inventarisatie van ontbrekende noodbevoegdheden en/of noodwetgeving. Daarna wordt 
een routekaart opgesteld. In deze routekaart zullen betrokken departementen duidelijk maken welke 
noodwetgeving zij wanneer in de komende jaren willen moderniseren. Dan zal ook worden bezien of en 
op welke termijn de Wpg in overeenstemming gebracht kan worden met de in het kader gepresenteerde 
uitgangspunten. Deze routekaart zal naar verwachting voor de zomer worden opgeleverd. Betrokken 
bewindspersonen zullen vervolgens – met inachtneming van dit kader en de interdepartementale 
routekaart – wetgeving voorbereiden om bestaande noodbevoegdheden te actualiseren, waar nodig 
aanvullende noodbevoegdheden te introduceren en verouderde noodbevoegdheden te schrappen.  
 
De leden van de SGP-fractie informeren welke criteria er nu precies worden gebruikt om een ziekte in te 
schalen in een bepaalde categorie. Zou deze indeling niet eens secuur onder de loep moeten worden 
genomen en periodiek moeten worden beoordeeld (zie ook de bijlage bij het Advies van de Raad van 
155
State )? 
 
Om een infectieziekte, dan wel een ziektebeeld met een onbekende oorzaak, aan te wijzen als een 
infectieziekte van een bepaalde groep, moet het allereerst gaan om een ziektebeeld met een volgens de 
stand van de wetenschap onbekende oorzaak, waarbij een gegrond vermoeden bestaat van 
besmettelijkheid en ernstig gevaar voor de volksgezondheid. Daarnaast kan een aanwijzing alleen 
plaatsvinden ‘indien het belang van de volksgezondheid dit [aanwijzing] vordert’. Dit moet zo worden 
 
153
 Kamerstukken II 2021/22, 36194, nr. 4, p. 7 en 8. 
154
 Kamerstukken I 2022/23, 29688/ 26956, D. 
155
 Kamerstukken II 2021/22, 36 194, nr. 4, p. 26 t/m 32. 
72
