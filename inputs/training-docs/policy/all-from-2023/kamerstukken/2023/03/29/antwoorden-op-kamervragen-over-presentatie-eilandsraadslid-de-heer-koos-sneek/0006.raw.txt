Directoraat-Generaal 
Koninkrijksrelaties
Afdeling Bestuur
Kenmerk
2023-0000121437
Vanaf 1 maart gaat een onafhankelijke commissie onderzoek doen naar de hoogte 
6
van een sociaal minimum voor Caribisch Nederland en de systematiek hierachter . 
Hierbij is aandacht voor zowel de inkomens als de kosten van levensonderhoud. 
Het rapport dat de commissie oplevert, zal als fundament dienen voor politieke 
besluitvorming over het vaststellen van een sociaal minimum voor Caribisch 
Nederland in 2024.  
 
5.  
Is het juist dat het verhogen van het minimumloon zal leiden tot onoverkomelijke 
kostenverhogingen voor het bedrijfsleven op Sint Eustatius? Is daar onderzoek 
naar gedaan? Zo ja, tot welke conclusies leiden die onderzoeken?  
 
Antwoord: 
Het kabinet deelt de opvatting van dhr. Sneek dat het versterken van 
bestaanszekerheid niet alleen kan worden bereikt door de inkomens te verhogen 
en dat gelijktijdig de kosten van levensonderhoud dienen te worden verlaagd. De 
kosten van levensonderhoud en de kosten van zakendoen zijn immers op Sint 
Eustatius, net zoals op Bonaire en Saba, hoog. Bij het verhogen van de inkomens 
dient het verhogen van de minimumuitkeringen in samenhang met de 
ontwikkeling van het minimumloon te worden bezien. De verhoging van de 
minimumuitkeringen komt ten laste van het Rijk, maar de kosten voor het 
verhogen van het minimumloon (en de doorwerking daarvan op de rest van het 
loongebouw), worden door werkgevers gedragen. Het staat buiten kijf dat verdere 
verhogingen van het minimumloon tot meerkosten voor werkgevers leiden, al valt 
dat niet precies te kwantificeren.  
 
7
Het rapport van Ecorys bevestigt dat het verhogen van het minimumloon niet 
zonder gevolgen is voor (de kosten van) het bedrijfsleven. In algemene zin geeft 
Ecorys voor Caribisch Nederland aan dat de openbare lichamen in verhouding tot 
omringende eilanden relatief duur zijn voor toeristen, waardoor de gevolgen van 
verhogen van het minimumloon voor de ‘hospitality’ sector waarschijnlijk het 
grootst zijn. Specifiek voor Sint Eustatius kwam uit de interviews het beeld naar 
voren dat de winstgevendheid van de vooral kleinere bedrijven vaak niet erg hoog 
is. Daar werd aan toegevoegd dat stijging van het minimumloon een 
aangrijpingspunt is om prijzen te verhogen in winkels en horeca. De kans bestaat 
dat bedrijven met relatief veel personeel op het niveau van het wettelijk 
minimumloon – zoals schoonmaakwerk en tuinonderhoud – dit zullen moeten 
doorberekenen. 
 
Het kabinet hanteert een stapsgewijze aanpak in het verhogen van de inkomens 
om te voorkomen dat werkgevers genoodzaakt zijn om de gestegen loonkosten 
volledig door te berekenen aan de consument, wat ten koste zou gaan van het 
beoogde effect op de inkomens. De precieze ruimte om het minimumloon te 
verhogen wordt ieder jaar zorgvuldig gewogen. In het geval van Sint Eustatius 
 
6
 Kamerstukken II, 2022/23, 36 200-IV, nr. 55. 
7
 Kamerstukken II, 2020/21, 35 570 IV, nr. 19. 
Pagina 6 van 8
