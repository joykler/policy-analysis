Directoraat-Generaal 
Koninkrijksrelaties
Afdeling Bestuur
Kenmerk
2023-0000121437
verzoekt het kabinet jaarlijks de Central Dialogue Statia – waarin werkgevers- en 
werknemersorganisaties, de Kamer van Koophandel en het openbaar lichaam zijn 
vertegenwoordigd – om een positiebepaling over de ruimte die zij zien om het 
minimumloon verder te verhogen. Die ruimte is afhankelijk van de economische 
situatie van dat moment en de mate waarin de kosten van levensonderhoud zijn 
verlaagd. 
6 
Is het juist dat een inwoner van Sint Eustatius die over een Nederlands paspoort 
beschikt bij binnenkomst op Saba verplicht wordt zijn paspoort te tonen teneinde 
toegang tot Saba te krijgen? Zo ja, op welke grond wordt dat vereist? Bestaat die 
grond ook voor het verkrijgen van toegang tot Texel door een persoon die met de 
veerboot vanuit Den Helder aankomt?  
 
Antwoord: 
Er kan vrij gereisd worden binnen Caribisch Nederland. Er is namelijk géén sprake 
van een grensoverschrijding als er gereisd wordt tussen Bonaire, Saba en Sint 
Eustatius. Incidenteel kan het zo zijn dat er bij reisbewegingen binnen Caribisch 
Nederland toch gecontroleerd moet worden vanwege veiligheidsredenen. Het kan 
daarnaast voorkomen dat het op de lucht- of zeehaven onduidelijk is of de 
passagiers van binnen of buiten Caribisch Nederland reizen omdat het gebruikte 
vaar/vliegtuig ook andere bestemmingen heeft aangedaan (bijvoorbeeld Sint 
Maarten) of dat er om andere redenen onduidelijkheid bestaat over de 
reisbeweging van de passagier. In dat geval wordt er altijd gekozen om een 
controle uit te voeren. Dit is niet het geval in het verkeer tussen Texel en Den 
Helder waar de veerdienst alleen maar binnen Nederland vaart.  
 
Wanneer een passagier van buiten Caribisch Nederland de grens van Caribisch 
Nederland wil passeren is er logischerwijs wél sprake van grensoverschrijding en 
dient deze passagier te voldoen aan de voorwaarden zoals die gesteld staan in de 
Wet toelating en uitzetting BES (WTU BES). In de WTU BES staat beschreven dat 
de passagier in het bezit moet zijn van een geldig document voor 
grensoverschrijding, dit is in principe een paspoort. Nederlanders die in het bezit 
zijn van een geldige verblijfsvergunning (Sedula, Cedula of ID Card) uit het 
Caribisch deel van het Koninkrijk kunnen op basis van die verblijfsvergunning 
zonder paspoort inreizen mits diegene voldoet aan de overige voorwaarden van 
de WTU BES. Ik zet mij in om het vrije reizen binnen Caribisch Nederland zoals dit 
nu plaatsvindt te borgen en om het inreizen in Caribisch Nederland voor inwoners 
zo veilig, prettig en efficiënt mogelijk te laten verlopen. Ik zal hier tevens 
aandacht voor vragen in relatie tot de pilot voor de ferry tussen Sint Maarten, 
Saba en Sint Eustatius. 
7. 
Waarom krijgen Nederlanders die op Sint Eustatius wonen niet van 
overheidswege een BSN-nummer toegekend? 
Pagina 7 van 8
