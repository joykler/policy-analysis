Directoraat-Generaal 
Koninkrijksrelaties
Afdeling Bestuur
Kenmerk
2023-0000121437
rapport heeft het toenmalige kabinet ervoor gekozen om met gerichte uitgaven 
(onder meer in de vorm van bijzondere uitkeringen) verschillende eilandelijke 
2
taken (ook) financieel te ondersteunen . Dit kabinet heeft daarnaast impuls 
gegeven aan de vrije uitkering zelf door een substantieel deel van de CN-envelop 
uit het Regeerakkoord ter beschikking te stellen voor eilandelijke taken: €13 mln. 
structureel vanaf 2025 (met een oploop in de jaren ervoor) en €10 mln. voor 
incidentele achterstanden. Naast de middelen die ter beschikking zijn gekomen in 
het Regeerakkoord dragen departementen ook zelf bij in het kader van ‘comply or 
explain’. Dit geldt ook voor het openstellen van fondsen voor Caribisch Nederland, 
zoals het Nationaal Groeifonds, waarvoor een op maat gesneden aanpak voor 
Caribisch Nederland wordt ontwikkeld.  
 
Verder loopt er op dit moment een onderzoek naar de vrije uitkering. Het 
onderzoek brengt in beeld de eilandelijke taken die de openbare lichamen moeten 
uitvoeren en welke kosten zijn gemoeid met deze eilandelijke taken. Dit 
onderzoek wordt uiterlijk 31 juli 2023 opgeleverd. Als de uitkomsten van het 
onderzoek bekend zijn, zal het kabinet met een reactie komen op de resultaten en 
dit met de Eerste Kamer en Tweede Kamer der Staten-Generaal delen.  
 
4 
Als we uitgaan van gelijkwaardigheid, hoe is dan te rechtvaardigen dat bestrijding 
van de armoede op Sint Eustatius achterblijft bij die in gemeenten van Europees 
Nederland?  
 
Antwoord:  
Ik kan u verzekeren dat dit onderwerp mijn volle aandacht heeft en dat ik samen 
met de meest betrokken bewindspersonen alles in het werk stel om álle inwoners 
van Caribisch Nederland te voorzien van een goede levensstandaard. Ten opzichte 
van de verbeterstappen die sinds de staatkundige transitie onder voorgaande 
kabinetten zijn gezet, gaat dit kabinet aanzienlijk verder, zoals blijkt uit het 
coalitieakkoord en het daarin opgenomen uitgangspunt van gelijkwaardigheid. Zo 
worden maatregelen die in het leven zijn geroepen om de koopkracht in het 
Europees deel van Nederland te verbeteren, bijvoorbeeld als gevolg van de 
gestegen energieprijzen, zo veel mogelijk doorvertaald naar Caribisch Nederland. 
In het coalitieakkoord zijn met de ‘CN-envelop’ van €30 mln. structureel extra 
3
middelen voor CN beschikbaar gesteld , onder andere om bestaanszekerheid te 
versterken en het leven betaalbaarder te maken. Verschillende departementen 
dragen daarnaast vanuit eigen begroting bij. Zo stelt het ministerie van SZW 
aanvullend €8 mln. structureel ter beschikking, met name voor het verhogen van 
de inkomens. Als onderdeel van de CN-envelop is er per 1 januari 2023 een 
betekenisvolle stap gezet door het minimumloon, de minimumuitkeringen en 
4
kinderbijslag te verhogen . Ook voor 2024 en 2025 zijn stappen voorzien om het 
5
inkomen verder te verhogen . 
 
 
2
 Kamerstukken I, 2015-2016, 34 300-IV, K.  
3
 Kamerstukken 2021-2022, 35 925 IV, Nr. 69 
4
 Kamerstukken II, 2022/23, 36 200-XV, nr. 9. 
5
 Kamerstukken I, 2022/23, 36 200-IV, nr. B. 
Pagina 5 van 8
