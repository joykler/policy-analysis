Directoraat-Generaal 
Koninkrijksrelaties
Afdeling Bestuur
Kenmerk
2023-0000121437
voornamelijk richten op het aan de eilandsraad geven van inzicht op de 
begrotingsaspecten en het financieel beheer.  
 
Voorts worden gedifferentieerde toezichtmodellen voor het financieel toezicht 
geïntroduceerd. Dit maakt maatwerk en een verlaging van de administratieve 
lasten voor de openbare lichamen mogelijk. Presteert een openbaar lichaam naar 
behoren dan is er licht toezicht. Waar meer toezicht nodig is, wordt opgeschaald. 
In lijn met Europees Nederlandse gemeenten is in het lichte toezichtniveau geen 
goedkeuring meer nodig van de door de eilandsraad vastgestelde begroting van 
het openbaar lichaam. Ook wordt de bepaling geschrapt dat de minister van BZK 
de begroting van een openbaar lichaam vaststelt als de eilandsraad dit niet tijdig 
doet, waarmee niet meer wordt ingegrepen in het budgetrecht van de 
eilandsraad. Deze wijzigingen in de regelgeving leiden ertoe dat de openbare 
lichamen gelijkwaardig worden behandeld. 
 
Vraag 2.  
Naar het oordeel van de leden van de PvdD wordt terecht de vraag gesteld 
waarom er bezwaren bestaan tegen het verhogen van het aantal raadsleden voor 
Sint Eustatius van 5 naar 11, terwijl op Vlieland met 1195 inwoners het aantal 
raadsleden op 9 is bepaald en op Sint Eustatius 3500 inwoners wonen. Kunt u 
daarop reflecteren?  
 
Antwoord: 
De eilandsraad van Bonaire bestaat thans uit 9 leden en de eilandsraden van Sint 
Eustatius en Saba elk uit 5 leden. Vergeleken met Europees Nederland, waar het 
aantal gemeenteraadsleden is gebaseerd op het aantal inwoners, met een 
minimum van 9, is met de staatkundige hervorming op 10-10-2010 een relatief 
laag aantal eilandsraadsleden voor de openbare lichamen vastgesteld. De 
overweging was dat een uitbreiding van het aantal eilandsraadsleden (naar een 
aantal op grond van de gemeentelijke staffel) tot een forse toename van het 
aantal eilandsraadsleden zou leiden. Dit zou voorts gelet op de geringe 
1
bevolkingsomvang tot problemen leiden . Inmiddels leert voortschrijdend inzicht 
dat het lage aantal eilandsraadsleden tot een hoge werklast leidt bij de zittende 
leden, die per persoon een breed portfolio moeten beheren. Ook uit gesprekken 
met de openbare lichamen komt een sterke wens naar voren om het aantal 
eilandsraadsleden te verhogen conform de gemeentelijke staffel. 
Met de in voorbereiding zijnde Herzieningswet WolBES en FinBES wordt dan ook 
beoogd het aantal eilandsraadsleden te verhogen en dit uiteindelijk in lijn te 
brengen met het aantal raadsleden bij gemeenten van vergelijkbare grootte. Dat 
betekent dat Bonaire 19, Sint Eustatius 11 en Saba 9 eilandsraadsleden zouden 
krijgen op basis van het inwonersaantal van 2022.  
Het wordt in verband met de praktische en logistieke uitvoerbaarheid niet 
wenselijk geacht om voor het openbaar lichaam Bonaire in één stap naar het 
hogere aantal eilandsraadsleden toe te werken. Voor Bonaire wordt voorgesteld 
 
1
 Kamerstukken II 2008/09, 31 954, nr. 3, p.20 
Pagina 3 van 8
