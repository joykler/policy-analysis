Directoraat-Generaal 
Koninkrijksrelaties
Afdeling Bestuur
Kenmerk
2023-0000121437
172737U  
Vragen van de fractie Partij voor de Dieren aan de staatssecretaris van 
Binnenlandse Zaken en Koninkrijksrelaties (ingezonden op 13 februari 2023). 
Vraag 1.  
Gewezen wordt op ‘opmerkelijke verschillen’ tussen de WolBES en de FinBES aan 
de ene kant en de Gemeentewet en de Wet financiële verhoudingen aan de 
andere kant. Is het juist dat er veel verplichtingen zijn voor de Caribische 
openbare lichamen om te rapporteren en de benodigde toestemming vooraf te 
vragen om beslissingen te nemen op financieel en personeel gebied die niet 
gelden voor gemeenten in Europees Nederland? Zo ja, kan dat leiden tot het 
gevoel dat men niet gelijkwaardig wordt behandeld? Acht u dat gevoel juist?  
 
Antwoord: 
Bij het opstellen van de wetgeving voor de openbare lichamen per 10-10-2010 is 
de wetgeving die van toepassing is op Europees Nederlandse gemeenten als basis 
gebruikt. Voor de Wet openbare lichamen Bonaire, Sint Eustatius en Saba 
(WolBES) was dit de Gemeentewet en voor de Wet financiën openbare lichamen 
Bonaire, Sint Eustatius en Saba (FinBES) was dit naast de Gemeentewet en de 
Financiële-verhoudingswet, ook het destijds geldende Besluit tijdelijk financieel 
toezicht BES. Met name doordat de bepalingen uit dit besluit zijn geïntegreerd in 
de FinBES, kent de FinBES meer vormen van financieel toezicht, zwaarder 
toezicht en minder gedifferentieerd toezicht dan de Gemeentewet.  
 
Daar waar met de wetswijzigingen per 10-10-2010 een nieuwe staatsrechtelijke 
structuur is neergezet, wordt nu – gelet op de ondertussen opgedane ervaringen 
– ingezet op het verder verbeteren van de interbestuurlijke verhoudingen tussen 
het Rijk en de openbare lichamen. Dit noopt tot herziening van de geldende 
regelgeving welke op dit moment door mij wordt voorbereid en binnenkort in 
consultatie gaat. Met de herziening van de WolBES en de FinBES wordt conform 
het principe ‘comply or explain’ een nauwere aansluiting gezocht met de 
wetgeving die van toepassing is op Europees Nederlandse gemeenten. 
 
In de WolBES is thans geregeld dat alle personeelsbesluiten aan de 
Rijksvertegenwoordiger moeten worden voorgelegd voor goedkeuring. Deze 
besluiten krijgen pas rechtskracht als ze door de Rijksvertegenwoordiger zijn 
goedgekeurd. Deze bepaling is destijds ingesteld ten behoeve van het waarborgen 
van goed bestuur. Vanuit de uitgangspunten om wederzijds vertrouwen voorop te 
stellen, de vrijheid van de openbare lichamen te versterken en meer aan te 
sluiten op het wettelijk stelsel in Europees Nederland, wordt met de herziening 
van de WolBES voorgesteld het toezicht op personeelsbesluiten te schrappen.  
Eenzelfde benadering vindt plaats binnen de FinBES. Bij de voorgestelde 
wijzigingen van de FinBES wordt gekeken naar minder bureaucratisering en 
daarmee naar het meer ontlasten van het ambtelijk apparaat. Zo wordt vanuit 
meer vertrouwen voorgesteld dat de verschillende uitvoeringsrapportages zich 
Pagina 2 van 8
