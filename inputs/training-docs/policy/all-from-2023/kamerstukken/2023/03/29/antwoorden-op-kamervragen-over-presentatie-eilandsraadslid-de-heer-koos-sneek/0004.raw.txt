Directoraat-Generaal 
Koninkrijksrelaties
Afdeling Bestuur
Kenmerk
2023-0000121437
om in twee fases toe te werken naar de verhoging en deze voorafgaand aan de 
verkiezingen van 2027 en 2031 door te voeren. Voor Sint Eustatius en Saba wordt 
voorgesteld om deze verhoging per 2027 wel in één keer door te voeren. Dit gelet 
op het feit dat deze verhoging van een kleinere omvang is en de praktische 
gevolgen daardoor goed ondervangen kunnen worden. Afhankelijk van de 
bevolkingsgroei op de openbare lichamen kunnen de aantallen per 1 januari 2031 
anders zijn. In elk geval zal aangesloten worden op de staffel van artikel 8 van de 
Gemeentewet.  
De openbare lichamen hebben ook de wens geuit het aantal eilandgedeputeerden 
te verhogen, waarbij is aangegeven dat dit aantal hoger zou moeten zijn dan het 
aantal op basis van de gemeentelijke staffel. Dit omdat het takenpakket op de 
openbare lichamen in vergelijking met gemeenten van vergelijkbaar formaat 
dermate groot is dat het beperkte aantal eilandgedeputeerden op basis van de 
gemeentelijke staffel niet voldoende is om dit te bolwerken (voor Saba en Sint 
Eustatius zou het aantal eilandgedeputeerden bijvoorbeeld niet omhoog gaan en 
op twee blijven staan). Om die reden wordt met de herziening van de WolBES en 
FinBES voorgesteld dat het aantal eilandgedeputeerden 25% is van het aantal 
eilandsraadsleden, met een minimum van drie eilandgedeputeerden. Het 
maximum aantal wordt afgerond op het dichtbijgelegen getal. Daarmee zou het 
aantal eilandgedeputeerden voor Bonaire, Sint Eustatius en Saba per 1 januari 
2027 uitkomen op respectievelijk 4, 3 en 3. Voor Bonaire betekent het gefaseerd 
verhogen van het aantal eilandsraadsleden een extra eilandgedeputeerde per 1 
januari 2031. 
De verhogingen worden in de volgende tabel weergegeven:  
 
Nu Per 1 januari 2027 Per 1 januari 2031 
Eilandsraadsleden 
Bonaire 9 15 19 
Sint Eustatius 5 11 11 
Saba 5 9 9 
 Eilandgedeputeerden 
Bonaire 3 4 5 
Sint Eustatius 2 3 3 
Saba 2 3 3 
 
3. 
Is het juist dat de commissie-Spies aangaf dat de vrije uitkering structureel veel 
te laag is om de eilandelijke taken, zoals het onderhoud van de infrastructuur, 
naar behoren uit te voeren? Zo ja, is de regering bereid om uitvoering te geven 
aan de aanbevelingen van de commissie-Spies op dat punt?  
 
Antwoord: 
De commissie evaluatie uitwerking van de nieuwe staatkundige structuur 
Caribisch Nederland onder voorzitterschap van mw. Spies heeft in haar rapport 
van 12 oktober 2015 geconstateerd dat de vrije uitkering te laag is voor het 
uitvoeren van de aan de openbare lichamen toebedeelde taken. In reactie op het 
Pagina 4 van 8
