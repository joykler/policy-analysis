informatie te geven waarmee ik scholen direct kan ondersteunen, ontvangt u deze 
Onze referentie 
37365210 
brief in maart in plaats van in januari, zoals beloofd in mijn vorige brief. 
 
 
Eerste ervaringen met schoolmaaltijden in de afgelopen maanden 
Vooruitlopend op de start van het Programma schoolmaaltijden, hebben de 
minister voor Armoedebeleid, Participatie en Pensioenen en ik afgelopen oktober 
al € 5 miljoen euro vrijgemaakt voor een traject van het Jeugdeducatiefonds aan 
vijfhonderd scholen in het primair onderwijs waar de noodzaak voor voedselhulp 
groot was. De subsidietermijn zou initieel tot eind januari lopen, maar omdat het 
belangrijk is om te zorgen voor een naadloze overgang tussen deze subsidie en 
de uitvoering van het nieuwe Programma schoolmaaltijden, is besloten de 
subsidietermijn te verlengen ter overbrugging tot de start van de uitvoering. 
Hierdoor weten we zeker dat we deze ruim vijfhonderd scholen een maaltijd 
kunnen blijven aanbieden, waarmee we de deelnemende leerlingen en gezinnen 
helpen om stress te verminderen. De verlenging is gefinancierd uit de initiële € 5 
miljoen. 
 
Het traject van de afgelopen maanden heeft ons waardevolle lessen geleerd die 
zijn verwerkt in het nieuwe programma. Het Jeugdeducatiefonds heeft leraren en 
schoolleiders bevraagd over wat zij zien in de klas, bij leerlingen en bij ouders als 
3
het gaat om de effecten van de aangeboden maaltijden. Leraren en schoolleiders 
op de scholen die meedoen zien bijvoorbeeld een stuk meer energie en een 
betere werkhouding en concentratie bij de leerlingen. Ook zitten kinderen die op 
school ontbijten op tijd in de klas. Dit laat zien dat schoolmaaltijden echt een 
verschil kunnen maken in de klas. Ook geven scholen aan dat de maaltijden 
zorgen voor meer contact met de ouders, waardoor de vertrouwensband tussen 
ouders en de school verbetert. Scholen zien daarnaast dat een maaltijd op school 
stress wegneemt bij ouders en daarmee bij de kinderen. De ervaring met het 
bestaande traject laat zien dat scholen in de organisatie van de maaltijden het 
onderwijspersoneel op veel verschillende manieren ontzorgen. Dat doen zij 
bijvoorbeeld door de inzet van vrijwilligers, hulpouders, of het uitbesteden van de 
organisatie aan een externe partij. 
 
Samenwerking met het Rode Kruis en het Jeugdeducatiefonds 
Zoals eerder genoemd trek ik samen met het Jeugdeducatiefonds en het Rode 
Kruis op om de organisatie van schoolmaaltijden in het primair en voortgezet 
onderwijs vorm te geven. Beide partijen zetten zich actief in om de 
schoolmaaltijden zo snel en goed mogelijk te organiseren op een manier die past 
bij de behoeften van scholen en ouders. Waar het Rode Kruis zowel wereldwijd als 
in Nederland veel ervaring heeft met individuele voedselhulp, waaronder met 
boodschappenkaarten, heeft het Jeugdeducatiefonds juist veel ervaring met het 
organiseren van maaltijden op scholen in het primair onderwijs. Door deze 
combinatie van ervaring en expertise zie ik deze partijen als de juiste 
samenwerkingspartners. 
 
Start met de schoolmaaltijden waar de behoefte het grootst is 
Vanaf vandaag, 29 maart 2023, kunnen scholen in het primair en voortgezet 
onderwijs zich aanmelden voor de organisatie van schoolmaaltijden via 
www.schoolmaaltijden.nl. Dit is een gezamenlijke website van het Rode Kruis en 
het Jeugdeducatiefonds. Op deze website is meer informatie te vinden over het 
programma, de aanmeldprocedure en antwoorden op veelgestelde vragen. 
                                                 
3
 PowerPoint-presentatie (jeugdeducatiefonds.nl) 
 
 Pagina 2 van 5
