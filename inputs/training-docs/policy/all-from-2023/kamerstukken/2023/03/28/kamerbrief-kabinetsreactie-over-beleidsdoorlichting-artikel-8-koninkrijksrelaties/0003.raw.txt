Directe Koninkrijksrelaties
Ministerie van Binnenlandse 
Zaken en Koninkrijksrelaties
De onderzoekers stellen dat bij de eerste reactie op orkaan Irma en Maria niet 
Kenmerk
methodisch genoeg is nagedacht over de omvang van de benodigde steun vanuit 
2023-0000136751
Nederland. Daarnaast had de hulpvraag vanuit de Bovenwindse eilanden, inclusief 
daaruit volgende doelstellingen en resultaten, duidelijker geformuleerd kunnen 
worden. Dit neem ik ter harte. Voor een eventuele toekomstige ramp gaat BZK 
een stappenplan ontwikkelen waarin deze “lessons learned” meegenomen 
worden. De lessons learned zien onder andere toe op het beschrijven van doelen 
en doelstellingen, verwachte impact, resultaten en output, evenals de vereiste 
input voor wederopbouwinspanningen en het mogelijk maken van monitoring en 
evaluaties. Deels zijn deze lessons learned al opgepakt of worden deze opgepakt 
o.a. in overleg met de eilanden en via aanpassing van de processen in het 
crisishandboek. Wel zal de mogelijke inzet van BZK bij een volgende ramp altijd 
om maatwerk vragen. 
 
Aanbeveling 2 constateert dat er onduidelijkheid bestaat over de betekenis en 
interpretatie van artikel 36 van het Statuut. Op grond van artikel 36 van het 
Statuut kunnen Nederland, Aruba, Curaçao en Sint Maarten elkaar hulp en 
bijstand verlenen. Betere afstemming met de Landen over artikel 36 zal volgens 
de evaluatoren leiden tot snellere actie na een ramp of crisissituatie en tot een 
beter proces van de bijstandsverzoeken.  
 
Voorop staat dat de Landen, met het oog op hun autonome positie, in eerste 
plaats zelf verantwoordelijk zijn voor het verzorgen van hun eigen noodhulp en 
wederopbouw. Tijdens een crisis is het van belang, met inachtneming van artikel 
36 van het Statuut, om per situatie te beoordelen wat Nederland als steun kan 
leveren. In praktische zin zal het behulpzaam zijn om afspraken hierover te 
maken. De eerste afspraken zijn gemaakt met de Landen over het indienen van 
bijstandsverzoeken tijdens een crisis, met als doel dit proces te stroomlijnen. 
Deze afspraken zijn opgenomen in het handboek crisisbeheersing voor de 
Caribische delen van het Koninkrijk.  
 
Aanbeveling 3 gaat over de interne processen bij BZK. In de beleidsdoorlichting 
stellen de onderzoekers dat er vaak onvoldoende evaluaties over de noodhulp, 
early recovery en wederopbouw voorhanden waren. Ook waren de documenten 
over de wederopbouwactiviteiten lastig traceerbaar in de systemen die BZK 
gebruikt. Daarnaast kon het financiële managementsysteem niet eenvoudig 
overzichten genereren. Dit is voor verbetering vatbaar en ik kan melden dat deze 
aanbevelingen al gedeeltelijk zijn doorgevoerd. Er zijn in het tweede kwartaal van 
2022 processen in gang gezet om o.a. de archivering van de documentatie in de 
interne systemen bij het Directoraat-Generaal Koninkrijksrelaties (hierna: DGKR) 
te verbeteren. Aan de hand van een zestal verbeterpunten die zich richten op 
onder andere de implementatie van de archiveringsstructuur en de 
werkinstructies ten aanzien van de informatiehuishouding is dit opgepakt. Voor 
het financieel beheer is dit doorgevoerd, waarbij de werkprocessen beter zijn 
uitgeschreven, onder andere op het gebied van omschrijvingen van uitgaven. 
 
Aanbevelingen noodhulp 
Aanbevelingen 4, 5 en 6 gaan over de crisisaanpak tijdens de noodhulp op de 
Bovenwindse Eilanden. Ondanks de beperkte voorbereiding op een ramp met de 
Pagina 3 van 11
