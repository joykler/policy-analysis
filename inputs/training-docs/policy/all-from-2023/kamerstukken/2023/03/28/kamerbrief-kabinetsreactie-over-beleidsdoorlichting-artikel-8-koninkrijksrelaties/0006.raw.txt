Directe Koninkrijksrelaties
Ministerie van Binnenlandse 
Zaken en Koninkrijksrelaties
 
Kenmerk
Tot slot 
2023-0000136751
De Landen en eilanden binnen het Koninkrijk zijn al lange tijd met elkaar 
verbonden en het is daarom van belang om elkaar, daar waar mogelijk, bij te 
staan in tijden van nood. De wederopbouw van Sint Eustatius en Saba is eind 
2021 officieel afgerond en de eilanden zijn beter bestendigd tegen mogelijke 
toekomstige orkanen door het “Building Back Better” principe. De wederopbouw 
van Sint Maarten via het trustfonds gaat onverminderd door en is op koers.  
 
Echter, met het oog op de klimaatcrisis is de verwachting dat rampen in 
intensiteit toe gaan nemen. Zo kunnen orkanen toenemen in kracht en frequentie, 
en daarmee een nog grotere impact hebben. Daarom zoek ik ook proactief de 
samenwerking op met de andere departementen en de crisisverantwoordelijken 
van de (ei)landen in de bestaande crisisstructuur. De verbeterpunten uit de 
evaluaties om deze samenwerking te versterken en de noodhulp te verbeteren 
neem ik hierin mee.  
 
Verder ben ik ervan overtuigd dat de opgebouwde kennis op Sint Maarten vanuit 
de wederopbouw ook als een kans gezien en gebruikt kan worden bij het 
opbouwen van de veerkracht van het hele Caribische gebied. Door de kennis en 
standaarden vanuit de Wereldbank kan Sint Maarten deze expertise inzetten bij 
het helpen van andere eilanden. De hulp die Sint Maarten kan bieden kan 
bijdragen aan het verstevigen van een samenwerking tussen de eilanden in het 
Caribisch gebied op het vlak van ramphulp.  
 
Als reactie op de vraag of Nederland beter voorbereid is op een nieuwe ramp ben 
ik positief. Ik ben ervan overtuigd dat de opgetekende lessen van de 
beleidsdoorlichting zullen bijdragen aan een nog betere voorbereiding en 
eventuele aanpak van noodhulp, early recovery en wederopbouw. Mijn 
departement kijkt welke openstaande actiepunten  voor het begin van het nieuwe 
orkaan seizoen (juni 2023) doorgevoerd kunnen zijn. Uiteindelijk zorgt elke crisis 
dat we gezamenlijk nog beter uit een volgende crisis kunnen komen. 
 
De staatssecretaris van Binnenlandse Zaken en Koninkrijksrelaties 
Digitalisering en Koninkrijksrelaties 
 
 
 
 
 
Alexandra C. van Huffelen  
Pagina 6 van 11
