Onze referentie 
37365210 
Omdat â‚¬ 100 miljoen een fors bedrag is, maar niet genoeg om alle leerlingen in 
 
Nederland dagelijks te voorzien van een schoolmaaltijd, is het belangrijk om goed 
zicht te hebben op een verdeling waarbij de middelen terechtkomen op de scholen 
waar deze het hardst nodig zijn. Samen met het Nationaal Cohortonderzoek 
Onderwijs (NCO) is dit in de afgelopen periode in kaart gebracht. Een school valt 
in beginsel binnen de doelgroep wanneer 30% of meer van haar leerlingen uit een 
gezin komt met een laag inkomen, waarbij we uiteraard altijd oog zullen houden 
voor schrijnende gevallen. Scholen delen informatie uit de jaarlijkse rapportage 
van het NCO bij aanmelding voor het Programma schoolmaaltijden. 
 
Voor het speciaal basisonderwijs, speciaal onderwijs, voortgezet speciaal 
onderwijs en praktijkonderwijs maak ik een uitzondering op bovenstaande 
methode. Van deze onderwijsvormen zijn geen NCO-rapportages beschikbaar 
en/of is bekend dat relatief veel leerlingen binnen de totale leerling populatie in 
de doelgroep valt. Daarom heb ik besloten leerlingen in het sbo, so, vso en pro 
allemaal tot de doelgroep te rekenen. 
 
Eind juni zal er een eerste tussentijds evaluatiemoment plaatsvinden met het 
Rode Kruis en het Jeugdeducatiefonds. Bij deze evaluatie zal ook specifiek worden 
gekeken of de doelgroep bepaling zoals hierboven beschreven passend is voor de 
praktijk.  
 
Keuze voor scholen: maaltijd op school of maaltijd thuis 
Als een school zich wil aanmelden, kan dat door te kiezen tussen twee opties op 
de menukaart. De eerste optie is het (laten) organiseren van een maaltijd op 
school. De school kan de gemaakte kosten hiervan maandelijks achteraf 
declareren, tot een maximum bedrag van 9 euro per leerling per week. Met deze 
middelen heeft de school zelf de vrijheid om te kiezen hoe zij de maaltijden wil 
organiseren. Voorbeelden die nu al in de praktijk te zien zijn, zijn ouders of 
vrijwilligers die inkopen doen bij de lokale supermarkt, wijkteams die broodjes 
smeren in het wijkcentrum en scholen die ervoor kiezen de organisatie uit te 
besteden aan een cateraar. Met deze keuzevrijheid laten we scholen zelf bepalen 
welke organisatievorm het beste bij hen past. Dit kan een ontbijt of lunch zijn, 
maar ook het aanbieden van een extra tussendoortje of een extra stuk fruit is 
mogelijk. Scholen kunnen zo ook zelf bepalen op welke manier zij het 
onderwijspersoneel willen ontzorgen bij de organisatie. Uiteraard bieden we 
scholen in dit proces ondersteuning aan, bijvoorbeeld middels een menukaart 
waarbij scholen een overzicht wordt geboden van wat mogelijk is. Maar 
ondersteuning vindt ook plaats in de vorm van schoolcontactpersonen. Dit zijn 
vaste aanspreekpunten voor scholen die kunnen meedenken over welke manier 
van maaltijdvoorziening het beste past bij de school. Het Jeugdeducatiefonds 
werkt nu al met een groep schoolcontactpersonen, voor het Programma 
schoolmaaltijden zal deze worden uitgebreid. Deze aanpak van een maaltijd op 
school is verder doorontwikkeld vanuit de manier waarop het Jeugdeducatiefonds 
nu al werkt, waarvan al meer dan 500 po-scholen naar tevredenheid gebruik 
maken.  
 
De tweede optie waar een school voor kan kiezen, is om individuele leerlingen te 
ondersteunen in de vorm van boodschappenkaarten voor een maaltijd thuis. Deze 
kaarten worden verstrekt aan de ouders van leerlingen die dit het hardst nodig 
hebben, waarop een vast wekelijks budget van 11 euro per kind staat om een 
 
 Pagina 3 van 5
