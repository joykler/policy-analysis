Directe Koninkrijksrelaties
Ministerie van Binnenlandse 
Zaken en Koninkrijksrelaties
 
Kenmerk
Aanbevelingen wederopbouw Sint Maarten 
2023-0000136751
Ik vind het positief te noemen dat er voor de wederopbouw van Sint Maarten 13 
conclusies zijn en slechts 2 aanbevelingen. Een aantal van deze punten, zoals het 
bepalen van de methodiek voor eventuele toekomstige steunactiviteiten, heb ik 
hiervoor al behandeld onder algemene aanbevelingen. Diverse aanbevelingen, 
zoals het opstellen van roadmaps voor alle projecten, zijn al gedeeltelijk in gang 
gezet. Mede op basis van de inzichten die volgden uit deze roadmaps en recente 
gebeurtenissen zoals de coronapandemie heb ik in juni 2022 besloten om de 
einddatum van het trustfonds wederopbouw Sint Maarten (hierna: trustfonds) 
budgetneutraal te verlengen tot eind 2028. Hierdoor is er voldoende tijd om de 
wederopbouwprojecten zorgvuldig af te ronden. Een verlenging van de 
aanvullende financiële ondersteuning bij de wederopbouwactiviteiten (directe 
steunactiviteiten) zal ik per casus afwegen. Vooralsnog zijn er hiervoor geen 
middelen toegevoegd aan de begroting.  
 
Wat betreft aanbeveling 10: Nederland helpt Sint Maarten bij het herstel en het 
voorbereiden op toekomstige crises. Dit doen we door kennis en expertise 
beschikbaar te stellen en door de samenwerking met (regionale) partners, zoals 
de Wereldbank en het Caribbean Regional Technical Assistance Centre (CARTAC), 
te versterken en te ondersteunen. Een voorbeeld hiervan is de advisering van de 
Wereldbank aan Sint Maarten bij het opzetten van een rampenfonds. De ambitie 
hierbij is dat een dergelijk fonds Sint Maarten zelf diverse instrumenten geeft om 
de impact van eventuele toekomstige rampen het hoofd te kunnen bieden. De op- 
en inrichting van een dergelijk fonds zal een belangrijk aandachtspunt zijn in het 
advies van de Wereldbank hierover. Nederland kan als lid in de stuurgroep van 
het trustfonds dit traject ondersteunen en waar nodig input en sturing geven over 
de inrichting en bestuur van een dergelijk rampenfonds.  
 
Communicatie 
Specifiek wil ik ingaan op één conclusie, namelijk conclusie 13 die gaat over de 
wijze van communicatie tussen Nederland en de Caribische eilanden. De 
onderzoekers geven aan dat de manier waarop door Nederland is 
gecommuniceerd over onder andere de voorwaarden die Nederland aan Sint 
Maarten stelde bij de wederopbouw, op een meer sensitieve en sympathieke 
manier gedaan had kunnen worden. Ik vind dit een belangrijk punt. Ik ben van 
mening dat goede communicatie tussen de Landen in het Koninkrijk essentieel is. 
We kunnen alleen concrete resultaten voor mensen bereiken als we ons beter tot 
elkaar verhouden en onderling nauwer samenwerken. Wederzijds vertrouwen, 
wederkerigheid en gelijkwaardigheid zijn daarbij cruciaal en brengt over en weer 
verplichtingen met zich mee. Dit is een belangrijk onderdeel van mijn beleid zoals 
ik dit ook heb toegelicht in mijn Kamerbrief over hoofdlijnen beleid 
2
Koninkrijksrelaties . Goede communicatie is hierbij essentieel en een blijvend punt 
van aandacht.   
  
 
2
 Kamerstuk 07-03-2022. 
Pagina 5 van 11
