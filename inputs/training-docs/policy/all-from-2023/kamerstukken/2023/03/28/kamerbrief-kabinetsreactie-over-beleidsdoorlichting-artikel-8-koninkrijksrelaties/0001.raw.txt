> Retouradres Postbus 20011 2500 EA  's-Gravenhage
Ministerie van 
Aan de Voorzitter van de Tweede Kamer 
Binnenlandse Zaken en 
Koninkrijksrelaties
Directie Koninkrijksrelaties
der Staten-Generaal
Turfmarkt 147
Postbus 20018
Den Haag
Postbus 20011
2500 EA  's-Gravenhage
2500 EA  Den Haag
Kenmerk
2023-0000136751
Uw kenmerk
Bijlage
4
Datum 28 maart 2023
Betreft Kabinetsreactie beleidsdoorlichting van beleidsartikel 8 van 
het begrotingshoofdstuk IV Koninkrijksrelaties "Wederopbouw 
Bovenwindse Eilanden"
 
Geachte voorzitter, 
  
In september 2017 werden delen van ons Koninkrijk getroffen door rampspoed. 
De orkanen Irma en Maria veroorzaakten veel menselijk leed en richtten grote 
schade aan op de Bovenwindse eilanden Saba, Sint Eustatius en Sint Maarten. Dit 
heeft grote impact gehad en indruk gemaakt bij de bewoners van de eilanden, 
wat ik ook gemerkt heb tijdens mijn bezoeken. Nederland heeft na de 
verwoesting hulp geboden waarbij het “Building Back Better”-principe wordt 
gehanteerd. “Building Back Better” wordt toegepast om in de toekomst beter 
bestand te zijn tegen orkanen of andere rampen van hetzelfde kaliber met het 
uitgangspunt dat de inwoners van de getroffen eilanden en hun welzijn voorop 
staan. Vanwege de grote impact is het belangrijk om de Nederlandse inzet, wat 
betreft noodhulp en wederopbouw, goed tegen het licht te houden en om te 
kijken welke “lessons learned” gebruikt kunnen worden bij een eventuele nieuwe 
ramp of crisissituatie.  
 
Ik bied u daarom hierbij de beleidsdoorlichting van artikel 8, wederopbouw 
Bovenwindse Eilanden, van hoofdstuk IV Koninkrijksrelaties aan. Dit is inclusief 
het oordeel van de onafhankelijke adviseur en de kabinetsreactie op de 
beleidsdoorlichting. Eerder is uw Kamer over de opzet van deze 
1
beleidsdoorlichting geïnformeerd en zijn aanvullende vragen beantwoord .  
 
Het doel van de beleidsdoorlichting van artikel 8 is om antwoord te geven op de 
vraag in hoeverre het gevoerde beleid voor de noodhulp en wederopbouw van de 
Bovenwindse eilanden doeltreffend en doelmatig is geweest in de periode 17 
september 2017 tot en met 31 december 2021. De beleidsdoorlichting voldoet 
aan de kwaliteitseisen die zijn opgenomen in de Regeling Periodiek 
Evaluatieonderzoek (RPE). Waar ik bij deze beleidsdoorlichting vooral naar op 
zoek ben, is antwoord op de vraag of we in Nederland voorbereid zijn op een 
toekomstige ramp of crisissituatie in het Caribisch deel van het Koninkrijk.  
  
 
1
 Kamerstukken II 2020/21, 33189 nr.13. 
Pagina 1 van 1
