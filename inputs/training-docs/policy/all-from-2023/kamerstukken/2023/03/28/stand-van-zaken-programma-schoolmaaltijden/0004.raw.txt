dagelijkse maaltijd voor de leerling in te kopen. De kaarten kunnen worden 
Onze referentie 
4
37365210 
ingezet in winkels waar levensmiddelen worden verkocht. Wanneer een school in 
 
haar aanmelding aangeeft met de boodschappenkaarten te willen werken, zal 
deze school gevraagd worden onder de ouders van haar leerlingen een bericht te 
verspreiden waarin wordt gevraagd aan ouders om zich via de school aan te 
melden. Ouders die zich aanmelden, vullen na hun aanmelding nog enkele 
aanvullende vragen in die het Rode Kruis nu ook al gebruikt bij de uitgifte van 
boodschappenkaarten. Een voorbeeld hiervan is: “Ik/mijn gezin moet maaltijden 
overslaan omdat er niet genoeg eten is”, waarna ouders op een schaal kunnen 
aangeven in welke mate dit voor hen geldt. Het verstrekken van de 
boodschappenkaarten zal vervolgens rechtstreeks via de aangemelde ouders 
gebeuren. De school blijft wel de vindplaats voor ouders en andere betrokkenen 
om individuele leerlingen hiervoor aan te melden. Door het uitgeven van 
boodschappenkaarten voorkomen we hongerige kinderen in de schoolbanken en 
ondersteunen we ouders op een manier die bij hen past. We leren hierbij van de 
ervaringen van het Rode Kruis, die nu al wereldwijd met zulke kaarten werken. 
Hierbij zien zij keer op keer dat deze keuzevrijheid een positieve uitwerking heeft 
en leidt tot verantwoordelijke aankopen. De ontvangers vinden het fijn dat zij de 
regie in handen blijven houden. Ik heb daarom ook het vertrouwen in ouders dat 
zij een boodschappenkaart goed zullen gebruiken voor een maaltijd voor hun 
kind. 
 
Ik vind het van belang dat scholen zelf kiezen voor een uitvoerbare vorm voor de 
organisatie van schoolmaaltijden. Ook vind ik het essentieel om goed oog te 
houden voor een werkbare situatie voor leraren, zodat zij zo veel mogelijk ontlast 
worden in de organisatie van de maaltijden en dit niet ten koste gaat van 
kostbare onderwijstijd. Dit kunnen ze in eerste instantie doen door het kiezen van 
een organisatievorm waarbij leraren ontzorgd worden, bijvoorbeeld het 
uitbesteden van de organisatie aan een externe partij. We ondersteunen scholen 
ook op verschillende manieren. Dit doen we bijvoorbeeld door het aanbieden van 
de verschillende opties voor de organisatie en door het meegeven van 
voorbeeldmenu’s, zodat scholen ook inzetten op gezonde voeding en een gezonde 
leefstijl. Juist hier zoeken we de samenwerking met organisaties binnen de brede 
beweging, die hebben laten zien hier graag over mee te denken. Daarmee 
stimuleren we het maken van gezonde keuzes. Voor meer informatie over een 
gezonde leefstijl voor leerlingen kunnen scholen ook terecht bij het programma 
Gezonde School, via www.gezondeschool.nl. Ik heb vertrouwen in de scholen die 
mee zullen doen aan het Programma schoolmaaltijden dat zij goede keuzes zullen 
maken die voor hen werkbaar zijn. In de praktijk zien we hiervan al veel goede 
voorbeelden. 
 
Bovenstaande aanpak komt voort uit een gezamenlijk ontwerpplan dat de 
afgelopen maanden zorgvuldig is opgesteld door het Rode Kruis en het 
Jeugdeducatiefonds tijdens de voorbereidingsfase. In deze fase zijn we ook 
gestart met het testen van de ontworpen aanpak, zodat duidelijk wordt op welke 
manier de aanpak het beste en meest effectief uitgebreid kan worden. Hierbij 
wordt gebruik gemaakt van de inzichten uit de voedselhulptrajecten die het Rode 
Kruis en het Jeugdeducatiefonds op dit moment al uitvoeren. Gezamenlijk leren 
we hieruit onder andere waar scholen, ouders en leerlingen behoefte aan hebben 
en welke (logistieke) uitdagingen bij de organisatie komen kijken. Met deze lessen 
                                                 
4
 De eerste periode zal worden gewerkt met een kaart die inzetbaar is bij een beperkte 
groep levensmiddelenwinkels. 
 
 Pagina 4 van 5
