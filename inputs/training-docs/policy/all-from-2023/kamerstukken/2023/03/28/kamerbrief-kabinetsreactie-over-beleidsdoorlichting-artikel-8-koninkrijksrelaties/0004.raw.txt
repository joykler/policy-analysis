Directe Koninkrijksrelaties
Ministerie van Binnenlandse 
Zaken en Koninkrijksrelaties
impact van de orkaan Irma presteerde BZK volgens de onderzoekers relatief 
Kenmerk
goed. Om de Nederlandse reactie na toekomstige rampen te verbeteren zijn er na 
2023-0000136751
de noodhulpfase aan de hand van evaluaties veranderingen doorgevoerd bij BZK. 
Er is een (permanent) crisisteam opgezet bij DGKR bestaande uit ervaren 
crisismedewerkers in Nederland en in het Caribisch gebied. Ook zijn er 
veranderingen doorgevoerd om beter bestendig te zijn voor crises en rampen die 
mogelijk kunnen voorkomen in de toekomst. Zo is er bijvoorbeeld een 
crisismanagement handboek voor de Caribische delen van het Koninkrijk opgezet 
dat onder meer duidelijkheid geeft over de rollen en verantwoordelijkheden van 
de Europese en Caribische crisispartners die betrokken kunnen zijn bij een 
(dreigende) ramp of crisis. Dit handboek is opgesteld onder coördinatie van het 
ministerie van Justitie en Veiligheid (hierna: JenV) in samenwerking met BZK en 
dient als voorbeeld van onze samenwerking. Verder start er dit jaar een 
onderzoek door JenV in gezamenlijkheid met BZK naar de meest wenselijke 
inrichting van de coördinatie van de boven-eilandelijke samenwerking. Er worden 
regelmatig crisisoefeningen gedaan waarbij zowel meerdere Nederlandse 
departementen als ook de rampenorganisaties van de Caribische (ei)landen van 
het Koninkrijk zijn aangesloten. Een voorbeeld is de aansluiting van BZK en lokale 
partijen bij de Hurricane Excercise (HUREX) die door het ministerie van Defensie 
wordt georganiseerd. 
 
Het gebruik van de waiver-procedure bij de aanbestedingsprocedure na orkaan 
Irma bleek erg succesvol. De waiver, in de vorm van een speciale ontheffing op 
de Aanbestedingswet, maakte het voor andere ministeries en uitvoerende 
partners makkelijker om noodhulpverzoeken uit te voeren. Dit zorgde voor een 
snelle en flexibele aanpak die aansloot bij de lokale behoefte. In het verlengde 
van aanbeveling 6 zal de aangepaste procedure worden opgenomen in de 
hierboven genoemde crisisaanpak. Voor Caribisch Nederland gaat BZK, samen 
met de ministeries van Economische Zaken en Klimaat en JenV, kijken wat de 
mogelijkheden zijn om de Aanbestedingswet op dit onderdeel aan te passen.  
 
Voor de Caribische landen van het Koninkrijk ligt dit anders. De Caribische landen 
zijn, met het oog op hun autonome positie, in eerste plaats zelf verantwoordelijk 
voor het verzorgen van hun eigen noodhulp en wederopbouw. Zoals gezegd zijn 
er, om het proces van bijstand te stroomlijnen, afspraken gemaakt met de 
Landen over het indienen van bijstandsverzoeken. Mijn departement zal met de 
Landen in gesprek gaan om te bezien of er nog andere mogelijkheden zijn om 
bijstandsverzoeken in tijden van crisis voortvarend op te pakken en uit te voeren. 
 
Aanbevelingen wederopbouw Saba en Sint Eustatius 
Aanbevelingen 7 en 8 gaan over de wederopbouw van Saba en Sint Eustatius.  De 
onderzoekers adviseren om de noodhulp te stroomlijnen, te zorgen voor een 
betere coördinatie van de activiteiten en een betere verantwoordingsplicht. Deels 
zijn deze afspraken vervat in het handboek crisisbeheersing voor de Caribische 
delen van het Koninkrijk en daarnaast zal BZK dit ook bespreken met de 
betreffende departementen in relatie tot het herbeleggen van de crisistaken van 
de Rijksvertegenwoordiger. 
  
Pagina 4 van 11
