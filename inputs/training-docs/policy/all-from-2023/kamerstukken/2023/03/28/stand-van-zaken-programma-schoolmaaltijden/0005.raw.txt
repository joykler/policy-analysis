in ons achterhoofd zorgen we ervoor dat de uitvoering ook voldoet aan de 
Onze referentie 
37365210 
gestelde uitgangspunten, waaronder het ontzorgen van scholen en het voorkomen 
 
van stigmatisering.  
 
Voor het Programma schoolmaaltijden heb ik, zoals toegelicht in mijn eerdere 
brief, in eerste instantie dekking gevonden binnen de middelen voor de 
bekostiging van het po en vo (begrotingsartikel 1 en 3 van de OCW-begroting) en 
zal ik conform motie inzetten op definitieve financiële dekking uit de 
onderuitputting in 2022. 
 
Aanpak Caribisch Nederland 
De middelen zijn vanzelfsprekend ook beschikbaar voor de leerlingen op Bonaire, 
St. Eustatius en Saba. Ik kies daar wel voor een andere aanpak, omdat ik het 
belangrijk vind om aan te sluiten bij bestaande duurzame initiatieven. Voor 
Caribisch Nederland is vanuit SZW eind vorig jaar €250.000,- beschikbaar gesteld 
voor schoolmaaltijden. Op dit moment is mijn ministerie samen met de 
ministeries van Sociale Zaken en Werkgelegenheid (SZW) en Binnenlandse Zaken 
en Koninkrijksrelaties (BZK) in gesprek met de Openbare Lichamen en de scholen 
over de manier waarop we het aanbod daar zo goed mogelijk kunnen laten 
aansluiten bij de behoeften van de eilanden. We zijn van plan om verder te gaan 
met wat er nu al loopt en in gang wordt gezet. 
 
Evaluatie en lange termijn  
Naast het ondersteunen van leerlingen die een steuntje in de rug nodig hebben, 
vind ik het ook belangrijk om te leren van dit programma en de resultaten hiervan 
goed te kunnen waarborgen. Daarom zal ik het, nog uit te rollen traject, ook 
zorgvuldig monitoren en evalueren. Dit doe ik samen met de twee 
samenwerkende partijen. Op die manier kunnen we de aanpak gaandeweg 
bijsturen als dat nodig is en leren we ervan. Met een blik op de toekomst trek ik 
ook graag samen op met mijn collega’s van SZW en VWS. 
 
Ik ben blij om te zien dat het Rode Kruis en het Jeugdeducatiefonds zich vol 
inzetten om samen met mijn ministerie uitvoering te geven aan de 
schoolmaaltijden. Ik moedig scholen waarvan de leerlingen behoefte hebben aan 
de organisatie van schoolmaaltijden van harte aan zich aan te melden via de 
website, www.schoolmaaltijden.nl. Ik heb vertrouwen in een succesvolle 
uitwerking, waarmee we leerlingen die dit het hardst nodig hebben kunnen 
helpen. 
 
 
De minister voor Primair en Voortgezet Onderwijs, 
 
 
 
 
Dennis Wiersma 
 
 Pagina 5 van
