Bijlage: reactie op twee nieuwsartikelen en voortgang per maatregel van 
de NCDR 
Het lid Kuzu heeft gevraagd om een reactie op twee artikelen van RTL-nieuws wat 
betreft discriminatie in de zorg: één artikel ging in op het gebrek aan kennis bij 
12
zorgprofessionals over de gekleurde huid, het andere artikel besprak een 
13
richtlijn van het Nederlands Huisartsen Genootschap (NHG). Hieronder vindt u 
een reactie op de twee nieuwsartikelen. Daarnaast vindt u in de bijlage, zoals 
aanvullend verzocht door de heer Kuzu, een tabel met daarin de voortgang per 
maatregel voor VWS van het Nationaal Programma van de Nationaal Coördinator 
tegen Discriminatie en Racisme. 
 
Reactie op twee nieuwsartikelen 
Allereerst wil ik nogmaals benadrukken dat discriminatie en racisme nergens een 
plek hebben. Het is dan ook zorgwekkend wanneer signalen van discriminatie in 
de zorg in onderzoek en media naar voren komen. Om deze reden is vorig jaar de 
VWS-brede aanpak discriminatie en gelijke kansen gestart. Binnen deze aanpak 
gaan we aan de slag met alle vraagstukken over discriminatie in de sectoren zorg, 
welzijn en sport.  
Mijn insteek bij de twee artikelen is dat aandacht voor diversiteit van belang kan 
zijn bij het verlenen van "goede zorg" zoals dat in de Wet kwaliteit, klachten en 
geschillen zorg (WKKGZ) benoemd wordt. Huidskleur en sekse/gender kunnen 
onderdeel zijn van goede zorg. Ook leeftijd/ouderdom, kinderleeftijd, enzovoorts 
kunnen van belang zijn. De opvattingen over goede zorg veranderen continu op 
basis van uitkomsten van onderzoek en veranderende maatschappelijke 
opvattingen. Voor wat betreft het artikel over de NHG- standaard Somatisch 
Onvoldoende verklaarde Lichamelijke Klachten (SOLK) heeft het NHG na publicatie 
van het artikel aan VWS laten weten dat zij de betreffende standaard hebben 
aangepast. Alle NHG-standaarden zijn gebaseerd op wetenschappelijk onderzoek 
en klinische ervaring. Vanuit de gedachte dat de zorg zo goed mogelijk moet 
aansluiten bij de individuele patiënt, wordt in de NHG-standaard SOLK gewezen op 
culturele factoren die een rol kunnen spelen bij het ervaren van klachten. In de 
vorige versie van deze standaard stonden teksten die waren gebaseerd op 
inmiddels achterhaalde wetenschappelijke informatie en taalgebruik ten aanzien 
van etnische diversiteit. Er werd op dat moment terminologie gebruikt die 
inmiddels als generaliserend en stigmatiserend geldt. Het NHG streeft naar actuele 
teksten gebaseerd op de stand van wetenschap en praktijk. Daarbij hecht het 
NHG belang aan de juiste terminologie. Daarom is in november 2022 gestart met 
een inventarisatie van stereotyperende teksten in NHG-standaarden.  
Ook zorgopleidingen moeten voldoende aandacht besteden aan de vraagstukken 
rond discriminatie en racisme. De inhoud van de zorgopleidingen wordt bepaald 
door het werkveld, de beroepsgroepen en de onderwijsinstellingen.  
14
In het recent verschenen Raamplan Artsopleiding 2020 komt het belang van oog 
hebben voor diversiteit aan bod: als vereiste attitude en in relatie tot aanleg voor 
ziektebeelden (van functies en/of anatomische eigenschappen van het menselijk 
lichaam). Het is aan de geneeskundeopleidingen om dit een plaats te geven in 
toekomstbestendig onderwijs. 
Voor wat betreft de medische vervolgopleidingen wordt in het vigerende 
kaderbesluit aangegeven dat "de medische vervolgopleidingen 
 
12
 Soelen, C. van (2023, 28 januari) Te weinig kennis over gekleurde huid: 'Diagnoses 
gemist’. RTL Nieuws. www.rtlnieuws.nl/nieuws/artikel/5361863/dermatologie-huid-
discriminatie-exclusie-zorg 
13
 Dirksen, I. (2023, 30 januari) Hulpmiddel huisartsen vol met stereotypen: ‘Dit werkt foute 
diagnoses in de hand. RTL Nieuws. www.rtlnieuws.nl/ 
nieuws/nederland/artikel/5346193/huisartsen-handboek-discriminatie-niet-westers-
islamitisch Pagina 7 van 10
14
 https://medischevervolgopleidingen.nl/kaderbesluit
