Conclusie en aanbevelingen onderzoeksrapport 
Het onderzoeksrapport betreft een studie naar de mate en vorm van 
zorgdiscriminatie onder personen met een migratieachtergrond. Het onderzoek 
concludeert dat patiënten met een migratieachtergrond zorgdiscriminatie en 
zorgverschil ervaren op basis van hun afkomst. Als een zorgverlener discrimineert, 
is het meestal onbewust of herkent de zorgverlener het discriminatoir gedrag niet. 
De kenmerken van zorgdiscriminatie zijn: culturalisering van pijnklachten, het niet 
serieus nemen van patiënten en minder of geen zorg willen verlenen aan 
patiënten met een migratieachtergrond. Het discrimineren van patiënten met een 
migratieachtergrond in de zorg heeft ernstige gevolgen op de individuele 
gezondheid en werkt gezondheidsverschillen in de hand.  
Statera doet negen aanbevelingen ten aanzien van de aanpak van discriminatie in 
de zorg: 
 
1. Culturele competentietraining 
Om vooroordelen of misconcepties over cultuur, geloof, eet- en leefgewoontes en 
gezondheidsbeleving van personen met verschillende achtergronden aan te 
pakken, kunnen er culturele competentietrainingen worden aangeboden aan 
zorgverleners. Dit maakt cultuursensitieve zorg mogelijk. Daarbij is het belangrijk 
dat zorgverleners geïnformeerd worden over het correct toepassen van 
cultuursensitieve zorg.  De aanbeveling wordt gedaan om culturele 
competentievorming vast onderdeel te maken in het opleidingscurriculum van 
zorgverleners. 
 
2. Interculturele communicatievaardigheden en professionele tolken 
Het trainen of verbeteren van interculturele communicatievaardigheden van 
zorgverleners en tijdig inzetten van professionele tolken. 
 
3. Informeren over religieuze waarden 
Het informeren van zorgverleners over de religieuze waarden van de patiënten 
kan het wederzijds begrip verbeteren, misverstanden voorkomen en de zorg 
verbeteren door meerdere opties in behandeling aan te bieden.  
 
4. Bewustwording 
Middels training of blootstelling aan (simulatie)patiënten met een 
migratieachtergrond kunnen zorgverleners reflecteren op hun gedrag, houding en 
aanpak. Dit is een continu proces dat constante aandacht verdient.  
 
5. Erkenning van zorgdiscriminatie 
Erkenning van zorgdiscriminatie vanuit de gezondheidszorg als vanuit de lokale of 
landelijke overheid. Dit kan leiden tot gepaste interventies om de 
gezondheidsverschillen tussen verschillende groepen Nederlanders te verkleinen. 
 
6. Meldpunt zorgdiscriminatie 
Het opstellen van onafhankelijke zorgdiscriminatiemeldpunten, gekoppeld aan 
landelijke, regionale of gemeentelijke organen. Gezien de geconstateerde angst 
voor represailles bij zorgverleners, is het beter dat deze meldpunten niet direct 
aan zorginstellingen zijn gekoppeld.  
 
7. Actief antidiscriminatiebeleid 
Het advies om discriminerend gedrag door de zorgverlener strenger aan te 
pakken. Het medisch tuchtcollege zou hier een belangrijke rol in kunnen spelen. 
Daarnaast zouden zorginstanties een actief antidiscriminatiebeleid met reguliere 
assessments moeten uitvoeren om na te gaan of zorgverleners patiënten anders 
behandelen.  
 
Pagina 2 van 10
