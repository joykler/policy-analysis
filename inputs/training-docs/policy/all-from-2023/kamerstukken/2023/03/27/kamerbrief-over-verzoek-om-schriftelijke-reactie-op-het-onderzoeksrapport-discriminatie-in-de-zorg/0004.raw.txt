zorgaanbieders in kaart te brengen van de verschillende vormen van bekostiging 
van tolken. Uw Kamer is zomer 2022 geïnformeerd over het rapport ‘Tolken in de 
zorg: een overzicht van huidige inzet, financiering en knelpunten’ dat Berenschot 
in opdracht van het ministerie van VWS heeft opgesteld. In december 2022 heeft 
8
de minister van Volksgezondheid, Welzijn en Sport u een Kamerbrief toegestuurd 
met zijn reactie op deze verkennende studie en het vervolg op de verdere 
uitvoering van de motie. Mede vanwege de wisselende behoefte aan tolken in de 
verschillende sectoren is het complex om te komen tot een passende oplossing 
van de geconstateerde knelpunten en zal dit tijd vragen. In het tweede kwartaal 
van 2023 zal de Minister van Volksgezondheid, Welzijn en Sport uw Kamer verder 
informeren over de verschillende stappen in de aanpak voor wat betreft 
knelpunten bij de inzet van de tolken. Om deze redenen kan het ministerie van 
VWS op dit moment niet verder op deze aanbeveling ingaan. 
   
Aanbeveling 5: Erkenning van zorgdiscriminatie 
De aanpak van discriminatie in de zorg begint bij het erkennen ervan. Het 
ministerie van VWS neemt de verantwoordelijkheid om (institutionele) 
discriminatie in zorg, welzijn en sport aan te pakken met behulp van een VWS-
brede aanpak discriminatie en gelijke kansen. Het doel van deze aanpak is het 
tegengaan van discriminatie en het bevorderen van gelijke kansen op de VWS-
werkterreinen, met specifiek aandacht voor discriminatie als belemmerende factor 
voor gelijke kansen. Iedereen moet zichtbaar zichzelf kunnen zijn en zich veilig 
voelen in de zorg, met betrekking tot diens welzijn én in de sport. Dit is een 
integrale opgave waar met veel partijen tegelijk aan gewerkt moet worden. Vanuit 
de Aanpak wordt de verbinding gelegd met programma’s en akkoorden als het 
Gezond en Actief Leven Akkoord (GALA), Wonen Ondersteuning en Zorg voor 
Ouderen (WOZO) en het Integraal Zorgakkoord (IZA) en het programma TAZ. 
Momenteel ben ik bezig met het opstellen van een VWS-brede agenda. Doel 
hiervan is dat we tot concrete afspraken komen binnen het ministerie van VWS, 
zodat de aanpak van discriminatie en het bevorderen van gelijke kansen voor 
iedere VWS-beleidsmaker een vanzelfsprekendheid is.  
 
Aanbeveling 6: Meldpunt zorgdiscriminatie 
Vanuit de VWS-brede aanpak discriminatie en gelijke kansen verkent het 
ministerie van VWS op welke manier onafhankelijke zorgdiscriminatiemeldpunten 
in Nederland een meerwaarde hebben. Dit doe ik samen met de Inspectie 
Gezondheidszorg en Jeugd (IGJ) en door in gesprek te gaan met verschillende 
9
meldpunten in Nederland, zoals Radar .  
10
Het Landelijk Meldpunt Zorg (LMZ) is er om informatie en advies te verstrekken 
aan mensen met een vraag of klacht over de kwaliteit van zorg. Het LMZ 
behandelt niet zelf klachten, dat is aan zorgaanbieders zelf. Op het moment dat 
discriminatie (op welk gebied dan ook) leidt tot een verslechtering van de 
zorgverlening of het ontbreken van zorg kan hierover contact opgenomen worden 
met het LMZ zodat de inspectie waar nodig en mogelijk vervolgacties in kan 
zetten. Het in kaart brengen van incidentie van discriminatie behoort echter 
momenteel niet tot de taken en mogelijkheden van het LMZ. 
 
Daarnaast is iedere gemeente wettelijk verplicht om een laagdrempelige, 
onafhankelijke voorziening in te stellen waar burgers terecht kunnen met klachten 
over discriminatie. Iedere burger kan zich daarom melden bij dergelijke 
antidiscriminatievoorzieningen. Berenschot voert momenteel in opdracht van het  
 
 
8
 Kamerstuk 36200-XVI-193 
9
 www.radar.nl   Pagina 4 van 10
10
 www.igj.nl/onderwerpen/klacht-of-vraag-over-zorg-of-jeugdhulpverlening
