ministerie van Binnenlandse Zaken en Koninkrijksrelaties (BZK) een onderzoek uit 
naar de inrichting, taken en financiering van ADV’s. Zodra de resultaten van dit 
onderzoek zijn opgeleverd, ga ik met het ministerie van BZK hierover in gesprek.  
 
Aanbeveling 7: Actief antidiscriminatiebeleid 
In het rapport wordt geadviseerd om discriminerend gedrag door de zorgverlener 
strenger aan te pakken. Volgens de onderzoeker zou het medisch tuchtcollege 
hierin een belangrijke rol kunnen spelen.  
Over de aanbeveling aan zorginstanties om actief antidiscriminatiebeleid met 
reguliere assessments uit te voeren, vind ik het belangrijk om te benadrukken dat 
deze verantwoordelijkheid niet bij het ministerie van VWS ligt, maar bij de 
zorginstellingen zelf.    
 
Voor wat betreft de aanbeveling over de rol van de tuchtcolleges kan ik  het 
volgende zeggen: De tuchtcolleges voor de gezondheidszorg spelen een rol 
wanneer patiënten, hun familieleden of de inspectie voor de gezondheidszorg 
(IGJ) een tuchtklacht indienen tegen een zorgverlener. De tuchtcolleges kunnen 
op grond van deze klacht oordelen of een zorgverlener tuchtrechtelijk verwijtbaar 
heeft gehandeld. Dit doen zij op basis van beroepscodes en richtlijnen. De 
tuchtcolleges oordelen niet alleen over het medisch inhoudelijk handelen, maar 
kunnen ook oordelen over bejegening of in dit geval discriminatie. Het medisch 
tuchtcollege speelt in zoverre een belangrijke rol omdat zij maatregelen kunnen 
opleggen aan zorgverleners die discrimineren, maar of dit gebeurt hangt ook af 
van de vraag of er naar aanleiding van discriminerend gedrag een klacht wordt 
ingediend.  
 
Aanbeveling 8: Inclusief zorgbeleid 
De kwaliteit van zorg hangt samen met de mate waarin men kan omgaan met 
diversiteit. Cultuursensitieve zorg is daarom onderdeel van persoonsgerichte zorg 
en is afgestemd op iemands reële behoefte. Gezien het groeiende aantal mensen 
met een migratieachtergrond die zorg nodig hebben, zal de komende jaren extra 
aandacht nodig zijn voor culturele aspecten en kennis van de impact van migratie. 
11
In de beleidsnota cultuursensitieve zorg staan een aantal maatregelen benoemd 
waar wij ons als ministerie van VWS voor gaan inzetten om cultuursensitieve zorg 
te stimuleren en te garanderen. 
 
In het onderzoeksrapport wordt aangeraden om behandelrichtlijnen inclusief te 
maken door onder andere standaarden passend te maken op diverse groepen 
Nederlanders. Zoals u weet is het aan de beroepsgroepen om zich te buigen over 
de manier waarop zorgverleners zorg verlenen, voor zover het medisch-
inhoudelijke overwegingen betreft. Waar het gaat over de voorwaarden voor 
goede zorg is het aan zorgverleners om hier gezamenlijk, in professionele 
standaarden en richtlijnen, invulling aan te geven. Een standaard en/of richtlijn 
heeft als doelstelling het gezamenlijk vaststellen van de kwaliteitseisen voor zorg 
op basis van zowel de stand van de wetenschap, praktijkervaringen/expertise en 
cliënt-verwachtingen. Wat goede zorg is, wordt in Nederland op hoofdlijnen 
bepaald op basis van de Wet kwaliteit, klachten en geschillen zorg (Wkkgz) en 
wordt daarbinnen zoals boven toegelicht nader ingevuld door de professionele 
standaarden en kwaliteitsstandaarden, in principe op basis van wetenschappelijk 
onderzoek. De verantwoordelijkheid voor de kwaliteit van zorg ligt bij veldpartijen 
(zorgverleners, zorgverzekeraars, patiëntenverenigingen etc.). Ook het onderhoud 
en de eventuele actualisatie daarvan ligt bij de beroepsgroepen.  
 
 
Pagina 5 van 10
11
 Kamerstuk 31765-702
