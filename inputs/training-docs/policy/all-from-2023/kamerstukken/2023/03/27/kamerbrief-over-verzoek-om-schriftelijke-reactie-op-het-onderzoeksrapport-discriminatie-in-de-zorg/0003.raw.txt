8. Inclusief zorgbeleid 
Het is aangeraden om behandelrichtlijnen inclusief te maken door onder andere 
standaarden passend te maken op diverse groepen Nederlanders.  
 
9. Wetenschappelijk onderzoek 
Om meer te weten over zorgdiscriminatie (kwalitatief en kwantitatief) is 
wetenschappelijk onderzoek nodig in de Nederlandse context. Voor het financieren 
hiervan is het advies aan het ministerie van VWS om hier gelden voor vrij te 
maken. Hiermee wordt het draagvlak en politieke wil om zorgdiscriminatie aan te 
kaarten vergroot. 
 
Reactie op de aanbevelingen 
Allereerst dank ik instituut Statera voor het belichten van het thema 
zorgdiscriminatie door het uitvoeren van dit onderzoek. Het raakt me dat er 
discriminatie voorkomt in de zorg en dat dit gezondheidsverschillen in de hand 
werkt. Mensen moeten erop kunnen vertrouwen dat het voor het ontvangen van 
goede zorg niet uitmaakt wie je bent. Patiënten moeten zich veilig voelen en 
zorgmedewerkers ook.  
Zoals in de inleiding aangekondigd, geef ik hieronder mijn reactie op de negen 
aanbevelingen die in het onderzoeksrapport worden gedaan en licht ik toe hoe we 
met ons beleid binnen het ministerie van Volksgezondheid, Welzijn en Sport 
omgaan met discriminatie in de zorg.  
 
Aanbeveling 1,3 en 4: Culturele competentietraining, informeren over 
religieuze waarden en bewustwording 
Culturele competenties van de zorgverlener, informeren over religieuze waarden 
en bewustwording creëren ruimte voor echte ontmoeting tussen zorgverlener en 
leefwereld van patiënt of cliënt. Deze zijn nodig voor het verlenen van 
cultuursensitieve zorg en daarom cluster ik deze drie aanbevelingen. Een van de 
5
maatregelen die ik aangekondigd heb in de beleidsnota cultuursensitieve zorg 
dient een cultuursensitieve benadering in de arbeidsmarkt en opleidingen te 
stimuleren. Het ministerie van VWS gaat niet over de inhoud van de opleidingen, 
dit is aan het werkveld en onderwijs samen.  
Wat ik wel kan doen vanuit het programma Toekomstbestendige Arbeidsmarkt 
6
Zorg en welzijn (TAZ) is de dialoog aanjagen tussen deze partijen ten behoeve 
van de borging van belangrijke thema’s als cultuursensitieve zorg, 
gezondheidsvaardigheden, digitale zorg en duurzaamheid in het curriculum van 
alle zorgopleidingen. Dit pak ik in 2023 op. Ik sluit daarbij aan bij bestaande 
landelijke, sectorale en regionale gremia en ontwikkelingen die er al zijn rond deze 
thema’s. 
 
Aanbeveling 2: Interculturele communicatievaardigheden en 
professionele tolken 
Ook het trainen of verbeteren van interculturele communicatievaardigheden en 
inzet van tolken kan zorgen voor wederzijds begrip tussen zorgverlener en patiënt 
of cliënt en maakt onderdeel uit van cultuursensitieve zorg. Er zijn signalen dat in 
sommige zorgsectoren en in sommige regio’s in Nederland knelpunten ervaren 
worden bij de inzet van een tolk door zorgaanbieders, mede vanwege financiële 
redenen.  
Een van de andere vijf maatregelen die in de beleidsnota cultuursensitieve zorg is 
opgenomen, ziet toe op de ervaren knelpunten bij de inzet van tolken. Via de 
7
aangenomen motie van de leden Paulusma en Bikker is de regering vorig jaar 
verzocht de voor- en nadelen en praktische uitvoerbaarheid voor zorgverleners en 
 
5
 Kamerstuk 31765-702 
6
 Kamerstuk 29 282 nr. 485 Pagina 3 van 10
7
 Kamerstuk 35925-XVI-197 en 36200-XVI-7
