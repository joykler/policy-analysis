geen subsidie worden verstrekt. De kans dat het subsidieplafond in het jaar 2029 wordt 
overschreden is echter zeer klein. Het betreft dan voornamelijk subsidieovereenkomsten uit 2027 
die nog niet op 1 september 2027 zijn ingeschreven, maar nog wel recht hebben op matching, of 
subsidieovereenkomsten die zijn doorgeschoven, omdat het plafond in 2028 wordt bereikt. Om 
deze reden geldt in 2029 eenmalig een latere peildatum, te weten 1 maart van datzelfde jaar in 
plaats van 1 september van het voorgaande jaar. Dit betekent dat kennisinstellingen naar 
verwachting voor alle subsidieovereenkomsten vallend onder deze regeling een tegemoetkoming 
zullen hebben ontvangen, voordat de regeling vervalt.  
 
De peildatum per aanvraagjaar is de datum waarop RVO de eCORDA raadpleegt. De peildatum 
van 1 september is gekozen ten behoeve van een zo gelijkmatig mogelijke inzet van het budget 
over de verschillende jaren. Met de keuze voor deze peildatum wordt rekening gehouden met de 
verlate start van Horizon Europe halverwege 2021, in combinatie met het daardoor hogere aantal 
gesloten subsidieovereenkomsten in 2022. Dit betekent dat er zeven aanvraagrondes zullen zijn, 
die elk een periode beslaan van een jaar, met uitzondering van de eerste en laatste 
aanvraagronde. Per aanvraagronde komen Horizon Europe subsidieovereenkomsten die op het 
moment van de peildatum staan geregistreerd in de eCORDA in aanmerking voor subsidie. Op de 
peildatum wordt de op dat moment meest recent beschikbaar gekomen versie van de eCORDA 
geraadpleegd. De exacte periode waartussen de projecten zijn geregistreerd is daarmee 
afhankelijk van de datum van de meest recente data-release van de eCORDA op de peildatum. 
Onderstaande tabel geeft een indicatie van de periodes die elke aanvraagronde zal beslaan. 
 
Aanvraagjaar Peildatum Indicatieve periode  
 
2023  1 september 2022 1 januari 2021 tot en met 1 september 2022 
   
2024 1 september 2023 Voorstellen geregistreerd sinds voorgaande 
raadpleging database tot en met 1 september 2023 
   
2025 1 september 2024 Voorstellen geregistreerd sinds voorgaande 
raadpleging database tot en met 1 september 2024 
   
2026 1 september 2025 Voorstellen geregistreerd sinds voorgaande 
raadpleging database tot en met 1 september 2025 
   
2027 1 september 2026 Voorstellen geregistreerd sinds voorgaande 
raadpleging database tot en met 1 september 2026 
   
2028  1 september 2027 Voorstellen geregistreerd sinds voorgaande 
raadpleging database tot en met 1 september 2027 
   
2029  1 maart 2029 Voorstellen geregistreerd sinds voorgaande 
raadpleging database tot en met 1 maart 2029 
 
Artikel 5, tweede lid 
De Beleidsbrief Hoger Onderwijs en Wetenschap (Kamerstukken II 2021/22, 31288, nr. 964) 
kondigt de tegemoetkoming in de eigen bijdrage van publiek-gefinancierde kennisinstellingen aan 
met een bedrag van 75 miljoen per jaar, en benoemt in dit kader ook de druk die gelegd wordt 
op de vrije middelen van rijkskennisinstellingen. Rijkskennisinstellingen, zoals het Rijksinstituut 
voor Volksgezondheid en Milieu en het Koninklijk Nederlands Meteorologisch Instituut maken 
onderdeel uit van een ministerie, zoals in dit voorbeeld het Ministerie van Volksgezondheid, 
Welzijn en Sport respectievelijk het Ministerie van Infrastructuur en Waterstaat en vallen 
daardoor onder de rechtspersoon de Staat. Op grond van jurisprudentie kunnen geldstromen 
binnen eenzelfde rechtspersoon niet als subsidiÃ«ring worden beschouwd (CRvB 07-04-2009, 
ECLI:NL:CRVB:2009:BI1719 (Bestuurscommissie Onderwijs Breda). Rijkskennisinstellingen 
vallend onder de rechtspersoon de Staat kunnen dus geen beroep doen op deze regeling. Zij zijn 
in een aantal opzichten vergelijkbaar met de kennisinstellingen, bedoeld in deze regeling. Zo 
kunnen zij naast het doen van beleidsondersteunend onderzoek, wetenschappelijk onderzoek 
Intern gebruik
