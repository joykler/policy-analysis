i. Stichting Holst Centre en Stichting Wetsus als bedoeld in bijlage 1 van de Subsidieregeling 
strategisch belangrijke onderzoeksprogramma’s (SBO); 
j. rechtspersoon gelieerd aan een universiteit, hogeschool of academisch ziekenhuis als bedoeld 
in onderdelen a en b die tot taak heeft het zonder winstoogmerk doen van onderzoek voor deze 
universiteit, hogeschool of academisch ziekenhuis; of 
k. andere dan in de onderdelen a tot en met i genoemde publiek gefinancierde kennisinstelling 
met rechtspersoonlijkheid, niet zijnde de Staat, die structurele financiering ontvangt van de 
rijksoverheid voor het doen van onderzoek en die door de Europese Commissie voor Horizon 
Europe is geregistreerd als ‘secondary or higher education establishment’ of als ‘research 
organisation’. 
 
Artikel 2. Reikwijdte 
Deze regeling is mede van toepassing in de openbare lichamen Bonaire, Sint Eustatius en Saba. 
 
Artikel 3. Toepassing Kaderregeling subsidies OCW, SZW en VWS  
1. Deze regeling geldt in aanvulling op de Kaderregeling subsidies OCW, SZW en VWS. 
 
2. Hoofdstuk 7 van de Kaderregeling subsidies OCW, SZW en VWS is niet van toepassing.  
 
Artikel 4. Te subsidiëren kennisinstellingen en hoogte subsidiebedrag 
1. Voor de kalenderjaren 2023 tot en met 2029 verstrekt de minister op aanvraag subsidie aan 
kennisinstellingen voor het verrichten van niet-economische activiteiten, ter compensatie van de 
benodigde eigen bijdrage van deze kennisinstellingen als gevolg van hun deelname aan Horizon 
Europe.  
 
2. Uitsluitend kennisinstellingen waarvan een subsidieovereenkomst is geregistreerd in de 
eCORDA komen in aanmerking voor subsidie. Per subsidieovereenkomst kan een kennisinstelling 
eenmalig een subsidie ontvangen. 
 
3. De hoogte van de subsidie bedraagt standaard acht procent van het in de 
subsidieovereenkomst genoemde subsidiebedrag dat de Europese Commissie aan een 
kennisinstelling verstrekt. Indien het subsidieplafond, bedoeld in artikel 5, in een kalenderjaar 
niet is bereikt, kan het percentage voor dat jaar naar boven worden bijgesteld tot een maximum 
van vijftien procent. 
 
Artikel 5. Subsidieplafond 
1. Voor subsidieverstrekking op grond van deze regeling is voor de kalenderjaren 2023 tot en met 
2029 jaarlijks een bedrag van ten hoogste € 72.000.000 beschikbaar.  
 
2. De minister kan het subsidieplafond jaarlijks ophogen. De minister maakt het ophogingsbesluit 
bekend in de Staatscourant.  
 
Artikel 6. Wijze van verdeling beschikbare middelen 
1. Bij de subsidieverstrekking voor een bepaald kalenderjaar komen die kennisinstellingen voor 
subsidie in aanmerking waarvan een subsidieovereenkomst uiterlijk op de peildatum 1 
september, voorafgaand aan het kalenderjaar waarvoor de subsidie wordt verstrekt, in de 
eCORDA is geregistreerd.   
 
2. De minister verdeelt het beschikbare bedrag over de kennisinstellingen in de volgorde van de 
verschijning van de registratie van de subsidieovereenkomsten in de eCORDA. Indien sprake is 
van subsidieovereenkomsten die gelijktijdig in de eCORDA zijn verschenen, bepaalt de minister 
de volgorde aan de hand van de data van ondertekening van de desbetreffende 
subsidieovereenkomsten. 
 
3. Indien aan een kennisinstelling voor een geregistreerde subsidieovereenkomst geen subsidie 
kan worden verstrekt, omdat daardoor het subsidieplafond, bedoeld in artikel 5, zou worden 
overschreden, komt deze kennisinstelling in een volgend kalenderjaar alsnog in aanmerking voor 
de subsidie. Het tweede lid is daarbij van toepassing.  
Intern gebruik
