Evaluatie 
Om het succes van deze regeling te meten, zal de compenserende werking en de stimulerende 
werking worden gemonitord. Voor de beoordeling van de stimulerende werking is het van belang 
de succespercentages van de verschillende type deelnemers aan Horizon Europe, zoals 
universiteiten, hogescholen en andere kennisinstellingen, te analyseren. Het uitgangspunt hierbij 
is het ontvangen budget (€ 5,3 miljard) en het Nederlandse aandeel ten opzichte van het totaal 
uitgekeerde bedrag (7,9 procent) uit Horizon 2020. RVO zal hierover tweemaal per jaar 
rapporteren aan de minister, waarbij in acht genomen dient te worden dat het succes van in 
Nederland gevestigde deelnemers aan Horizon Europe van meerdere factoren afhankelijk is. Voor 
een beoordeling van de compenserende werking is een afname van de ervaren matchingsdruk 
door kennisinstellingen een indicator. RVO zal in gesprek gaan met de kennisinstellingen over de 
ervaren werking en de inzet van het ontvangen budget. De impact van Horizon Europe ten 
aanzien van de overkoepelende doelen van het programma wordt gemonitord en geëvalueerd 
door de Europese Commissie (bijvoorbeeld via de Horizon Europe mid-term en eindevaluatie, 
deze evaluatie valt buiten de scope van deze regeling, maar zal mee worden gewogen als 
contextinformatie). Hieruit blijkt bijvoorbeeld ook hoe andere lidstaten presteren, hoe deelnemers 
de administratieve lasten in Horizon Europe ervaren (belangrijk voor de matchingsbehoefte) en 
welke vorderingen de Europese Commissie maakt ten aanzien van simplificatie van het 
programma. Dit vormt interessante contextinformatie voor deze regeling. De minister zal de 
Tweede Kamer halverwege de looptijd van de regeling, in 2026, informeren over de effectiviteit 
en doelmatigheid van deze regeling. 
 
Artikelsgewijze toelichting 
 
Artikel 1 
eCORDA 
De databank eCORDA is de primaire bron van de Europese Commissie voor de resultaten van 
projecten die worden gefinancierd door de EU-kaderprogramma's voor onderzoek en innovatie, 
zoals Horizon Europe. 
 
Horizon Europe 
Het betreft het Europese kaderprogramma voor onderzoek en innovatie, waarvoor regels zijn 
gesteld in Verordening EU (2021/695). Onder Horizon Europe wordt in deze regeling niet verstaan 
het Europese Defensie Fonds (EDF) en het Europees Instituut voor Innovatie en Technologie 
(EIT). Hoewel het EIT en het EDF dichter bij het kaderprogramma voor onderzoek en innovatie 
zijn gebracht, betreffen het aparte programma’s met een eigen verordening en 
4
subsidiesystematiek. 
 
Subsidieovereenkomst 
Subsidieovereenkomst die in het kader van Horizon Europe is gesloten en waarin de rechten en 
verplichtingen van de subsidieontvanger en de Europese Commissie of de betreffende financiering 
zijn vastgesteld, in overeenstemming met Verordening (EU) 2021/695. Hiervan uitgesloten zijn 
de subsidieovereenkomsten gesloten voor een gezamenlijk gefinancierd partnerschap, bedoeld in 
artikel 10, eerste lid, onder b, en een geïnstitutionaliseerd partnerschap, bedoeld onder artikel 
10, eerste lid, onder c, van deze verordening die in het kader van Horizon Europe cofinanciering 
van de Staat hebben ontvangen. Bij deze overeenkomsten is reeds sprake van investering door 
de rijksoverheid en de ontvangen Europese middelen worden gebruikt voor het implementeren en 
uitvoeren van calls alsmede het financieren van gehonoreerde projecten. Ook de onder deze 
partnerschappen gefinancierde projecten zijn uitgesloten van deze subsidieregeling. De kennis- 
en innovatiegemeenschappen van het Europees instituut voor innovatie en technologie of als 
bedoeld in artikel 10, eerste lid, onder c, van de Verordening (EU) 2021/695 zijn ook uitgesloten. 
 
Kennisinstelling 
                                                 
4
 Zie Kamerstukken II 2018/19, 22112, nr. 2821 (BNC fiche EIT) en Kamerstukken II 2017/18, 22112, nr. 
2676 (BNC fiche EDF) 
Intern gebruik
