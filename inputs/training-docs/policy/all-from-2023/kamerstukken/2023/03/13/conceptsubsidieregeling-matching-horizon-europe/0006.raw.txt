van de begroting van het Ministerie van Onderwijs, Cultuur en Wetenschap, instituten voor 
toegepast onderzoek (hierna: TO2-instellingen), en instituten genoemd in de eerste bijlage van 
de Subsidieregeling strategisch belangrijke onderzoeksprogramma’s (SBO). Onderhavige regeling 
bouwt voort op de regeling Stimulering Europees Onderzoek (Stcrt. 2019, 70002) van NWO die 
tot doel had kennisinstellingen te compenseren voor de matchingskosten in het kader van Horizon 
2020, het Europese kaderprogramma voor het stimuleren van onderwijs en onderzoek voor de 
periode 2014 tot en met 2020. De hiervoor genoemde kennisinstellingen kwamen ook voor de 
subsidieregeling van NWO in aanmerking. Verder zijn er nog twee restcategorieën 
kennisinstellingen toegevoegd die in aanmerking kunnen komen voor subsidie op basis van een 
aanvraag. De eerste categorie betreft rechtspersonen die gelieerd zijn aan een bekostigde 
universiteit, hogeschool of academisch ziekenhuis en in het kader van de wettelijke taken van 
deze instellingen onderzoek verrichten zonder winstoogmerk (artikel 1, tweede lid, onderdeel j). 
Deze categorie dient per aanvraag aan te tonen dat zij als rechtspersoon gelieerd is aan een 
universiteit, hogeschool of academisch ziekenhuis, daarvoor de bekostigde middelen van die 
instelling ontvangt en bovendien geen winstoogmerk heeft. 
De tweede categorie dient in de eerste aanvraag aan te tonen dat zij een kennisinstelling is met 
eigen rechtspersoonlijkheid, die structurele financiering ontvangt van de rijksoverheid voor het 
doen van wetenschappelijk onderzoek en die door de Europese Commissie voor Horizon Europe is 
geregistreerd als “secondary or higher education establishment” of “research organisation” 
(artikel 1, tweede lid, onderdeel k).  
 
Noodzaak 
Horizon Europe is van groot belang voor Nederland vanwege de toegevoegde waarde van het 
kaderprogramma voor zowel het Europese wetenschapsniveau en de concurrentiekracht als het 
oplossen van maatschappelijke uitdagingen. Dit programma beschikt over een significant hoger 
budget dan het voorgaande programma Horizon 2020: met € 95,5 miljard een stijging van bijna 
30 procent. Hoewel deelname aan Horizon Europe essentieel is voor kennisinstellingen, geven 
deze instellingen aan dat de grenzen van hun draagkracht om de extra mogelijkheden optimaal te 
benutten zijn bereikt en het matchen van het toegenomen budget onder Horizon Europe ten 
koste gaat van de middelen die zij moeten inzetten voor hun reguliere bekostigde of 
gesubsidieerde taken. Deze matchingsdruk verkleint de ruimte die overblijft voor bijvoorbeeld 
ander ongebonden onderzoek, profilering op specifieke disciplines en thema’s en 
2
onderzoeksinfrastructuur. Het onderzoek naar de toereikendheid van budget voor onderzoek 
3
bevestigt dit beeld, evenals de recente evaluatie van de TO2-instellingen. Als de nationale 
financiering niet meestijgt met de oplopende matchingsbehoefte van kennisinstellingen, zullen 
instellingen de toegenomen kansen in Horizon Europe onvoldoende benutten of ten koste moeten 
laten gaan van andere benodigde prioriteiten. Deze tijdelijke subsidie zorgt ervoor dat 
kennisinstellingen optimaal kunnen meedoen in Horizon Europe gedurende de volledige looptijd 
van het kaderprogramma.  
 
Juridisch kader 
Sinds de inwerkingtreding van de derde tranche van de Algemene wet bestuursrecht (hierna: 
Awb) is een gelaagd stelsel van regels voor subsidiëring ontstaan. Titel 4.2 van de Awb bevat de 
algemene bepalingen voor subsidieverstrekking. Daarnaast bevatten in dit geval de Wet overige 
OCW-subsidies (WOOS) en de Kaderregeling subsidies OCW, VWS en SZW (hierna: 
kaderregeling) nadere bepalingen over subsidie. 
 
De kaderregeling is van toepassing op subsidies die worden verstrekt op grond van deze 
subsidieregeling. De gelaagde subsidiesystematiek betekent dat in deze subsidieregeling alleen 
die bepalingen zijn opgenomen die in afwijking of aanvulling mogelijk en beleidsmatig gewenst 
zijn ten opzichte van de Awb, de WOOS en de kaderregeling. 
 
De Minister van Onderwijs, Cultuur en Wetenschap (hierna: minister) kan op basis van de WOOS 
subsidie verstrekken voor activiteiten die passen in het onderzoeksbeleid (artikel 2 van de 
                                                 
2
 PwC (2021). Toereikendheid, doelmatigheid en kostentoerekening in het mbo, hbo en wo&o 
3
 Evaluatiecommissie TO2 (2021). Evaluatieonderzoek organisaties voor toegepast onderzoek (TO2): 
Excellent toegepast onderzoek voor maatschappelijke missies 
Intern gebruik
