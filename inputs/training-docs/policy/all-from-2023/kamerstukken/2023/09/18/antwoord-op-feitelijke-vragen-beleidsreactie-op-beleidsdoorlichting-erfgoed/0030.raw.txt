Initiatiefnemers van ruimtelijke ontwikkelingen nemen al een groot deel 
Onze referentie 
40820713  
van deze kosten op zich. Wanneer wordt besloten een archeologische 
 
vindplaats ex situ te behouden via archeologisch onderzoek (meestal in 
de vorm van een opgraving), loopt de financiering van dit onderzoek 
(inclusief documentatie en rapportage) via het ‘de verstoorder betaalt’ 
principe. Dit houdt in dat de initiatiefnemer van een activiteit die een 
archeologische vindplaats dreigt te verstoren, de kosten draagt. 
Hieronder valt ook het betalen van de maatregelen om archeologische 
vondsten duurzaam op te kunnen slaan in een depot, zoals conservering 
of speciale verpakkingsmaterialen. Het klopt dat de kosten van in het 
principe eeuwigdurende ex situ behoud (de opslag in archeologische 
depots) niet worden doorberekend aan initiatiefnemers. Het is praktisch 
onhaalbaar hier een bedrag aan te verbinden en draagt dus niet bij aan 
het beter behalen van de doelen van de Erfgoedwet.  
 
 
92 Vindt u dat de kosten voor archeologisch onderzoek mede zo laag zijn 
door de lage lonen die archeologen doorgaans ontvangen? Zou het 
invoeren van een CAO bijdragen aan het behalen van de doelen van de 
Erfgoedwet? 
Het merendeel van het archeologisch onderzoek in Nederland wordt 
uitgevoerd door bedrijven die opereren binnen een open marktsysteem. 
De prijzen die zij vragen voor hun diensten komen tot stand op basis van 
verschillende factoren, waaronder de lonen van medewerkers. In het 
rapport ‘Archeologie bij de Tijd’ adviseert de Raad voor Cultuur een CAO 
8
voor opgravingsbedrijven in te voeren. Zoals ik heb aangegeven in mijn 
reactie op dit rapport, zie ik dit als een advies aan de sector. Het al dan 
invoeren van een CAO is een keuze die aan hen is. Bij het maken van die 
keuze ondersteun ik hen echter graag. Daarom ondersteun ik (via 
Platform ACCT) de sociale dialoog binnen de archeologische beroepsgroep 
en ben ik bereid tijdelijke financiële ondersteuning te bieden wanneer de 
sector stappen wil zetten voor het versterken van zijn organisatie.  
 
 
93 Op welke instrumenten en concrete afspraken met andere departementen 
zet u in om de Erfgoed Deal te ondersteunen? 
De Erfgoed Deal is een gezamenlijk programma van Rijk, provincies, 
gemeenten en maatschappelijke organisaties. De fysieke departementen 
BZK, LNV en I&W zijn momenteel partner van de Erfgoed Deal en maken 
op ambtelijk niveau deel uit van de klankbordgroep. Ook het ministerie 
van EZK gaat de Erfgoed Deal ondertekenen. Samen met deze vier 
departementen werk ik vanuit de kracht van het erfgoed aan de realisatie 
van de transities en opgaven in de leefomgeving. 
 
 
94 Wanneer vindt de evaluatie plaats van de bestuurlijke afspraken over de 
wederopbouwgebieden? 
                                                 
 
8
 Tweede Kamer, vergaderjaar 2021-2022, 32 820, nr. 460. 
 
 Pagina 30 van 35
