grond van Richtlijn 2014/60/EU dient een lidstaat bij een verzoek in het 
Onze referentie 
40820713  
bijzonder informatie te verschaffen over de plaats waar het goed zich 
 
daadwerkelijk of vermoedelijk bevindt.  
 
 
49 Welke bevoegdheden hebben opsporingsambtenaren bij het ‘opsporen’ 
van cultuurgoederen uit EU-lidstaten? 
 
50 Welke rol hebben ambtenaren van het ministerie van Onderwijs, Cultuur 
en Wetenschap bij het ‘opsporen’ van cultuurgoederen uit EU-lidstaten? 
Richtlijn 2014/60/EU betreffende de teruggave van cultuurgoederen die 
op onrechtmatige wijze buiten het grondgebied van een lidstaat zijn 
gebracht, is in Nederland privaatrechtelijk geïmplementeerd. De IOE is in 
het kader van Richtlijn 2014/60/EU aangewezen als de bevoegde 
autoriteit. Op grond daarvan zijn binnen OCW de opsporingsambtenaren 
van de IOE belast met het ‘opsporen’ van cultuurgoederen die op 
onrechtmatige wijze buiten het grondgebied van een EU-lidstaat zijn 
gebracht. Bij het ‘opsporen’ als bedoeld in deze richtlijn gaat het om het 
vaststellen van de feitelijke locatie en de identiteit van de bezitter en/of 
houder van een nader bepaald cultuurgoed, waar een lidstaat van 
vermoedt dat het op onrechtmatige wijze buiten het grondgebied van die 
lidstaat is gebracht. Het gaat hier dus niet om strafrechtelijke opsporing 
als bedoeld in artikel 132a Wetboek van Strafrecht, en ook niet om de 
toezichthouder als bedoeld in art. 5:11 Awb. Door de gevraagde 
informatie te delen met de verzoekende lidstaat kan deze een vordering 
instellen bij de bevoegde rechtbank tot teruggave van een op 
onrechtmatige wijze buiten het grondgebied van de verzoekende lidstaat 
gebracht cultuurgoed (art. 6,  Richtlijn 2014/60/EU).   
 
 
51 Ziet u een hiaat in de Erfgoedwet rond de rol van ambtenaren van het 
ministerie van Onderwijs, Cultuur en Wetenschap bij het ‘opsporen’ van 
cultuurgoederen uit EU-lidstaten? 
Het DSP-rapport ziet twee knelpunten in relatie tot de taak die 
opsporingsambtenaren volgens art. 8.8 Erfgoedwet is toebedeeld en het 
‘opsporen’ van cultuurgoederen uit EU-lidstaten. Er is niet zo zeer sprake 
van een hiaat, maar van onduidelijkheid over wat onder de term 
‘opsporen’ moet worden verstaan. Daarnaast gaat het om wie de 
betreffende opsporingsambtenaren aanwijst, de minister van Justitie of 
de minister van OCW. De conclusie van DSP is dat deze onduidelijkheden 
aanleiding geven tot aanpassing van de wetstekst van de Erfgoedwet. 
Hier wordt op teruggekomen in het aan de Kamer voor de tweede helft 
van 2024 toegezegde overzicht van wenselijke wijzigingen in de 
Erfgoedwet of onderliggende regelgeving.  
 
 
52 Overweegt u op basis van de doorlichting om energieneutrale 
herontwikkeling van monumenten en industrieel erfgoed te bevorderen en 
daartoe de voorschriften van cultureel erfgoed aan te passen? 
Veel eigenaren van monumenten zijn al bezig met verduurzaming en de 
sector heeft ook een eigen verduurzamingsambitie geformuleerd. Deze is 
vastgelegd in de Routekaart Verduurzaming Monumenten, onderdeel van 
 
 Pagina 18 van 35
