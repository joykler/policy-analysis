Uit de verkenning door de RCE naar erfgoed uit de periode 1965 – 1990 
Onze referentie 
40820713  
bleek dat nader inzicht nodig was in wat een goede manier van 
 
beschermen van deze categorie erfgoed is: planologische bescherming of 
door aanwijzing als rijksmonument. Hiervan heb ik nu een beter beeld. 
Vanwege de grote ruimtelijke opgaven waar Nederland voor staat en de 
impact daarvan op het erfgoed en omdat er steeds vaker sprake is van 
sloop van gebouwen uit deze periode, heb ik geconcludeerd dat een 
beperkt aanwijzingsprogramma Post 65 nu nodig is. Het programma richt 
zich onder andere op de aanwijzing van een aantal topmonumenten en -
gebieden uit deze periode. Het bepalen om welke gebieden en objecten 
het gaat, zal in de geest van het verdrag van Faro participatief worden 
opgepakt. Hierbij zijn ook gemeenten en provincies en 
erfgoedorganisaties betrokken.  
 
 
86 In hoeverre zijn kerkorgels, luidklokken en carillons onderdeel van een 
kerkelijk interieur? 
Kerkorgels maken per definitie deel uit van het interieur van een kerk. In 
de buitenlucht zou een orgel geen lang leven beschoren zijn. Luidklokken 
en carillons maken soms, maar niet altijd deel uit van het kerkinterieur, 
bijvoorbeeld omdat ze in een open klokkenstoel hangen. Zowel kerkorgels 
als luidklokken en carillons zijn wel ‘bestanddeel’ van het kerkgebouw. Ze 
vallen daarmee onder de bescherming die op het gebouw rust wanneer 
dit is aangewezen als beschermd monument. 
  
 
87 Welke uitdagingen zijn er op het gebied van de instandhouding en de 
bescherming van kerkorgels, luidklokken en carillons? 
Historische orgels bevinden zich voornamelijk in kerkgebouwen. De 
ontwikkelingen rond kerkgebouwen raken daarmee ook vaak die van 
orgels. Herbestemming van kerkgebouwen, met name wanneer het 
interieur van het gebouw wordt opgedeeld in meerdere ruimtes, vormt 
daarom een uitdaging voor de historische orgels. Vanwege de nauwe 
relatie tussen het muziekinstrument en het gebouw, vraagt dit extra 
aandacht. Na herbestemming is eveneens de kans groter dat het 
instrument minder of niet bespeelt blijft, wat ook van invloed is op de 
kwaliteit en instandhouding van het instrument. Daarnaast speelt het 
binnenklimaat van kerkgebouwen met een nieuwe functie mee. Orgels 
zijn kwetsbare instrumenten, waarop  het gebruik (met name het 
verwarmen) van een gebouw van invloed is. De sector van het klinkend 
erfgoed is zich bewust van de kwetsbaarheid van orgels in herbestemde 
kerken, zogenaamde verweesde orgels. Sinds 2016 zet het project 
Mentoren Klinkend Erfgoed zich in om deze orgels regelmatig te laten 
bespelen en inspecteren. Naast de orgels verliezen ook luidklokken hun 
functie bij herbestemming. Dit komt doordat het gebruik ervan aan meer 
beperkingen gebonden is, dan wanneer het kerkgebouw een religieuze 
functie heeft. Luidklokken zijn echter minder kwetsbaar dan orgels. Het 
(tijdelijk) minder gebruiken, is dan ook minder schadelijk.  
 
 
88 In hoeverre worden kerkorgels, die als inventarisstuk worden 
aangemerkt, beschermd? 
 
 Pagina 28 van 35
