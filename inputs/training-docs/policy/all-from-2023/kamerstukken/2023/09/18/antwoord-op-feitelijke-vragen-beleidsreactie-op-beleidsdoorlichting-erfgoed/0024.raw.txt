69 In hoeverre is er in het Gemeentefonds budget beschikbaar voor het 
Onze referentie 
40820713  
uitvoeren van de kerkenvisies? 
 
Bijna alle aan gemeenten ter beschikking gestelde middelen zijn besteed. 
In het gemeentefonds is voor 2023 nog €300.000 beschikbaar. Dit budget 
wordt besteed aan activiteiten met als doel kennisdelen, -uitwisseling en 
ondersteuning van gemeenten ten aanzien van het opstellen van en/of 
werken met een kerkenvisie. Daarbij worden de lessons learned uit de 
periode 2019-2021 benut en in de praktijk gebracht. De activiteiten 
richten zich op alle gemeenten met hun stakeholders. Bij het ontwikkelen 
en uitvoeren van de activiteiten is er afstemming met de 
samenwerkingspartners uit het Programma Toekomst Religieus Erfgoed. 
 
 
70 Op welke manier ondersteunt u bij de uitvoering van kerkenvisies, naast 
de ondersteuning met kennis en expertise door de Rijksdienst voor het 
Cultureel Erfgoed? 
De ondersteuning die ik gemeenten bied bij de uitvoering van 
kerkenvisies loopt via het Programma Toekomst Religieus Erfgoed. Alle 
gemeenten zijn benaderd over de mogelijkheid een kerkenvisie te maken 
en daar een decentralisatie-uitkering voor aan te vragen. Per provincie en 
landelijk zijn informatiebijeenkomsten georganiseerd. Er is veel 
praktische informatie beschikbaar, waaronder tools, literatuur en best 
practices. Voor gemeenten die al verder zijn met hun kerkenvisie wordt 
een lerend netwerk opgezet om in beleid en uitwerking opvolging te 
geven aan de uitkomsten van het traject. Tot slot is er de mogelijkheid 
om de ondersteuning van een ervaren procescoach te vragen. 
 
 
71 Op welke manier vindt de verkenning van diverse vormen van beheer 
plaats? 
De verkenning van diverse vormen van beheer zal via het Programma 
Toekomst Religieus Erfgoed (PTRE) gaan lopen. Te denken valt in elk 
geval aan kerkenstichtingen en private fondsen. Binnen het PTRE zal 
aandacht worden geschonken aan de diverse vormen van beheer, 
bijvoorbeeld kerkenstichtingen en private fondsen. Alle beschikbare 
informatie, onderzoeken etc. worden direct na oplevering gepubliceerd op 
toekomstreligieuserfgoed.nl. 
 
 
72 Hoeveel kerken hebben in de afgelopen jaren gebruikgemaakt van de 
Sim? 
In de jaren 2018 t/m 2023 zijn binnen de categorie religieuze gebouwen 
2.986 Sim-aanvragen toegekend. Het gaat om kerken, kerktorens, 
kerkelijke dienstgebouwen, kloosters, kapellen etc. 
 
 
73 Is het bekend hoeveel kerken bij de huidige werking van de Sim tegen 
problemen aanlopen bij de instandhouding als gevolg van deze 
financiering? 
Sinds 2020 heeft de RCE subsidieaanvragen voor de Sim moeten afwijzen 
wegens het bereiken van het budgetplafond. In totaal zijn aanvragen voor 
134 religieuze gebouwen één of meerdere keren afgewezen (zie voor het 
 
 Pagina 24 van 35
