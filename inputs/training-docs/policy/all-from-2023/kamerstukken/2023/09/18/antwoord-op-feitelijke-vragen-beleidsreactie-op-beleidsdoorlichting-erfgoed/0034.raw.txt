Onze referentie 
40820713  
 
 
104 Kan het vergroten van de rol van cultuurregio’s en meer aandacht ervoor 
in het Fonds voor Cultuurparticipatie bijdragen aan de bekendheid en rol 
van immaterieel erfgoed? 
Op 6 juli 2023 is de motie Van Strien en Werner aangenomen. Deze 
motie roept op om de aanstaande visie op volkscultuur te vergezellen van 
een voorstel hoe bij de cultuurregio’s en het FCP en binnen het beleid van 
OCW het immaterieel erfgoed een volwaardige plek kan krijgen. Deze 
motie zal worden betrokken bij de voorbereiding op de aanstaande visie 
op immaterieel erfgoed. 
 
 
105 Wanneer kan de Kamer de nieuwe beleidslijn op het gebied van mobiel 
erfgoed verwachten? 
De nieuwe beleidslijn zal in samenspraak met de sector en relevante 
departementen (I&W) worden opgesteld. De beleidslijn wordt in de 
tweede helft van 2024 naar de Kamer verstuurd.  
 
 
106 Hoeveel middelen worden er jaarlijks in totaal verstrekt aan het 
behouden en stimuleren van immaterieel erfgoed? 
Voor de ondersteuning van immaterieel erfgoed is jaarlijks € 2,45 miljoen 
beschikbaar. Dit is opgebouwd uit € 1 miljoen voor de regeling 
immaterieel erfgoed bij het FCP, € 900.000 ondersteuning aan het KIEN 
en € 400.000 voor ambachten en ondersteuning aan immaterieel erfgoed 
gemeenschappen in de provincie. Deze ondersteuning loopt via de 
erfgoedhuizen. Tot en met 2024 is daarnaast € 300.000 beschikbaar voor 
ambachten. Tenslotte is er € 125.000 beschikbaar voor Unesco 
internationaal. 
 
 
107 Hoe wordt geborgd dat gedigitaliseerd erfgoed een evenwichtig beeld van 
het verleden oplevert en hoe wordt voorkomen dat 
digitaliseringsprojecten mislukken, bijvoorbeeld door onvoldoende 
aandacht voor metadata? 
Erfgoedinstellingen bepalen zelf hoe ze hun collecties het beste kunnen 
beheren, behouden en ontsluiten voor het publiek. Het is dus ook aan hen 
om de afweging te maken welke collectieonderdelen op welke wijze 
gedigitaliseerd worden. De Nationale Strategie Digitaal Erfgoed (NSDE) is 
erop gericht digitaal erfgoed in Nederland te verbinden vanuit het 
perspectief van de gebruiker. Voor het maken van verbindingen is 
informatie over erfgoed (metadata) essentieel. In de Meerjarenbrief ‘De 
kracht van creativiteit’ heb ik aangekondigd het beleid voor de uitvoering 
van de NSDE voort te zetten. Daarmee erken ik het belang van aandacht 
voor erfgoedinformatie bij digitaliseringsprojecten. Ik zet ook extra 
middelen in om de kwaliteit van cultuurdata, waaronder 
erfgoedinformatie, te verbeteren. Hiermee stimuleer ik 
erfgoedinstellingen om te werken aan de betrouwbaarheid en 
standaardisering van hun informatie, zodat die makkelijk gedeeld kan 
worden binnen en buiten de culturele sector. Daarbij heb ik ook aandacht 
voor kleinere instellingen, en zodoende, voor de pluriformiteit van de 
 
 Pagina 34 van 35
