voor de Sim meerdere keren opgehoogd. Op dit moment verken ik samen 
Onze referentie 
40820713  
met de provincies, gemeenten en de sector hoe de aanpak van 
 
onderhoud en restauratie van grote monumenten de komende jaren het 
beste vorm kan krijgen. Dat bij al deze subsidies wordt uitgegaan van een 
eigen bijdrage (in de Sim 40%) vind ik billijk. 
 
 
78 In hoeverre ziet u een snelle en adequate oplossing voor zich als het gaat 
over afwijzingen van herhaalde Sim-aanvragen? 
Dit knelpunt wordt betrokken bij het tweede deel van de Verkenning 
financiering monumentenzorg. Uit het antwoord op vraag 75 blijkt dat er 
dankzij de extra middelen al veel minder sprake is van herhaalde 
afwijzingen. 
 
 
79 Heeft u zicht op in hoeverre de uitdagingen van instandhouding en 
herbestemming van kerken verschillen per regio? Zo ja, wat zijn deze 
verschillen? 
Er zijn duidelijk verschillen tussen de dunbevolkte gebieden op het 
platteland en de dichtbevolkte stedelijke gebieden, zowel wat betreft 
herbestemmingsmogelijkheden als wat betreft financiering. 
Herbestemming in een dichtbevolkt gebied is makkelijker dan in een 
dunbevolkt gebied. De ruimtebehoefte verschilt namelijk behoorlijk per 
regio en per plaats. Wat betreft de financiering speelt dat de financiÃ«le 
draagkracht per regio verschillend is. Dunbevolkt betekent doorgaans dat 
er minder middelen voorhanden zijn.  
 
 
80 Wat zijn de uitkomsten rondom de betrokkenheid en tevredenheid van 
kerkeigenaren en/of -besturen over de samenwerking? 
Ik interpreteer deze vraag als betrekking hebbend op de evaluatie 
kerkenvisies. Uit deze evaluatie blijkt dat het goed is gelukt om de 
verbinding tussen burgerlijke en kerkelijke gemeenten en verbinding 
tussen kerkelijke partijen onderling te bewerkstelligen. De erkenning voor 
de opgave, de openheid en het faciliteren van het gesprek worden positief 
gewaardeerd. Zo wordt in de evaluatie meerdere malen de open en 
positieve houding van de burgerlijke gemeente en de wil om zaken te 
verbeteren, genoemd. Wel valt er nog iets te winnen op het gebied van 
onderling vertrouwen en afspraken over eigen rollen en 
verantwoordelijkheden (zie ook het antwoord op vraag 31).  
 
 
81 Op welke manier geeft u opvolging aan het aandachtspunt dat interieurs 
en roerende collecties binnen het religieus erfgoed kwetsbaar zijn bij 
herbestemming en dat het lang niet altijd lukt om deze te beschermen? 
Zie het antwoord op vraag 63.  
 
 
82 Wat is de stand van zaken met betrekking tot het aanwijzingsprogramma 
Post65 (de gebouwde omgeving tussen 1965-1990)? 
 
 Pagina 26 van 35
