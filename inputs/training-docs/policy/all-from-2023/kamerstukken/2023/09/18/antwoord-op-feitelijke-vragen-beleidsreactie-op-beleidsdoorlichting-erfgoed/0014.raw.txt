Bij de wetsbehandeling van de Erfgoedwet (in 2015) is er uitvoerig 
Onze referentie 
40820713  
gesproken over dit onderwerp. De conclusie was toen dat het identificeren 
 
en verspreiden van kennis over ensembles van groot belang is voor het 
behoud ervan, maar dat de impact van een beschermingsregime op het 
eigendomsrecht en op de privacy van eigenaren zo groot is, dat het niet 
wenselijk is om over te gaan tot het ter plaatse beschermen van 
verzamelingen cultuurgoederen. Daarnaast zijn er grote praktische 
bezwaren aan het fysiek beschermen van verzamelingen cultuurgoederen 
buiten een museale context. Het registreren, selecteren, aanwijzen, 
controleren, inspecteren, bijhouden en handhaven van dergelijke 
collecties buiten museale context zou van overheidsdiensten een 
onevenredig grote inspanning vragen. Veel ensembles bestaan bovendien 
bij de gratie van de vorming ervan door opeenvolgende eigenaren in de 
loop der tijd en die ontwikkeling zou kunnen stoppen bij een fysieke 
bescherming als ensemble. Alleen bij een totaalkunstwerk van 
uitzonderlijke waarde, waar gebouw, decoratie, stoffering en meubilering 
in samenhang ontworpen zijn, zou bevriezing (door bescherming) van het 
ensemble vanuit cultuurhistorisch perspectief gezien wenselijk kunnen 
zijn, maar daarvoor is bescherming niet de enige weg. Musealisering ligt 
dan eerder voor de hand, mits de eigenaar daar ook mee instemt. 
Vooralsnog zie ik daarom geen aanleiding om terug te komen op het door 
mijn voorganger ingenomen standpunt dat ook door beide Kamers is 
ondersteund. 
 
 
39 Wat is er momenteel geregeld rond de eigendom van toevalsvondsten? 
De Erfgoedwet bepaalt het eigendom van vondsten die zijn gedaan bij 
opgravingen, maar zegt niks over het eigendom van toevalsvondsten. Op 
dergelijke vondsten zijn daarom – afhankelijk van de specifieke situatie – 
de bepalingen van artikelen 5:4, 5:5, 5:6 en 5:13 van Boek 5 van het 
Burgerlijk Wetboek (BW) van toepassing.  
 Artikel 5:4 BW regelt dat iemand die iets vindt dat geen waarde 
heeft en dat zo lang verborgen is geweest dat de eigenaar niet 
meer kan worden opgespoord, eigenaar wordt de vondst.   
 Artikelen 5:5 en 5:6 BW regelen dat iemand die iets vindt 
waarvan de eigenaar mogelijk nog wel kan worden opgespoord na 
één jaar eigenaar wordt, wanneer de rechtmatige eigenaar zich 
niet meldt.  
 Artikel 5:13 BW regelt dat zaken van waarde (een ‘schat’) 
waarvan de eigenaar niet meer kan worden opgespoord voor 50% 
eigendom worden van de vinder en voor 50% van de eigenaar 
van de plek waar de vondst is gedaan.  
 
 
40 Op welke manier zorgt u voor de bescherming en instandhouding van 
toevalsvondsten van archeologisch erfgoed? 
Artikel 5.10 van de Erfgoedwet regelt dat iemand die iets vindt waarvan 
men weet of redelijkerwijs kan vermoeden dat het om een archeologische 
vondst gaat, dit moet melden bij de minister. Deze meldingen verlopen 
via de RCE, maar komen in de praktijk ook vaak binnen bij de betreffende 
gemeente. Wanneer dat laatste het geval is, meldt de gemeente de 
vondst aan de minister via registratie in Archis (de nationale databank 
met gegevens over archeologische vindplaatsen en onderzoeken). De 
 
 Pagina 14 van 35
