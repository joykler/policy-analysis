zelf (in situ) worden behouden. Dit vanuit de gedachte dat ze daar al 
Onze referentie 
40820713  
eeuwen goed bewaard zijn gebleven en zo beschikbaar blijven als bron 
 
voor kennis van het verleden voor de generaties die na ons komen. 
Wanneer een bijzonder scheepswrak – bijvoorbeeld door erosie – in zijn 
geheel verloren dreigt te gaan, is behoud op de plek zelf niet mogelijk en 
moet het erfgoed veilig worden gesteld door middel van een opgraving. 
Het genoemde werkbudget van de RCE is dan niet toereikend. In een 
dergelijk geval zal moeten worden onderzocht of incidenteel budget kan 
worden vrijgemaakt. In het verleden is dit bijvoorbeeld in het geval van 
de opgraving van de Rooswijk (voor de kust van Engeland) gebeurd. 
 
 
14 Kunt u een overzicht geven van alle overheids- en particuliere fondsen 
ten behoeve van instandhouding, beheer en exploitatie van erfgoed? 
Ik interpreteer deze vraag als betrekking hebbend op monumenten. Een 
overzicht van overheidssubsidies en -leningen voor de instandhouding 
van monumenten (onderhoud en restauratie) is te vinden op 
monumenten.nl, cultureelerfgoed.nl en restauratiefonds.nl. Op deze sites 
is informatie te vinden over diverse subsidies, zoals de Woonhuisregeling, 
de Sim en de Herbestemmingsregeling, maar ook over de verschillende 
fondsen van waaruit onder meer de laagrentende Restauratiefonds-
hypotheek of de Duurzame Monumenten-Lening wordt verstrekt. 
Eigenaren worden daarbij ook ondersteund in het keuzeproces tussen een 
subsidie of een lening. Informatie over de financiering van provinciale en 
gemeentelijke monumenten is eveneens te vinden op de site van het 
Nationaal Restauratiefonds (NRF). In opdracht van het Prins Bernard 
Cultuurfonds beheert het NRF voor negen provincies zogenaamde 
Cultuurfondsen voor Monumenten. Eigenaren van een provinciaal of 
gemeentelijke monument kunnen bij deze fondsen financiële 
ondersteuning vragen in de vorm van een laagrentende lening voor 
restauratie, verduurzaming en herbestemming. Daarnaast beheert het 
NRF voor diverse provincies en gemeenten rechtstreeks een Regionaal 
Restauratiefonds van waaruit laagrentende leningen voor restauratie, 
verduurzaming en soms ook herbestemming worden verstrekt. Een 
overzicht van particuliere cultuurfondsen is te vinden op de website van 
Cultuur+Ondernemen, bijvoorbeeld het Prins Bernhard Cultuurfonds of 
het Fonds 1818. De financiering voor beheer en exploitatie van erfgoed 
volgt uit de functie waarvoor ze gebruikt worden: van woonhuis tot 
winkel en van kinderdagverblijf tot kringloop. Voor het beheer en 
exploitatie van erfgoed bestaan er vanuit het Rijk daarom geen fondsen. 
Wel zijn er instellingen die gevestigd zijn in een rijksmonument, die 
vanuit hun functie financiering van het Rijk krijgen voor beheer en 
exploitatie. Voorbeelden zijn onderwijsinstellingen en rijksmusea.  
 
 
 
 
 
15 Op welke wijze wordt de inzet van vrijwilligers in het erfgoeddomein 
gestimuleerd? 
Vrijwilligers vergroten de verbondenheid met het erfgoed en versterken 
het erfgoedveld. Zij maken het mogelijk om het culturele erfgoed dat ons 
 
 Pagina 6 van 35
