Onze referentie 
40820713  
 
 
61 Is het budget voor het programma Toekomst religieus erfgoed van 
€400.000,- ook na 2024 beschikbaar? 
Het Programma loopt tot en met 2024. Het is aan een volgend kabinet of 
hier een vervolg aan wordt gegeven.  
 
 
62 Wat zijn de belangrijkste redenen voor gemeenten om niet met een 
kerkenvisie te willen werken? Verkent u mogelijkheden om de resterende 
gemeenten te stimuleren om ook een kerkenvisie op te stellen? 
Niet in alle gemeenten bestaat de behoefte aan een kerkenvisie of heeft 
dit onderwerp prioriteit bij het gemeentebestuur. Bijvoorbeeld omdat het 
kerkbezoek niet terugloopt en de kerken daarom hun oorspronkelijke 
functie blijven behouden. In een enkel geval speelt mee dat de opgave 
nog niet in beeld is. Het is gemeenten ook niet verplicht om een 
kerkenvisie op te stellen. Een aantal van de resterende gemeenten is 
echter zelf teruggekomen op de keuze om geen kerkenvisietraject te 
starten. Het belang van de kerkenvisie blijft groeien, o.a. vanwege de 
recentelijke energiecrisis. Ook worden de sociaal-maatschappelijke 
waarden die gebedshuizen vertegenwoordigen steeds meer gezien. De 
betreffende gemeenten zijn nu bezig met vergelijkbare trajecten, zij het 
zonder gebruik te maken van de middelen uit de decentralisatie-uitkering. 
Zij hebben wel het aanbod om een procescoach vanuit het Programma 
Toekomst Religieus Erfgoed (PTRE) in te schakelen om hen te 
ondersteunen.  
 
 
63 Werkt de Rijksdienst voor Cultureel Erfgoed aan een beleidskader inzake 
de omgang met interieurs van kerkgebouwen die een andere bestemming 
krijgen? 
Interieurs en roerende collecties binnen het religieus erfgoed kunnen 
kwetsbaar zijn, bijvoorbeeld omdat ze niet altijd even goed in beeld zijn. 
Tegelijkertijd kan een waardevol interieur ook beperking betekenen bij 
herbestemming. De Erfgoedwet beschermt interieurs gedeeltelijk (zie het 
antwoord op vraag 37) en de vraag rijst of dit voldoende is. Hier wordt op 
ingegaan in de verkenning naar het behoud van de meest bijzondere 
kerkelijke en niet-kerkelijke interieurs. Overigens heeft de RCE reeds een 
handreiking gepubliceerd: ‘Een toekomst voor kerken; een handreiking 
voor het herbestemmen van vrijkomende kerkgebouwen’.  
 
 
64 Kunt u aangeven hoeveel aanvragers bij de Sim dit jaar een herhaalde of 
zelfs derde of volgende afwijzing hebben gekregen? Kunt u dit uitsplitsen 
naar aantal afwijzingen per aanvrager? 
In het aanvraagjaar 2023 hebben twee aanvragers een herhaalde 
afwijzing gekregen om budgettaire redenen. In beide gevallen betreft het 
een derde afwijzing. 
 
 
 
 Pagina 22 van 35
