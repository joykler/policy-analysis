De antwoorden op de feitelijke vragen van de commissie Onderwijs, Cultuur en 
Onze referentie 
40820713  
Wetenschap over de beleidsreactie op de beleidsdoorlichting Erfgoed met 
 
kenmerk 2023D30515, ingezonden op 5 juli 2023. 
  
 
Nr Vraag 
1 Waarom ontbreekt erfgoed en archeologie uit de Tweede Wereldoorlog in 
uw beleidsreactie? 
De beleidsreactie richt zich op de belangrijkste bevindingen uit het DSP-
rapport. Erfgoed en archeologie uit de Tweede Wereldoorlog worden niet 
besproken in de rapportage.  
 
 
2 Hoe geeft u uitvoering aan de aangenomen motie van het lid Beckerman 
c.s. over een visie op erfgoed en archeologie uit de Tweede Wereldoorlog 
(Kamerstuk 32820 nr. 261) om erfgoed en archeologie uit de Tweede 
Wereldoorlog te beheren, behouden en aan een breed publiek te tonen? 
Net als mijn voorganger vind ik het belangrijk om de herinnering aan de 
Tweede Wereldoorlog levend te houden. Ik zet dan ook de lijn door die is 
1
beschreven in de Kamerbrief ‘Visie Erfgoed uit de Tweede Wereldoorlog’. 
Middels diverse maatregelen die in deze brief worden beschreven, wordt 
uitvoering gegeven aan de betreffende motie. Inmiddels zijn bijvoorbeeld 
het Oranjehotel en de Waalsdorpervlakte aangewezen als rijksmonument 
en leg ik – samen met mijn collega van Defensie – de laatste hand aan 
een regeling waarmee het archeologisch belang onderdeel wordt van de 
besluitvorming rondom het bergen van vliegtuigwrakken uit de Tweede 
Wereldoorlog.    
 
 
3 Bent u van mening dat wanneer de bunker van Seyss-Inquart wordt 
verkocht, op de lange termijn niet kan worden geborgd dat dit dader-
erfgoed niet voor verkeerde doeleinden wordt gebruikt, zoals eerder 
gebeurde met een bunker in Valkenswaard waarin een ‘Anne Frank 
escape room' werd geopend? 
Ons erfgoedstelsel en onze regelgeving voor de ruimtelijke ordening zijn 
ingericht om op een zorgvuldige manier om te gaan met ons erfgoed. De 
Commandopost Clingendael is aangewezen als rijksmonument, wat 
betekent dat er een vergunningplicht is voor wijzigingen, waarbij 
erfgoedwaarden zorgvuldig afgewogen worden. Welke functies in de 
Commandopost kunnen komen, wordt geregeld in het bestemmingsplan 
(vanaf 1 januari 2024 Omgevingsplan cf de Omgevingswet). Dit 
zorgvuldige publieke proces valt onder de bevoegdheid van de gemeente 
Wassenaar. Daarnaast is de toekomst van de bunker onderwerp van de 
Nota van Uitgangspunten die de huidige eigenaar, het 
Rijksvastgoedbedrijf (RVB), opstelt in het kader van het verkoopproces. 
Het RVB heeft hierover goed overleg met de gemeente Wassenaar en de 
Rijksdienst voor het Cultureel Erfgoed (RCE). 
 
 
                                                 
 
1
 Tweede Kamer, vergaderjaar 2019-2020, 32 820, nr. 321.  
 
 Pagina 2 van 35
