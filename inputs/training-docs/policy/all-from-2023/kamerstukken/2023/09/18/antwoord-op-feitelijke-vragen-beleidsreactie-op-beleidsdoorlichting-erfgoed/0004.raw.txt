daarmee goed te noemen: we behoren tot de toonaangevende landen op 
Onze referentie 
40820713  
dit gebied. Het is belangrijk dit niveau vast te houden en te bestendigen. 
 
De RCE beschikt daarom sinds 2021 jaarlijks over € 1,5 miljoen extra 
werkbudget. Dit wordt bijvoorbeeld ingezet voor het monitoren en 
beheren van de belangrijkste wrakken die (mogelijk) bedreigd worden 
door erosie en voor het opbouwen en delen van kennis (inclusief het 
opleiden van studenten en vrijwilligers). Ons maritieme erfgoed heeft 
echter ook een sterke internationale component: Nederlandse schepen 
zijn op diverse plekken ter wereld vergaan. Om het erfgoed dat zich 
buiten de territoriale wateren bevindt beter te beschermen, wordt 
gewerkt aan de ratificatie van het Unesco verdrag ter bescherming van 
cultureel erfgoed onder water. Tot slot kan de zorg voor maritiem 
archeologisch erfgoed worden verbeterd wanneer vrijwilligers 
(sportduikers) een grotere bijdrage kunnen leveren. Via een aanpassing 
van het Besluit Erfgoedwet archeologie, wordt het mogelijk om maritieme 
vrijwilligers ontheffing te verlenen van de certificeringsplicht voor het 
doen van archeologische opgravingen. Zo kunnen zij kleinere 
onderzoekshandelingen uitvoeren, waarmee informatie kan worden 
verzameld over maritieme archeologische vindplaatsen. 
 
 
8 Bent u van mening dat meer gemeenten waterbodems moeten 
meenemen en verwerken in hun waardekaarten? 
De uitgangspunten rondom het betrekken van waterbodems in 
waardenkaarten zijn in principe gelijk aan die van landbodems. De 
praktijk blijkt echter weerbarstiger. Uit twee peilingen naar maritieme 
archeologie in gemeentelijk beleid, die (in 2016 en 2018) zijn verricht in 
opdracht van de RCE, blijkt dat er ten aanzien van waterbodems in de 
gemeentelijke praktijk sprake is van een achterstand ten opzichte van 
landbodems. Deze situatie blijkt bovendien in de tussenliggende jaren 
niet wezenlijk te zijn verbeterd.  De zorg voor maritiem erfgoed is zeer 
specialistisch, wat het voor veel partijen moeilijk maakt dit goed op te 
pakken. Deze constatering en andere factoren – zoals dat er bij de 
bedreiging van maritiem erfgoed vaak geen verstoorder is aan te wijzen 
en het feit dat maritiem erfgoed zich met name in Rijkswateren zoals de 
Noordzee bevindt – heeft geleid tot de keuze om het Rijk een grotere rol 
te geven. Met het extra werkbudget dat de RCE heeft gekregen (zie het 
antwoord op vraag 7) zijn onder meer twee extra regioadviseurs voor 
maritiem erfgoed aangesteld. Deze kunnen worden ingezet om individuele 
gemeenten te helpen bij vraagstukken rond onderwaterarcheologie.            
 
 
9 Maakt u zich zorgen om het verdwijnen van maritiem erfgoed door onder 
andere erosie? 
Ja, dit is een voortdurend aandachtspunt De natuurlijke dynamiek in 
bijvoorbeeld de Waddenzee, de Zeeuwse Delta en de Noordzee maakt dat 
de situatie rondom wrakken die momenteel goed bewaard worden in de 
waterbodem snel kan veranderen. Ik ben mij hier terdege van bewust. Dit 
is dan ook één van de redenen waarom het werkbudget van de RCE is 
opgehoogd ten aanzien van (het beheer van) maritiem erfgoed. De RCE 
kan daarmee de belangrijkste wrakken in onze wateren doorlopend 
monitoren. Zo worden jaarlijks verschillende vindplaatsen gescand met 
 
 Pagina 4 van 35
