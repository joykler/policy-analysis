43 Ziet u een hiaat in de Erfgoedwet op het punt van het (niet kunnen) 
Onze referentie 
40820713  
weigeren van een uitvoervergunning voor een cultuurgoed dat 
 
onrechtmatig uit derde landen is ingevoerd? 
Nee. In de Erfgoedwet is ook de implementatiewetgeving betreffende het 
Unesco-verdrag 1970 opgenomen. In hoofdstuk 6 staat een verbod op 
het in Nederland binnenbrengen van cultuurgoederen die beschermd zijn 
in het land van herkomst. Als bij de aanvraag van een uitvoervergunning 
een cultuurgoed aangetroffen wordt dat illegaal uitgevoerd lijkt te zijn uit 
een derde land, kan de minister dit cultuurgoed in bewaring nemen en 
contact opnemen met het land van herkomst voor verder overleg, om hen 
zo de mogelijkheid te bieden beslag te laten leggen op het goed. Zie ook 
het antwoord op vraag 45. 
 
 
44 Op welke manier geeft u invulling aan de behoefte om erfgoed te 
gebruiken, zowel in de functie die het had en heeft en wellicht kan 
krijgen? 
Zowel voor de instandhouding van erfgoed als het herbestemmen ervan 
bestaan verschillende regelingen om eigenaren te ondersteunen. 
Eigenaren of belanghebbenden kunnen subsidie aanvragen bij de 
Subsidieregeling stimulering herbestemming monumenten om onderzoek 
te doen naar herbestemming. Deze regeling bevordert duurzaam gebruik 
van monumenten en gebouwen met een cultuurhistorische waarde en 
bestrijdt leegstand. Daarnaast kunnen eigenaren gebruik maken van 
fondsen die het NRF beheert: de Duurzame Monumentenplus-Lening voor 
de financiering van verduurzaming en de Restauratie Fondsplus-
Hypotheken. 
  
 
45 Op welke manier kunnen vergunningen worden geweigerd voor (niet-
 westerse) cultuurgoederen die onder dubieuze omstandigheden in 
Nederland zijn gekomen? 
Voor cultuurgoederen, ook van niet-westerse oorsprong, die aanwezig 
zijn in Nederland kan een uitvoervergunning worden geweigerd. Als een 
goed afkomstig is uit een EU-lidstaat en de betrokken cultuurgoederen in 
de desbetreffende lidstaat vallen onder een wettelijke regeling voor de 
bescherming van nationaal artistiek, historisch of archeologisch bezit, kan 
dit op basis van art. 2 lid 2 Verordening 116/2009 betreffende de uitvoer 
van cultuurgoederen. In de Erfgoedwet zijn in hoofdstuk 6 (internationale 
teruggave) de relevante Unesco verdragen geïmplementeerd, waarmee 
de regels voor internationale teruggave zijn vastgelegd voor de lidstaten 
bij de UNESCO- verdragen van 1970 en 1954. Bij de behandeling van een 
aanvraag voor een uitvoervergunning kunnen zich aanwijzingen voordoen 
dat een cultuurgoed in strijd met nationale cultuurbeschermende 
regelgeving buiten het grondgebied werd gebracht van een partij bij het 
Unesco-verdrag 1970 of 1954, dat het in strijd met een sanctieregeling 
uit Irak of Syrië werd meegenomen, of dat het is gestolen. Deze 
aanwijzingen kunnen voldoende zijn voor het starten van een 
teruggaveprocedure o.b.v. hoofdstuk 6 in de Erfgoedwet of een 
strafrechtelijk onderzoek. Op de aanvraag kan in dat geval pas worden 
beslist als die procedure of dat onderzoek tot een eind is gekomen. Het 
behandelen van de aanvraag wordt zolang opgeschort. Als er op grond 
 
 Pagina 16 van 35
