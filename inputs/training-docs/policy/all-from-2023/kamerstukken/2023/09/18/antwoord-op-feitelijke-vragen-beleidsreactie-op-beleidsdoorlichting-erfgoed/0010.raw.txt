De inzet van de RCE op veilig erfgoed wordt vanuit bestaande middelen 
Onze referentie 
40820713  
voor monumentenzorg tot 2026 jaarlijks geïntensiveerd  met € 150.000. 
 
Met deze middelen zal de RCE zich verder inspannen om 
erfgoedbescherming beter in te bedden in de regionale crisisplannen en in 
veiligheidsplannen van erfgoedbeheerders en eigenaren.  
 
 
27 Welk budget is nodig om uitvoering te geven aan de geformuleerde 
voornemens rond erfgoed? Hoeveel budget is in totaal beschikbaar voor 
erfgoed? 
Ik interpreteer deze vraag als betrekking hebbend op het onderdeel 
‘Ruimtelijke opgaven’ op blz. 5 van de beleidsreactie. Voor het realiseren 
van de ruimtelijke doelstellingen van het kabinet worden door diverse 
departementen investeringen gedaan. Ook gemeenten, provincies en 
particuliere partijen dragen bij. Het valt niet te zeggen hoeveel van deze 
middelen gerelateerd zijn aan cultureel erfgoed. Mijn doel is dat het 
erfgoed, het cultuurlandschap en de ruimtelijke kwaliteit integraal worden 
meegenomen in de plannen voor bijvoorbeeld klimaatadaptatie, 
woningbouw en energietransitie. Zelf faciliteer ik het programma voor de 
Erfgoed voor de Toekomst en de Erfgoed Deal. Voor Erfgoed voor de 
Toekomst is tot en met 2025 jaarlijks € 1,5 miljoen beschikbaar (zie ook 
het antwoord op vraag 89). In de Meerjarenbrief is aangekondigd dat er 
voor de Erfgoed Deal tot en met 2025 jaarlijks € 11 miljoen beschikbaar 
is. In de beleidsreactie op het rapport ‘Archeologie bij de Tijd’ is hier tot 
en met 2025 aanvullend € 1,5 miljoen aan toegevoegd, specifiek bestemd 
voor projecten op het gebied van archeologie.  
 
 
28 Welke veranderingen wilt u teweegbrengen om te voldoen aan de 
cultuuromslag die nodig is voor het werken in de geest van het Verdrag 
van Faro? 
In de Kamerbrief over het verdrag van Faro heb ik uiteengezet hoe ik 
4
hiermee aan de slag ga. Centraal daarbij staan de volgende drie 
kerndoelen: 
1. Meedoen en meebeslissen meer gemeengoed in de erfgoedpraktijk 
maken.  
2. Cultureel erfgoed verbinden aan sociaal-maatschappelijke doelen.  
3. Openstaan voor andere erfgoedopvattingen en meer ruimte bieden aan 
kennis van burgers.  
Ik zet mij in om deze drie kerndoelen een vanzelfsprekend onderdeel van 
de erfgoedpraktijk te maken, bijvoorbeeld bij het ontwikkelen van nieuw 
erfgoedbeleid en -instrumenten. Hierover ga ik ook in gesprek met 
gemeenten en provincies. Ook is de RCE een programma Faro gestart. Dit 
programma begeleidt de cultuuromslag die hiervoor nodig is. 
Richtinggevend bij deze cultuuromslag is de uitvoeringsagenda Faro. 
Deze is opgesteld in samenwerking met meer dan 80 erfgoedorganisaties 
die de Intentieverklaring Erfgoedveld Onderweg hebben ondertekend.  
 
 
                                                 
 
4
 Tweede Kamer, vergaderjaar 2022-2023, 32 820, nr. 493 
 
 Pagina 10 van 35
