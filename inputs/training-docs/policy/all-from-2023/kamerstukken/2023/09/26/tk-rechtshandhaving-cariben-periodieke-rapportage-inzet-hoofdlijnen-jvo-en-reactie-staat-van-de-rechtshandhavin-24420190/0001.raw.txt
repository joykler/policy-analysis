1 
 
 
 
> Retouradres Postbus 20301 2500 EH  Den Haag 
Directie Europese en 
 
 
Internationale 
Aan de Voorzitter van de Tweede Kamer  Aangelegenheden 
  
Turfmarkt 147 
der Staten-Generaal 
2511 DP  Den Haag 
Postbus 20018 
Postbus 20301 
2500 EA  DEN HAAG 2500 EH  Den Haag 
www.rijksoverheid.nl/jenv 
 
  
  
  
 
 
 
  
 
Ons kenmerk 
4868642 
 
  
Bij beantwoording de datum 
en ons kenmerk vermelden. 
Wilt u slechts één zaak in uw 
 
brief behandelen. 
 
Datum 26 september 2023 
 
 
Onderwerp Rechtshandhaving Cariben; Periodieke rapportage inzet, hoofdlijnen 
JVO en reactie Staat van de Rechtshandhaving Caribisch Nederland 
 
 
In deze brief bundel ik verschillende informatie met betrekking tot de 
rechthandhaving in het Caribisch deel van het Koninkrijk der Nederlanden. Ten 
eerste ga ik, mede namens de minister voor Rechtsbescherming, in op de 
hoofdlijnen van het Justitieel Vierpartijenoverleg (JVO) tussen de vier landen van 
het Koninkrijk. Daarna ga ik, mede namens de staatssecretaris van Binnenlandse 
Zaken en Koninkrijksrelaties (BZK), in op de gezamenlijke inzet op het gebied van 
1
de rechtshandhaving in het Caribisch deel van het Koninkrijk. Tot slot ga ik in op 
de bevindingen van de Raad voor de Rechtshandhaving wat betreft de staat van 
de rechtshandhaving in Caribisch Nederland over 2022.  
 
Hoofdlijnen JVO juni 2023 
 
Op 22 juni 2023 heeft het Justitieel Vierpartijenoverleg (JVO) plaatsgevonden op 
Sint Maarten, onder voorzitterschap van de Minister van Justitie van Sint Maarten. 
Het JVO is het halfjaarlijks overleg tussen de vier ministers van Justitie van 
Aruba, Curaçao, Sint Maarten en Nederland. De minister voor Rechtsbescherming 
heeft Nederland tijdens dit JVO vertegenwoordigd. Hieronder volgt een korte 
uiteenzetting van de belangrijkste onderwerpen die zijn behandeld tijdens het 
overleg. 
 
Forensische Zorg, TBS en PIJ 
Tijdens het JVO is gesproken over het realiseren van forensische zorg voor 
jeugdigen en volwassenen in het Caribisch deel van het Koninkrijk. Het JVO heeft 
daarvoor eerder de werkgroep Forensische Zorg, Terbeschikkingstelling en 
Plaatsing in een Inrichting voor Jeugdigen (FZ, TBS en PIJ) ingesteld. Deze 
werkgroep, met deelnemers uit alle vier de landen, heeft aan de ministers een 
voortgangsrapportage voorgelegd met een aantal verzoeken waaraan door de 
ministers opvolging is gegeven. Dat betrof onder meer het leggen van een 
verbinding met de gezondheidszorgministers van het Koninkrijk ten behoeve van 
samenwerking bij forensische en beveiligde zorg, alsmede facilitering van een 
                                                 
1
 In 2019 is tijdens het wetgevingsoverleg (WGO) Koninkrijksrelaties afgesproken om de 
Tweede Kamer periodiek te informeren over de gezamenlijke inzet en over de hoofdlijnen 
van het Justitieel Vierpartijenoverleg (JVO), Kamerstuk IV, 35200, nr. 14. 
  
 Pagina 1 van 7
