49 
voor provincies). Vanaf 2027 worden het gemeente- en provinciefonds 
geïndexeerd op basis van de ontwikkeling van het nominale bbp. Deze 
systematiek kent een sterkere koppeling met de brede uitgavenontwikkeling van 
medeoverheden dan de huidige accressystematiek. De volumeontwikkeling van 
de fondsen wordt gebaseerd op een historisch gemiddelde van de ontwikkeling 
van het bbp, waardoor de fondsen naar verwachting minder schommelen. De 
indexatie voor inflatie volgt die van het lopende jaar, waardoor de fondsen reëel 
op niveau blijven. 
 
Nu er een voortijdig einde is gekomen aan huidige missionaire kabinetsperiode, 
adviseert de Afdeling de instelling van de nieuwe financieringssystematiek voor 
medeoverheden te vervroegen naar het moment van de start van een nieuw 
kabinet. Op dat moment moet ook duidelijkheid worden geboden over de oploop 
van de opschalingskorting die tot en met 2025 is geschrapt, maar vanaf 2026 voor 
€ 675 mln. In de begroting staat. Het behoeft geen betoog dat een nieuwe 
systematiek die meer stabiliteit, rust en duidelijkheid voor de financiën van de 
medeoverheden beoogt te bereiken, hier alleen in slaagt als niet louter de 
systematiek maar ook het budgettaire niveau voor medeoverheden toereikend is. 
Alleen dan draagt een betere financiële systematiek ook bij aan betere 
interbestuurlijke verhoudingen. 
 
2.   Toets aan de Europese begrotingsregels 
 
a. Relevante context 
In de Septemberrapportage beoordeelt de Afdeling of de overheidsfinanciën, 
zoals gepresenteerd in de Miljoenennota, in het lopende jaar (‘in year’) en in het 
komende jaar (ex-ante) voldoen aan de Europese begrotingsregels.  
 
Huidige Europese begrotingsregels 
De Europese begrotingsregels zijn vastgelegd in het Stabiliteits- en Groeipact 
(SGP). Het SGP heeft, als onderdeel van de Economische en Monetaire Unie 
(EMU), als wezenlijk doel de houdbaarheid van overheidsfinanciën, ook op de 
langere termijn, te waarborgen. Economische groei van en convergentie in de 
eurozone is het andere wezenlijke doel.  
 
Het SGP bestaat uit de correctieve en preventieve arm. De normen uit de 
correctieve arm stellen eisen aan de (jaarlijkse) maximumwaarden voor het 
begrotingstekort (EMU-saldo van maximaal 3% bbp) en de overheidsschuld 
(EMU-schuld van maximaal 60% bbp). Bij overschrijding van de schuldnorm 
e
dient de schuld jaarlijks met minstens 1/20 deel af te nemen (schuldafbouwpad). 
Het doel van de preventieve arm is om te voorkomen dat lidstaten worden 
geconfronteerd met te hoge tekorten door een veilige marge te hebben ten 
opzichte van de 3%-tekortnorm, zodat lidstaten begrotingsruimte hebben om 
anticyclisch begrotingsbeleid te kunnen voeren. Op het moment dat lidstaten niet
