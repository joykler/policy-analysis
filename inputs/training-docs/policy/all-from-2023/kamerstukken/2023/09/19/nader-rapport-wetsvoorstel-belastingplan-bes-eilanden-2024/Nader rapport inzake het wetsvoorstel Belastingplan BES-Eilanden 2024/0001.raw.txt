> Retouradres Postbus 20201 2500 EE  Den Haag
Directie Algemene Fiscale 
Politiek 
Aan de Koning 
Korte Voorhout 7 
2511 CW  Den Haag 
Postbus 20201 
2500 EE  Den Haag 
www.rijksoverheid.nl 
Ons kenmerk 
2023-0000202563 
Uw brief (kenmerk) 
Datum 
Betreft Nader rapport inzake het Wetsvoorstel Belastingplan 
BES eilanden 2024 
Blijkens de mededeling van de Directeur van Uw kabinet van 28 augustus 2023, 
no.2023001877, machtigde Uwe Majesteit de Afdeling advisering van de Raad 
van State haar advies inzake het bovenvermelde voorstel van wet rechtstreeks 
aan mij te doen toekomen. Dit advies, gedateerd 11 september 2023, no. 
W06.23.00255/III, bied ik U, hierbij aan. 
Het kabinet is de Afdeling erkentelijk voor de voortvarendheid waarmee het 
advies over het bovenvermelde voorstel is uitgebracht. 
Naar aanleiding van het advies, dat hieronder cursief is opgenomen, merk ik het 
volgende op. 
Bij Kabinetsmissive van 28 augustus 2023, no.2023001877, heeft Uwe Majesteit, 
op voordracht van de Staatssecretaris Fiscaliteit en Belastingdienst mede namens 
de Staatssecretaris Toeslagen en Douane, bij de Afdeling advisering van de Raad 
van State ter overweging aanhangig gemaakt het voorstel van wet tot wijziging 
van enkele belastingwetten en enige andere wetten (Belastingplan BES eilanden 
2024, met memorie van toelichting. 
Dit verzamelwetsvoorstel is opgenomen in het pakket Belastingplan 2024. De 
1
toelichting maakt echter niet duidelijk waarom dit het geval is en waarom het 
voorstel niet op een eerder moment kon worden ingediend. De toelichting gaat 
hier niet op in. 
Het kabinet deelt de opmerkingen van de Afdeling dat het pakket Belastingplan 
bij voorkeur voornamelijk bestaat uit maatregelen waar een wezenlijk budgettair 
belang mee gemoeid is en dat andere maatregelen opgenomen worden in 
verzamel- of zelfstandige wetsvoorstellen die een eigenstandig â€“ al dan niet 
spoedeisend - traject volgen. Naarmate de omvang van het pakket Belastingplan 
toeneemt bestaat het risico dat de zorgvuldigheid en kwaliteit van de wetgeving 
en de parlementaire behandeling onder druk komen te staan. Het kabinet hecht 
daarom aan het spreiden van fiscale wetgeving. Dat geldt ook voor fiscale 
maatregelen die die BES-eilanden betreft.  
1
 Zie onderdeel 1 van het advies van de Afdeling bij het wetsvoorstel Belastingplan 2024. 
Pagina 1 van 4
