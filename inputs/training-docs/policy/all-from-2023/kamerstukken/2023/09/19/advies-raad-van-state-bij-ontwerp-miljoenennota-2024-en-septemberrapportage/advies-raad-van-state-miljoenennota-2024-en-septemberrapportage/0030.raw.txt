30 
61
samenhang in de begrotingscyclus en de cyclus van de klimaatwet. Niet alleen 
wordt op die manier een ordentelijk begrotingsproces bespoedigd, maar is er ook 
sprake van één moment voor integrale weging van alle kosten en baten en 
mogelijke instrumenten om (klimaat)doelstellingen te halen.  
 
iii. Governance  
De OESO, de Europese Commissie en het IMF benadrukken dat een 
klimaatinclusief begrotingsraamwerk een institutionele context vereist waarin 
rollen en verantwoordelijkheden duidelijk zijn gedefinieerd, samen met een 
tijdhorizon voor de klimaatdoelstellingen, en zijn ingebed in een 
62
klimaatverantwoordelijk wetgevingskader. De ministeries van Financiën 
vervullen van oudsher een centrale rol in het beleidsproces vanwege de vertaling 
van algemeen regeringsbeleid in financieel- en begrotingsbeleid. Daarnaast 
coördineren zij de openbare uitgaven en zijn zij verantwoordelijk voor de 
belastingwetgeving.  
 
De ministeries van Financiën hebben daarmee een belangrijke positie om het 
bereiken van de klimaatdoelen en de transitie naar een klimaatbestendige 
economie te helpen verwezenlijken door middel van begrotingsbeleid, 
overheidsfinanciën en belastingwetgeving. Nauwe samenwerking met het 
beleidsverantwoordelijke ministerie voor klimaat – in Nederland het ministerie 
van Economische Zaken en Klimaat – en andere betrokken ministeries en 
institutioneel betrokken stakeholders, zoals planbureaus, is daarbij 
vanzelfsprekend; van belang is vooral dat de klimaatinclusiviteit van de 
overheidsfinanciën als een gemeenschappelijke verantwoordelijkheid wordt 
gezien.  
 
Dit onderschrijft ook de Coalition of Finance Ministers for Climate Action, 
waarvan Nederland sinds 2019 lid is en vanaf 2023 co-voorzitter. De coalitie is 
een internationaal samenwerkingsverband van tachtig landen, bedoeld om 
nationale klimaatdoelstellingen te bevorderen via het begrotingsbeleid en de 
overheidsfinanciën. De coalitie heeft zes principes geformuleerd (“Helsinki 
Principles”) waarmee de ministeries van Financiën hun beleid en positie in lijn 
63
kunnen brengen met de geformuleerde klimaatdoelen.  
 
61
 Advies van 30 september 2021 over de concept-Klimaatnota 2021, (W18.21.0275/IV), 
bijlage bij Kamerstukken II 2021/22, 32813, nr. 901. 
62
 OESO, Europese Commissie en IMF (2021). Green Budgeting: Towards Common 
Principles. November 2021.  
63
 De zes principes zijn: i) het afstemmen van begrotingsbeleid op de uitgangspunten van 
het klimaatakkoord van Parijs, ii) het delen van ervaringen en expertise om klimaatactie te 
bevorderen, iii) toewerken naar maatregelen die bijdragen aan effectieve beprijzing van 
CO2-uitstoot, iv) het incorporeren van klimaateffecten in macro-economisch- en 
begrotingsbeleid, beheer van overheidsinvesteringen en inkoopbeleid, v) het mobiliseren 
van private investeringen ter bekostiging van klimaatmaatregelen en de ontwikkeling van 
een financiële sector die klimaatmitigatie- en adaptatie ondersteunt en vi) actief bijdragen 
aan de voorbereiding en uitvoering van nationale klimaatdoelstellingen. De principes zijn
