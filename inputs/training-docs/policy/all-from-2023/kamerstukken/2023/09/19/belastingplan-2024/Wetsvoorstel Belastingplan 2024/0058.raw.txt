de rekening van de Belastingdienst, waardoor de belastingschuldige niet in aanmerking komt voor 
de betalingskorting. Voorts kan een onjuist bedrag zijn overgemaakt. Wanneer dit bedrag lager is 
dan het bedrag van de voorlopige aanslag IB minus de betalingskorting komt de belastingschuldige 
eveneens niet in aanmerking voor de betalingskorting. Deze situaties zorgen nu voor klantvragen 
en herstelwerkzaamheden. Deze komen na de inwerkingtreding van de voorgestelde afschaffing te 
vervallen. Het afschaffen van de betalingskorting heeft een zeer beperkte impact op de 
automatisering. Door het verwijderen van de rekenmodule wordt er geen rekening meer gehouden 
met de betalingskorting. De betalingskorting zal ook niet meer zichtbaar zijn op de voorlopige 
aanslag IB. 
 
5.12 Minimumkapitaalregel in de vennootschapsbelasting 
 
Met deze maatregel wordt een aanpassing in de minimumkapitaalregel in de Vpb voorgesteld. De 
minimumkapitaalregel is een specifieke renteaftrekbeperking in de Vpb voor banken en 
verzekeraars die is ingevoerd per 1 januari 2020. Om te komen tot een meer gelijke behandeling 
van eigen vermogen en vreemd vermogen is in 2019 de generieke renteaftrekbeperking 
(earningsstrippingmaatregel) uit ATAD1 geïmplementeerd in de Vpb. Omdat de 
earningsstrippingmaatregel niet aangrijpt bij banken en verzekeraars is per 1 januari 2020 de 
minimumkapitaalregel ingevoerd om ook voor hen het fiscale voordeel van de financiering met 
vreemd vermogen te beperken. De maatregel beperkt de aftrek van de verschuldigde rente voor 
47
zover het vreemd vermogen meer bedraagt dan 91% van het balanstotaal.  
 
De minimumkapitaalregel blijkt onevenwichtig uit te werken op het interne liquiditeitsbeheer van 
banken en verzekeraars. In het kader van het interne liquiditeitsbeheer worden overtollige liquide 
middelen van de ene groepsmaatschappij door tussenkomst van de interne treasury afdeling 
uitgeleend aan andere groepsmaatschappijen. Op deze wijze worden de liquide middelen vanuit de 
groep bezien op een zo efficiënt mogelijke wijze ingezet en wordt voorkomen dat op groepsniveau 
onnodig vreemd vermogen dient te worden aangetrokken. De rentelasten op deze schulden aan 
groepslichamen vallen momenteel onder het toepassingsbereik van de minimumkapitaalregel. 
Vanuit het doel van de maatregel om financiering met vreemd vermogen te beperken wordt 
voorgesteld de minimumkapitaalregel zodanig aan te passen dat rentelasten op schulden aan 
groepslichamen voortaan onder voorwaarden niet in aftrek worden beperkt. Met andere woorden 
rentelasten op schulden aan groepslichamen worden onder voorwaarden aftrekbaar. Om de 
budgettaire derving van € 73 miljoen te dekken die voortvloeit uit de voorgestelde aanpassing 
wordt aanvullend voorgesteld om het percentage van de minimumkapitaalregel per 1 januari 2024 
te verhogen van 9% naar 10,6%. Dat wil zeggen dat de aftrek van rentelasten wordt beperkt voor 
zover het vreemd vermogen meer bedraagt dan 89,4% van het balanstotaal. Hoewel voor de 
financiële sector als geheel hiermee geen sprake is van een fiscale lastenverlichting of -verzwaring, 
kunnen zich binnen deze sector herverdelingseffecten voordoen. 
 
 
 
47
 Dit percentage was bij invoering van de maatregel 92% en is nadien in het Belastingplan 2021 verlaagd naar 91%.
