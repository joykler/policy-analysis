28 
worden. Op dit moment bestaan er vier uitgavenkaders: Rijksuitgaven, Sociale 
Zekerheid, Zorg en Investeringen. Een vast uitgavenkader zorgt ervoor dat er een 
hoge mate van zekerheid is over het niveau van de uitgaven. Hierdoor wordt het 
mogelijk om automatische stabilisatie via de inkomstenkant na te streven.  
 
Het inkomstenkader legt de cumulatieve lastenontwikkeling vast voor burgers en 
56
bedrijven als gevolg van de maatregelen uit een regeerakkoord. Hiervoor geldt 
het principe van automatische stabilisatie: inkomstenmeevallers komen ten 
gunste van het overheidssaldo, inkomstentegenvallers belasten het 
overheidssaldo. In beginsel worden het uitgavenplafond en het inkomstenkader 
gedurende de kabinetsperiode niet aangepast.  
 
Het begrotingsbeleid en de bijbehorende begrotingssystematiek zal de komende 
decennia rekening moeten houden met de invloed van klimaatverandering op de 
overheidsfinanciën. Begrotingsbeleid en -systematiek moet onderscheiden 
worden van de begrotingsnormen: deze worden politiek vastgelegd, deels in de 
Europese begrotingsafspraken en deels in het regeerakkoord. De Afdeling gaat 
hier in op de vraag hoe de begrotingssystematiek structureel kan worden 
verbeterd gegeven de noodzakelijke klimaatinclusiviteit; het laat de (Europese en 
nationale) vaststelling van normen onverlet. 
 
Aan de uitgavenkant van de begroting is klimaat inmiddels een significante post, 
die ook andere onderdelen van de rijksuitgaven beïnvloedt en verder zal 
beïnvloeden (zie paragraaf D1). Het Klimaatfonds, waaruit subsidie beschikbaar is 
voor reductie van broeikasgassen, is momenteel onderdeel van het 
57
uitgavenkader Investeringen. Ook buiten het Klimaatfonds is sprake van 
uitgaven aan klimaat, waarvan niet alles reeds in beeld is. Omdat (omgang met) 
klimaatverandering een structurele opgave is, is een structurele inbedding van 
klimaat aan de uitgavenkant benodigd. Het is van belang te onderzoeken of de 
methodiek van een fonds de meest geschikte vorm voor de structurele inbedding 
van klimaat in de begrotingssystematiek is. Een alternatief zou een apart 
uitgavenkader Klimaat kunnen zijn, zodat structureel inzicht geboden wordt in 
klimaatgerelateerde uitgaven binnen de begroting. Relevante onderdelen van het 
huidige uitgavenkader Investeringen zouden in het uitgavenkader Klimaat kunnen 
worden opgenomen, hetgeen ook de eenvoud en transparantie bevordert.  
 
Ook de samenstelling van de lastenkant van de rijksbegroting verandert. Zo zorgt 
de vergroening van het belastingstelsel voor een financiële opgave door fiscale 
grondslagerosie. Dit komt omdat beprijzing erop gericht is om gedrag aan te 
passen, waardoor, als het gedrag volgens die bedoeling wordt aangepast, er 
minder opbrengsten uit bestaande belastingen zijn. Hierdoor ontstaat een 
 
56
 Belastinguitgaven zoals derving of uitstel van belastingontvangsten zijn onderdeel van 
het inkomstenkader van de begroting.  
57
 In het Klimaatfonds, ingesteld door het kabinet Rutte IV, zit € 35 miljard ten behoeve 
van de reductie van broeikasgas. Op 6 juli 2023 is de Tijdelijke Wet Klimaatfonds 
aangenomen in de Tweede Kamer. Stemming in de Eerste Kamer moet nog plaatsvinden.
