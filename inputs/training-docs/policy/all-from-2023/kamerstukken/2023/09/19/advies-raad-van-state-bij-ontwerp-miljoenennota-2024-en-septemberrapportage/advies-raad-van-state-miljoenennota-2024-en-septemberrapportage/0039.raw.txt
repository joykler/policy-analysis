39 
Breng in kaart hoe de beleidsprioriteiten en doelstellingen op het gebied van 
klimaat relateren aan het doel en de basisprincipes van het begrotingsbeleid. 
Identificeer hierdoor op welke manieren klimaatverandering het huidige 
begrotingsbeleid beïnvloedt en waar klimaat beter onderdeel van het 
begrotingsbeleid kan worden gemaakt.  
 
II. Werk toe naar een (omvangrijkere) definitie en classificatiemethodologie 
voor klimaatgerelateerde uitgaven en inkomsten  
 
Om doelmatig en doeltreffend beleid te kunnen voeren is het noodzakelijk om 
klimaatbeleid te kwantificeren. Het kabinet heeft met het vaststellen van een 
definitie van klimaatuitgaven een goede eerste stap gezet. Vervolgstappen zijn 
echter nodig voor het definiëren en classificeren van klimaatgerelateerde 
uitgaven en inkomsten voor zowel het gevoerde mitigatie- als adaptatiebeleid. 
Daarbij kunnen ervaringen uit de Europese praktijk worden meegenomen.  
 
III. Ontwikkel klimaatinclusieve macro-economische en budgettaire modellen en 
analyses  
 
Om beter inzicht te krijgen in de ontwikkeling van de economie en 
overheidsfinanciën op de middellange en lange termijn, zijn onafhankelijke 
ramingen en scenario-analyses nodig van de gevolgen klimaatverandering en is 
inzicht benodigd in de (toekomstige) kosten voor klimaatschade, -adaptatie en -
mitigatie.  
 
De Afdeling adviseert de effecten van klimaatverandering te integreren in de 
houdbaarheidsanalyses van de overheidsfinanciën en in het basispad. Op deze 
manier kan klimaat onderdeel uitmaken van de integrale afwegingen binnen de 
budgettaire besluitvorming.
