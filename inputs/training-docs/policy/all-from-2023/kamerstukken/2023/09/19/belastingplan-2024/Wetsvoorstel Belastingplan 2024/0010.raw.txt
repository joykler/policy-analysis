3. In afwijking van het eerste lid, onderdeel a, behoren niet tot de opbrengst onmiddellijke 
of middellijke uitdelingen van winst, als gevolg van giften als bedoeld in artikel 4.13, vijfde lid, 
eerste zin, van de Wet inkomstenbelasting 2001 aan algemeen nut beogende instellingen en 
steunstichtingen SBBI door een vennootschap waarin de opbrengstgerechtigde een aanmerkelijk 
belang heeft als bedoeld in hoofdstuk 4 van de Wet inkomstenbelasting 2001. Artikel 4.13, vijfde 
lid, tweede zin, van de Wet inkomstenbelasting 2001 is van overeenkomstige toepassing. 
 
B.  
In artikel 4d, eerste lid, wordt “artikel 3, vierde lid” vervangen door “artikel 3, vijfde lid”. 
 
Artikel XV 
 
De Wet op belastingen van rechtsverkeer wordt met ingang van 1 januari 2025 als volgt 
gewijzigd: 
 
A.  
In artikel 13, vierde lid, wordt “tweede lid” vervangen door “tweede of zevende lid”. 
 
B.  
Aan artikel 14 wordt een lid toegevoegd, luidende: 
7. In afwijking van het eerste lid bedraagt de belasting 4 percent indien de vrijstelling, 
bedoeld in artikel 15, eerste lid, onderdeel a, en zesde lid, buiten toepassing blijft op grond van 
artikel 15, elfde lid. 
 
C.  
Aan artikel 15 wordt een lid toegevoegd, luidende: 
11. De vrijstelling, bedoeld in het eerste lid, onderdeel a, en zesde lid, blijft buiten 
toepassing op de verkrijging van aandelen in een rechtspersoon als bedoeld in artikel 4, eerste lid, 
onderdeel a: 
a. indien als gevolg van het niet toepassen van die vrijstelling indirect wordt geheven over 
de waarde van een of meer onroerende zaken in de zin van de omzetbelasting of rechten waaraan 
deze zijn onderworpen; en 
b. voor zover die onroerende zaken of rechten waaraan deze zijn onderworpen gedurende 
ten minste twee jaren na verkrijging daarvan worden gebruikt voor activiteiten waarvoor minder 
dan nagenoeg volledig recht op aftrek van belasting op de voet van artikel 15 van de Wet op de 
omzetbelasting 1968 bestaat. 
 
Artikel XVI 
 
In de Wet op de omzetbelasting 1968 vervalt met ingang van 1 januari 2025 tabel I, 
onderdeel a, posten 2, 3, 4, 40, 41, 43, 44, 45 en 46. 
 
Artikel XVII
