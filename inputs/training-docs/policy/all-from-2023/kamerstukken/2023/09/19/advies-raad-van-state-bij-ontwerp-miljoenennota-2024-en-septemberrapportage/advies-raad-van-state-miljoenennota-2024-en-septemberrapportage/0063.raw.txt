63 
Een nieuw kabinet zal haar eigen begrotingsbeleid en begrotingssystematiek bij 
Startnota vastleggen. Daartoe geeft de Afdeling een aantal adviezen mee in 
hoofdstuk E1. De Afdeling acht het vervolgens van belang dat een kabinet 
vervolgens de eigen overeengekomen regels en afspraken naleeft en dat 
onafhankelijke doorrekeningen van de beleidsvoornemens en toetsing aan de 
nationale en Europese begrotingsregels mogelijk zijn. Daarmee wordt rust 
gecreëerd in het begrotingsproces, wat de voorspelbaarheid van beleid en een 
stabiele uitvoering bevordert. 
 
4.   Aandachtspunten bij de uitgavenkaders 
 
4.1. Transparantie 
Transparant begrotingsbeleid dient een democratisch belang. Het helpt het 
parlement een gefundeerd oordeel te vormen over het overheidsbeleid en helpt 
maatschappelijk draagvlak voor beleid te creëren. Daarom reflecteert de Afdeling 
in haar begrotingsrapportages over de mate van transparantie van het 
begrotingsbeleid.  
 
Transparantie van de begrotingsinformatie 
De Afdeling constateerde in de Voorjaarsrapportage 2023 dat het kabinet eerdere 
adviezen van de Afdeling heeft opgevolgd om bijvoorbeeld de meerjarige 
horizontale (jaar-op-jaar) ontwikkeling van de uitgaven en lasten inzichtelijk te 
maken, maar dat er ook verbeteringen mogelijk zijn om de transparantie van de 
begrotingsstukken te vergroten. Zo ontbrak een integraal overzicht van de totale 
dekkingsopgave, de intensiveringen en de bezuinigingen.  
 
Omdat dekking in de Voorjaarsnota 2023 is geschied via een verscheidenheid aan 
posten op departementale begrotingen en de toelichting doorgaans technisch 
van aard was, was de besluitvorming die is verwerkt in de Voorjaarsnota moeilijk 
te volgen en te doorgronden. Bovendien was sprake van grote verschillen tussen 
de uitkomsten van de CEP-raming van het CPB, op basis waarvan het 
Stabiliteitsprogramma is opgesteld, en de verwerking van de 
voorjaarsbesluitvorming in de Voorjaarsnota. De oorzaak van deze verschillen is 
vervolgens niet toegelicht in de Voorjaarsnota. 
 
De regering stelde in de reactie op de Voorjaarsrapportage 2023 dat door de 
veelheid van opgaven de Voorjaarsnota meer informatie bevat dan gebruikelijk 
en dat deze informatie over meerdere onderwerpen is verdeeld. De regering heeft 
daarop toegezegd in de Miljoenennota een volledig verticaal overzicht op te 
nemen van de dekkingsopgave en mogelijke intensiveringen en bezuinigingen. 
 
Bij de beantwoording van de Kamervragen bij de Voorjaarsnota 2023 is 
inzichtelijk gemaakt wat de wijzigingen van de Voorjaarsnota ten opzichte van de 
Miljoenennota 2023 waren, dit in reactie op het advies van de Afdeling in de 
120
Voorjaarsrapportage 2023. De Miljoenennota 2024 bevat een plafondtoets met 
 
120
 Kamerstukken II, 2022/23, 36350, nr. 2.
