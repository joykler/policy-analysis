de door de verhuurder in rekening gebrachte servicekosten, kan de huurder naar de 
Huurcommissie voor een bindende uitspraak over de servicekosten, als er geen sprake is van een 
geliberaliseerde huurprijs. De Huurcommissie heeft de bevoegdheid om de servicekosten naar 
redelijkheid vast te stellen. Als sprake is van een geliberaliseerde huurprijs, dan kunnen huurders 
de Huurcommissie vragen om advies over de servicekosten. Voor een bindende uitspraak kunnen 
deze huurders zich wenden tot de kantonrechter. Voor bovengenoemde stappen hebben 
verhuurders en huurders een bepaalde mate van kennis en doenvermogen nodig. Het is niet 
evident dat de gehele doelgroep hierover beschikt. Door middel van monitoring en onderzoek zou 
na invoering van de maatregel gepoogd kunnen worden om zicht te krijgen in de mate waarin 
contracthouders teruggaveverzoeken indienen en het voordeel terechtkomt bij degene bij wie het 
zou moeten terechtkomen. Het schatten van de omvang en aard van het (niet-)gebruik van de 
teruggaveregeling zal naar verwachting gepaard gaan met uitdagingen. Allereerst is het niet 
duidelijk welke circa 600.000 huishoudens blokverwarming hebben. Hierbij komt dat deze 
huishoudens zich er niet altijd van bewust zullen zijn dat zij gebruikmaken van “blokverwarming” in 
de zin van de Wet belastingen op milieugrondslag. Een andere uitdaging is dat informatie 
uitgevraagd dient te worden bij zowel contracthouders als huishoudens (eindverbruikers). 
 
Teruggaveverzoeken blokverwarming van contracthouders 
De nieuwe systematiek zou bij een lager tarief van de nieuwe eerste schijf ten opzichte van het 
tarief van de nieuwe tweede schijf een substantieel beroep doen op het doenvermogen van 
contracthouders van blokverwarmingen. De maatregel is naar verwachting voor veel 
contracthouders doenlijk. Het is niet zeker of dit geldt voor alle contracthouders. Er zullen ook 
contracthouders zijn die mogelijk niet de benodigde actie ondernemen of – tegen een financiële 
vergoeding – een professionele partij inschakelen. 
Het teruggaveverzoek blokverwarming moet worden ingediend door de contracthouder van de 
blokverwarming. Het betreft meestal een VvE, woningcorporatie of verhuurder. Het invullen van 
het teruggaveformulier is voor het overgrote deel van de naar schatting 40.000 contracthouders 
een nieuwe handeling. De Belastingdienst gaat twee soorten formulieren hanteren.  
Het eerste formulier heeft betrekking op die verbruikers achter een blokverwarming die zelfstandig 
3
meer dan 170.000 m verbruiken. Het gaat bijvoorbeeld om een ziekenhuis met blokverwarming 
waarin ook winkels en horeca zijn gehuisvest. Het ziekenhuis verbruikt dan zelf meer dan 
3 3
170.000 m , terwijl de winkels en horeca bijvoorbeeld elk 2.000 m verbruiken. De Belastingdienst 
behandelt op dit moment ongeveer vijftien teruggaveverzoeken per jaar voor dit soort situaties. In 
die gevallen wordt via een teruggaveverzoek geborgd dat op de aansluiting het voordeel wordt 
3
berekend over het verbruik in de (nieuwe) derde schijf (170.000-1.000.000 m ) waarin het tarief 
lager is dan het tarief van de (nieuwe) eerste en (nieuwe) tweede schijf/het blokverwarmingstarief. 
Zou in die gevallen geen teruggaveverzoek kunnen worden ingediend, dan wordt de betreffende 
verbruiker zwaarder belast dan wanneer deze een individuele aansluiting zou hebben. De 
contracthouders blijven in de nieuwe schijven- en tariefsystematiek voor die gevallen een 
teruggaveverzoek indienen. Vanaf het moment dat het tarief van de nieuwe eerste schijf lager is 
dan het tarief van de nieuwe tweede schijf ziet het verzoek uitsluitend op de onroerende zaak met 
3
een verbruik van meer dan 170.000 m en dan meer specifiek uitsluitend op het verbruik boven de 
3
170.000 m . Op het formulier moet de contracthouder naast adres- en contactgegevens, de EAN-
125
