bereikt. De voorgestelde vrijstelling voor OV-kaarten is een gerichte vrijstelling in de 
werkkostenregeling (WKR). De WKR als geheel wordt periodiek geëvalueerd. 
 
Uitvoeringsgevolgen Belastingdienst, Toeslagen en Douane  
De Belastingdienst acht de voorgestelde maatregel uitvoerbaar per 2024. De voorgestelde 
maatregel betekent een vereenvoudiging ten opzichte van de huidige situatie. De vrijstelling voor 
OV-kaarten is echter een klein onderdeel in de (geïntegreerde) controles die de Belastingdienst 
doet op het gebied van de loonheffingen en zal daardoor niet leiden tot een capaciteitsbesparing. 
Er wordt met de voorgestelde maatregel een vereenvoudiging van regelgeving bereikt, met een 
complexiteitsreductie als gevolg. De Belastingdienst wees er op dat de maatregel vragen kan 
oproepen over de gevolgen van een eigen bijdrage van werknemers. Naar aanleiding hiervan is in 
de artikelsgewijze toelichting expliciet opgenomen dat een eigen bijdrage van werknemers niet kan 
leiden tot negatief loon. De voorgestelde maatregel brengt daar geen verandering in. 
 
5.11 Afschaffen betalingskorting voorlopige aanslag IB 
 
Bij bepaalde voorlopige aanslagen IB wordt op grond van de wet een betalingskorting verleend als 
het gehele bedrag van de voorlopige aanslag minus het bedrag van de betalingskorting uiterlijk op 
de eerste vervaldag is betaald. De betalingskorting is in 1998 geïntroduceerd op advies van de 
Commissie Van Lunteren. De Commissie Van Lunteren deed onderzoek naar het verminderen van 
45
de administratieve lasten die samenhangen met de fiscale regelgeving en uitvoeringspraktijk. 
Deze commissie stelde vast dat een aantal belastingschuldigen in staat en bereid is om een 
voorlopige aanslag, die in meer dan één termijn betaald mag worden, in één keer te betalen. Met 
het oog op administratieve lastenverlichting werd voorgesteld en wettelijk vastgelegd om betaling 
46
in één keer te stimuleren met een betalingskorting. 
De tijden zijn veranderd. De administratieve lasten bij het voldoen van een voorlopige aanslag zijn 
als gevolg van het elektronisch bankieren vandaag de dag gering. Het in één keer betalen van een 
aanslag kost nu als gevolg van de digitalisering namelijk bijna evenveel tijd als het in gang zetten 
van vooraf vastgestelde periodieke betalingen. Dit maakt dat het niet langer noodzakelijk is om de 
volledige betaling in één keer van een voorlopige aanslag te stimuleren met een betalingskorting. 
Gelet daarop wordt voorgesteld om de betalingskorting bij voorlopige aanslagen IB af te schaffen. 
Het blijft ook na de inwerkingtreding van deze voorgestelde maatregel voor de belastingschuldige 
mogelijk om een voorlopige aanslag in één keer te betalen. 
Sinds 1 januari 2023 wordt er al geen betalingskorting meer aangeboden bij voorlopige aanslagen 
Vpb. Met deze voorgestelde maatregel wordt de betalingskorting – overeenkomstig de toezegging 
bij de plenaire behandeling van de Fiscale verzamelwet 2023 – in haar geheel afgeschaft.  
 
Doelmatigheid, doeltreffendheid en evaluatie 
Met de afschaffing van de betalingskorting bij voorlopige aanslagen IB wordt tegemoetgekomen 
aan de toezegging bij de plenaire behandeling van de Fiscale verzamelwet 2023 aan het lid Nijboer 
 
45
 Kamerstukken II 1996/97, 25051, nr. 3, p. 4. 
46
 Kamerstukken II 1996/97, 25051, nr. 3, p. 13. 
56
