dwangsombevoegdheid mandateren aan de algemeen directeur van RVO, die deze bevoegdheid 
kan ondermandateren aan ondergeschikte ambtenaren. 
 
RVO heeft al ervaring met het opleggen van een last onder dwangsom. De hoogte van de last 
onder dwangsom voor het niet-verstrekken van de benodigde gegevens wordt niet wettelijk 
bepaald. RVO zal de hoogte per geval vaststellen in het licht van (onder meer) de draagkracht van 
de overtreder. Daarbij moet RVO ook de proportionaliteit in acht nemen. Dat betekent dat de 
hoogte van de last onder dwangsom in een redelijke verhouding moet staan tot de overtreding (het 
niet, niet volledig of niet tijdig nakomen van de verplichting tot het verstrekken van de gegevens) 
en tot de beoogde doel van de dwangsom (het alsnog en volledig nakomen van de verplichting tot 
het verstrekken van gegevens). 
 
Gegevensverwerking 
Een deel van de gegevens die wordt opgenomen in en vervolgens gepubliceerd via de TAM 
kwalificeert als persoonsgegevens in de zin van de Algemene Verordening Gegevensbescherming 
99
(AVG). Dit betekent dat de AVG van toepassing is op de verwerking van deze gegevens. Onder 
de AVG is de verwerking van persoonsgegevens uitsluitend rechtmatig indien en voor zover aan ten 
100
minste een van de gestelde voorwaarden is voldaan. Eén van die voorwaarden is dat de 
verwerking van persoonsgegevens noodzakelijk is om te voldoen aan een wettelijke verplichting. 
Energieleveranciers worden via deze wetswijziging verplicht persoonsgegevens te verstrekken aan 
RVO. Hiermee wordt een wettelijke grondslag gecreëerd. De te publiceren gegevens zijn expliciet 
opgenomen in de AGVV, waardoor het noodzakelijk is de gegevens te verwerken en te 
101
publiceren. 
  
Voorts wordt zoals hiervoor is toegelicht met dit wetsvoorstel mogelijk gemaakt dat de Minister van 
Financiën, in geval van verzoeken van de EC in het kader van toezicht op staatsteunmaatregelen, 
kan verzoeken dat de begunstigde en belastingplichtige bepaalde gegevens verstrekken voor zover 
dat noodzakelijk is om aan die verzoeken van de EC te voldoen. De Minister van Financiën is 
verplicht om aan deze verzoeken te voldoen op grond van het VWEU en hierbij in voorkomende 
gevallen persoonsgegevens te verwerken. De AVG rechtvaardigt de gegevensverwerking omdat 
deze noodzakelijk is om te voldoen aan een wettelijke verplichting die op de minister die de 
102
gegevens verwerkt rust. 
 
Vanwege de mogelijke verwerking van persoonsgegevens is een Data Protection Impact 
Assessment (DPIA) uitgevoerd, waarbij op gestructureerde wijze de gevolgen en risico’s van de 
verwerking in kaart zijn gebracht.  
 
 
 
 
99
 Over het algemeen bevatten bedrijfsgegevens geen directe koppeling met een natuurlijk persoon. In een beperkt aantal gevallen zal 
een bedrijfsnaam als een persoonsgegeven kunnen worden gekwalificeerd in de zin van artikel 4, eerste lid, AVG, wanneer een bedrijf 
geregistreerd staat met de naam van een natuurlijk persoon.  
100
 Artikel 6, eerste lid, aanhef en onderdeel c, AVG. 
101
 Artikel 9, eerste lid, AGVV. 
102
 Meer specifiek artikel 6, eerste lid, onderdeel c, AVG.
