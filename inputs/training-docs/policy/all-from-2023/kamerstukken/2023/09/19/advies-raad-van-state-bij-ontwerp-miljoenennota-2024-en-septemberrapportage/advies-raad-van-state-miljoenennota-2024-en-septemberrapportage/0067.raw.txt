67 
124
uitgaven en tot € 1,8 miljard aan inkomsten over de jaren 2023-2030. In de 
Voorjaarsnota 2023 was het Voorjaarspakket Klimaat 2023 nog niet verwerkt. 
Bovendien heeft op dat moment geen integrale besluitvorming plaatsgevonden 
over onder meer de beleidsmix voor klimaat, dat wil zeggen de verdeling tussen 
subsidies, normering en beprijzing, doordat maatregelen aan de lastenkant 
waren doorgeschoven naar de augustusbesluitvorming. 
 
Het wetsvoorstel Belastingplan 2024 bevat een versobering van de verlaagde 
tarieven voor de motorrijtuigenbelasting voor kampeerauto’s. De toelichting bij 
het voorstel geeft aan dat kampeerauto’s in vergelijking tot personenauto’s 
relatief meer CO2, stikstofoxide en fijnstof uitstoten en daarmee substantieel 
bijdragen aan de totale emissie door het wegverkeer. De toelichting maakt echter 
niet duidelijk waarom de voorgestelde versobering, namelijk een halftarief in 
plaats van een kwarttarief, in het kader van klimaatbeleid dan evenwichtig zou 
zijn. Voor bedrijfsmatig verhuurde kampeerauto’s geldt nu al een halftarief, 
waardoor de maatregel voor deze groep niet tot een fiscale milieuprikkel leidt.  
 
De Afdeling mist in de toelichting een afweging en prioritering van het met het 
halftarief voor kampeerwagens beoogde doel en de doelen van het klimaatbeleid. 
Dit geldt eveneens voor het in stand laten van de vrijstelling in de 
motorrijtuigenbelasting voor motorrijtuigen die voor 1988 zijn gebouwd 
125
(oldtimerregeling) en de verhoging van de reiskostenvergoeding.  
 
De Afdeling acht het van belang de besluitvorming over klimaatmaatregelen 
onderdeel te maken van de integrale afwegingen en daarmee van het 
hoofdbesluitvormingsmoment in het voorjaar (zie ook hoofdstuk D). Dit komt een 
goede mix van beleidsinstrumenten ten goede en daarmee de doelmatigheid en 
doeltreffendheid van het klimaatbeleid. 
 
5.2. Taakstelling belastingconstructies en fiscale regelingen 
Tijdens de voorjaarsbesluitvorming 2023 heeft geen definitieve besluitvorming 
over het inkomstenkader plaatsgevonden, waardoor het inkomstenkader nog niet 
was gesloten en definitieve besluitvorming in augustus nodig was. Binnen het 
inkomstenkader stonden nog drie dekkingsopgaven open uit het voorjaar, 
waaronder de taakstelling belastingconstructies en fiscale regelingen, die in de 
augustusbesluitvorming van dekking zijn voorzien.  
 
In de Voorjaarsrapportage 2023 constateerde de Afdeling dat door de regering in 
het voorjaar is besloten om, als de taakstelling om belastingconstructies en 
fiscale regelingen aan te pakken niet volledig kan worden ingevuld, de resterende 
dekkingsopgave in te vullen door een verhoging van het tarief in de eerste schijf 
van box 1 van de inkomstenbelasting. De Afdeling achtte deze compensatie 
opmerkelijk, omdat de taakstelling mede tot doel heeft om 
 
124
 Bijlage 1 bij het Voorjaarspakket Klimaat 2023. Kamerstukken II, 2022/23, 32813, nr. 
1230.  
125
 Zie ook het advies van de Afdeling bij het Belastingplan 2024.
