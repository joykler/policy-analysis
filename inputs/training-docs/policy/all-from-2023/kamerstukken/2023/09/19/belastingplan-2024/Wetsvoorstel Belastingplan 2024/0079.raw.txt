verschuldigde energiebelasting op de factuur van energieleveranciers en onjuist ingevulde 
teruggaveformulieren door verzoekers. Ook het weer kan een rol spelen in de berekening van de 
verschuldigde energiebelasting. Dat betekent kort gezegd dat de Belastingdienst bij de berekening 
van de teruggave niet het daadwerkelijke verbruik van elke verbruiker achter een blokverwarming 
kan meewegen. Daarom is ervoor gekozen om bij de teruggave een forfait te hanteren.  
 
De berekening van de teruggave bij een blokverwarmingssituatie zal de Belastingdienst als volgt 
gaan uitvoeren. Het aantal onroerende zaken (c.q. verbruikers) achter een blokverwarming wordt 
vermenigvuldigd met een vast bedrag. Dat bedrag wordt vastgesteld door het verschil te nemen 
3
tussen de energiebelasting over de eerste 1.000 m bij toepassing van het tarief van de nieuwe 
tweede schijf en bij toepassing van het tarief van de nieuwe eerste schijf.  
 
Voorbeeld 2 
Bij een verschil van 20 cent tussen de nieuwe eerste en tweede schijf bedraagt het forfait 
82
1.000 * (0,7055 – 0,5055) = € 200. 
 
Op deze manier betalen verbruikers achter een blokverwarming in elk geval niet méér 
3
energiebelasting over het verbruik tot 1.000 m dan verbruikers met een individuele aansluiting. 
 
De huidige wettelijke regeling inzake het blokverwarmingstarief wordt gewijzigd (zie hierover nader 
3
onder (b)). In de nieuwe regeling wordt ook bij blokverwarming de eerste 1.000 m belast met het 
tarief van de eerste schijf, dus niet met het (hogere) blokverwarmingstarief. Omdat de 
blokverwarming dus wel één keer het voordeel heeft van het lagere tarief van de eerste schijf, 
wordt de teruggave verminderd met dit voordeel, dus met één keer het forfait. In formulevorm 
berekent de Belastingdienst de teruggave per blokverwarmingssituatie als volgt, waarbij N staat 
voor het aantal onroerende zaken achter de blokverwarming: (N-1) * forfait. 
 
Voorbeeld 3 
Bij een appartementencomplex met tien appartementen bedraagt de teruggave: (10-1) * 200 = 
€ 1.800. 
 
Het forfait gaat uit van de fictie dat elke verbruiker achter een blokverwarming ten minste (de 
3
warmte-equivalent van) 1.000 m verbruikt. 
  
3
De verwachting is dat de meeste bedrijven met blokverwarming meer dan 1.000 m verbruiken en 
dus niet worden overgecompenseerd. Voor wat betreft btw geldt het volgende. Over 
energiebelasting wordt btw berekend. Bij de diverse teruggaven van energiebelasting wordt de btw 
teruggegeven, tenzij degene die de teruggave krijgt, recht heeft op aftrek van in rekening 
gebrachte btw. Omwille van de uitvoerbaarheid van de forfaitaire teruggaveregeling wordt niet 
langer onderscheid gemaakt tussen verbruikers die wel of geen recht hebben op aftrek van in 
rekening gebrachte btw. Dat betekent dat een verbruiker die recht heeft op aftrek van in rekening 
 
82
 Inclusief btw.
