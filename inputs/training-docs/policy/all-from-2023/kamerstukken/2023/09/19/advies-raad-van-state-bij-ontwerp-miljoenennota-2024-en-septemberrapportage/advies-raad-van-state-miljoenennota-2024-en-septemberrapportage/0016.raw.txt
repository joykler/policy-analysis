16 
lokaal, regionaal, nationaal en supranationaal, en voor hun onderlinge 
bestuurlijke verhoudingen en taakverdeling.  
 
Ook de economie zal sterk worden bepaald door klimaatverandering. Zo kunnen 
volgens het IMF aanhoudende temperatuurstijgingen en extreme 
weersomstandigheden op de lange termijn negatieve invloed hebben op de 
arbeidsproductiviteit, investeringen vertragen en schade toebrengen aan 
18
menselijke gezondheid. Wereldhandelsstromen kunnen volgens de WTO 
verstoord raken, met als gevolg een toename aan handelskosten en 
19
aanbodschokken. De ECB noemt indirecte inflatie-effecten die kunnen optreden 
als gevolg van aanbodschokken en door een toename van instabiliteit van het 
20
financiële systeem. Economische structuurverandering kan optreden door 
verandering van de comparatieve voordelen van en daarmee de bedrijvigheid in 
21 22
een land. Dit biedt zowel risico’s als kansen. Ook kan klimaatverandering 
(bijvoorbeeld door stijging van de zeespiegel en/of droogte) de mogelijkheid in 
delen van de wereld en in landen om economische en maatschappelijke 
23
activiteiten te ontplooien ernstig ontregelen of zelfs onmogelijk maken.  
 
Voor burgers en bedrijven kan klimaatverandering leiden tot lagere inkomsten 
door de impact van klimaat op menselijke gezondheid (via verslechterde kwaliteit 
van voeding, verminderde leercapaciteit en ontwikkeling van vaardigheden en/of 
24
verminderde arbeidsproductiviteit) , of tot extra kosten op het moment dat 
schade optreedt aan woningen, bedrijven en ander bezit en tot verstoringen in of 
structurele verandering van bedrijvigheid door aanbod- of vraagschokken.  
 
Deze macro-economische ontwikkelingen zullen ook de samenstelling en hoogte 
van de inkomsten en uitgaven van de rijksoverheid veranderen. Aan de ene kant 
heeft klimaatverandering impact op de overheidsbegroting: als klimaatrisico’s 
zich materialiseren in de reële economie kan dit een impact hebben op de groei 
en omvang van de nationale economie en leiden tot verminderde 
belastinginkomsten. Klimaatschade zal leiden tot extra kosten voor – onder meer 
 
18
 International Monetary Fund (2019). Long-Term Macroeconomic Effects of Climate 
Change: A Cross-Country Analysis. IMF Working Paper October 2019.  
19
 World Trade Organization (2022). Climate Change Adaptation and Trade. WTO Policy 
brief.  
20
 European Central Bank (2023). The Climate Change Challenge and Fiscal Instruments 
and Policies in the EU. Occasional Paper Series No 315.  
21
 World Trade Organization (2022). World Trade Report 2022. B: The role of trade in 
adapting to climate change.  
22
 Zo kan het bijvoorbeeld dat er in de toekomst type landbouwactiviteiten mogelijk zijn 
die voorheen niet konden. Op de lange termijn zullen de risico’s echter groter zijn dan de 
kansen. Bovendien slaan de kansen en risico’s ongelijk neer tussen het mondiale zuiden 
en noorden. Zie: Tol, Richard. 2018. The economic impacts of climate change, Review of 
Environmental Economics and Policy, 12 (1): 4-25.  
23
 World Economic Forum (2021). Global Risks Report 2021.  
24
 Caruso, G., Marcos, I., Noy, I. (2023) ‘Climate changes affect Human Capital’. CESifo 
Working Papers, April 2023.
