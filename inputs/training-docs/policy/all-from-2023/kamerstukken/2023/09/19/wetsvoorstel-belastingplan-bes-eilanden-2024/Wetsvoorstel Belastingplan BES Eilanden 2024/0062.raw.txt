het bedrag van de douaneschuld en de bestuurlijke boete bij wijze van mededeling aan de 
schuldenaar bekend wordt gemaakt, dient de betaling uiterlijk de eerste werkdag volgend op de 
dag van ontvangst van de mededeling worden voldaan. In de praktijk wordt de betaaltermijn van 
een werkdag als erg kort ervaren, hetgeen de reden is dat wordt voorgesteld deze betaaltermijn te 
verruimen naar tien dagen. Hiermee wordt aangesloten bij de betaaltermijn van tien dagen in de 
gevallen die worden beschreven in artikel 2.78, vijfde lid, onderdeel b, DABES waarbij in geval van 
navordering het bedrag van de douaneschuld en bestuurlijke boete binnen die termijn moet 
worden voldaan. 
 
Artikel V, onderdeel C (artikel 2.113 van de Douane- en Accijnswet BES) 
Artikel 2.113, tweede lid, DABES ziet op de specifieke gevallen waarin een bestuurlijke 
boete wordt opgelegd naar aanleiding van een handelen of nalaten van een schuldenaar dat tot 
gevolg heeft dat de ontstane douaneschuld wordt nagevorderd. Abusievelijk werd hier onder 
andere verwezen naar de navorderingsbepaling van artikel 2.78, derde lid, DABES. Dat moet 
artikel 2.78, zevende lid, van die wet zijn. Genoemde verwijzing wordt bij de voorgestelde wijziging 
gecorrigeerd. 
 
Artikel VI 
 
Artikel VI (inwerkingtreding) 
Dit artikel regelt de inwerkingtreding. Voor een aantal bepalingen waarin een afwijkende 
datum van inwerkingtreding of een inwerkingtreding met terugwerkende kracht van toepassing is, 
wordt dat toegelicht bij de toelichting op de betreffende onderdelen. Het betreft de verwijzing voor 
de inlenersaansprakelijkheid in artikel 8.67 Belastingwet BES naar de reeds per 1 juli 2012 
vervallen Wet toezicht bank- en kredietwezen 1994 BES, de redactionele fout in artikel 8 Wet IB 
BES en de onjuiste verwijzing in artikel 2.113, tweede lid, DABES die met terugwerkende kracht tot 
1 januari 2011 worden hersteld. 
Het tweede lid van dit artikel bevat de inwerkingtreding van de in het wetsvoorstel Wet 
minimumbelasting 2024 opgenomen maatregelen. Het voorgestelde artikel 17.1, eerste lid, van die 
wet bepaalt dat de Wet minimumbelasting 2024 in werking treedt met ingang van 31 december 
2023. Daarnaast wordt bepaald dat die wet voor het eerst toepassing vindt met betrekking tot 
verslagjaren die aanvangen op of na 31 december 2023. 
Het voorgestelde derde lid van dit artikel voorziet in een aanvulling op de belastingplicht 
van de onderbelastewinstmaatregel en regelt dat het voorgestelde artikel II, van dit wetsvoorstel in 
werking treedt met ingang van 31 december 2024 en voor het eerst toepassing vinden met 
betrekking tot verslagjaren die aanvangen op of na 31 december 2024. 
 
Artikel VII 
 
Deze wet wordt aangehaald als: Belastingplan BES eilanden 2024. 
 
 
 
62
