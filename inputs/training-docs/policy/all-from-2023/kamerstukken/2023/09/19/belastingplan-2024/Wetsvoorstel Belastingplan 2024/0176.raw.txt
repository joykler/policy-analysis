accijnszegels. Aangezien wordt verwacht dat dit wetsvoorstel in december 2023 tot wet wordt 
verheven en gepubliceerd, is in dit geval 1 april 2024 de eerst mogelijke inwerkingtredingsdatum. 
 
Artikel XXVII 
 
Artikel XXVII (artikel V van de Wet aanpak fraude toeslagen en fiscaliteit) 
Ingevolge de Wet aanpak fraude toeslagen en fiscaliteit is in artikel 67o AWR en artikel 41bis Awir 
het overtredersbegrip in de fiscaliteit, onderscheidenlijk voor de toeslagen, uitgebreid met de doen 
pleger, de uitlokker en de medeplichtige. Dit maakt het mogelijk om betrokkenen die anderen 
bewust helpen bij het niet nakomen van hun verplichtingen in de fiscaliteit of bij toeslagen een 
bestuurlijke boete op te leggen. Deze mogelijkheid vervalt ingevolge artikel V van de Wet aanpak 
fraude toeslagen en fiscaliteit, zoals dat na de in artikel XV van Overige fiscale maatregelen 2019 
opgenomen wijziging is komen te luiden, met ingang van 1 januari 2024, tenzij voor die datum een 
wetsvoorstel bij de Tweede Kamer der Staten-Generaal is ingediend dat in het onderwerp van 
genoemde artikelen 67o en 41bis voorziet. Voorgesteld wordt om de in die horizonbepaling 
opgenomen vervaldatum vijf jaar op te schuiven en te vervangen door 1 januari 2029. Voor een 
nadere toelichting wordt verwezen naar het algemeen deel van deze memorie. 
 
Artikel XXVIII 
 
Artikel XXVIII, onderdeel A (artikel 4 van de Algemene wet inkomensafhankelijke regelingen) 
In artikel 4 Awir staan de voorwaarden, waaronder een persoon als kind van een belanghebbende 
of diens partner wordt aangemerkt. EÃ©n voorwaarde hiervan is dat het kind staat ingeschreven op 
hetzelfde woonadres als de belanghebbende in de BRP. In het geval van co-ouderschap hoeft op 
grond van artikel 4, tweede lid, Awir niet te worden voldaan aan deze eis van inschrijving op 
hetzelfde adres als de belanghebbende als het kind tegelijkertijd voor een bepaalde tijd tot het 
huishouden van diens beide ouders hoort en hij op hetzelfde woonadres als een van die ouders is 
ingeschreven in de BRP. Zoals in het algemeen deel van deze memorie is beschreven, wordt 
voorgesteld de richtlijn om dit te beoordelen te versoepelen. Om te beoordelen of het kind 
tegelijkertijd tot beide huishoudens behoort is van belang dat het binnen een kalenderjaar in een 
nagenoeg gelijke mate in elk van beide huishoudens verblijft. Aan de voorwaarde dat een kind 
tegelijkertijd in nagenoeg gelijke mate bij beide huishoudens verblijft, wordt in ieder geval voldaan 
wanneer het kind 156 dagen van het kalenderjaar in elk van beide huishoudens verblijft. Er wordt 
dus niet meer per week beoordeeld of een kind tegelijkertijd tot beide huishoudens behoort maar 
per kalenderjaar. 
De richtlijn van 156 dagen wordt op grond van het voorgestelde artikel 4, tweede lid, vierde zin, 
Awir naar tijdsgelang herrekend als het co-ouderschap tijdens het kalenderjaar aanvangt of eindigt 
en minimaal een maand heeft geduurd. Dat heeft tevens tot gevolg dat voor de toepassing van 
artikel 4 Awir geen sprake kan zijn van een kind van de belanghebbende indien minder dan een 
maand sprake is geweest van co-ouderschap.
