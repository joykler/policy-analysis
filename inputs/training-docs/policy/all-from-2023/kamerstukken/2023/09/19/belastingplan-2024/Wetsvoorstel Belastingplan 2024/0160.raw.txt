in de onroerendezaakrechtspersoon. Deze btw-druk vermindert het belastingvoordeel dat partijen 
kunnen behalen met een vastgoedaandelentransactie. Hoewel een exacte inschatting niet mogelijk 
is, is dit belastingvoordeel in ieder geval minder dan de 21% btw die verschuldigd zou zijn bij 
rechtstreekse overdracht van de onroerende zaken. In de reacties op de internetconsultatie is 
onderbouwd aangegeven dat het btw-voordeel veelal 2% tot 4% bedraagt. 
 
Artikel XV, onderdeel F (artikel 15 van de Wet op belastingen van rechtsverkeer) 
Op basis van het voorgestelde artikel 15, elfde lid, aanhef en onderdeel a, WBR is de in de 
artikelen 15, eerste lid, onderdeel a, en zesde lid, WBR opgenomen samenloopvrijstelling in 
beginsel niet van toepassing wanneer aandelen in een onroerendezaakrechtspersoon worden 
verkregen. Aldus wordt voorkomen dat de samenloopvrijstelling van toepassing is wanneer 
aandelen in een rechtspersoon waarvan de bezittingen bestaan uit nieuwe onroerende zaken, 
vrijgesteld van btw worden overgedragen.  
Het voorgestelde artikel 15, elfde lid, aanhef en onderdeel b, WBR regelt vervolgens dat de 
genoemde uitsluiting van de samenloopvrijstelling niet van toepassing is wanneer op een 
rechtstreekse levering van de voor de btw onroerende zaken waarop de aandelen betrekking 
hebben of de rechten waaraan deze zijn onderworpen, btw verschuldigd zou zijn en de betreffende 
onroerende zaken in de zin van de omzetbelasting of de rechten waaraan deze zijn onderworpen 
gedurende ten minste twee jaren na verkrijging ervan voor ten minste 90% gebruikt worden voor 
met btw belaste activiteiten. Genoemd elfde lid kan mede betrekking hebben op de economische 
eigendom van onroerende zaken en rechten waaraan deze zijn onderworpen. 
Voorgesteld wordt de vrijstelling ook van toepassing te laten zijn op de waarde van beperkte 
rechten waarvan de vestiging voor de btw als verhuur van de bezwaarde onroerende zaak wordt 
aangemerkt (huur-analoge beperkte rechten). Als dergelijke beperkte rechten bij verkrijging van 
aandelen in een onroerendezaakrechtspersoon tot de heffingsgrondslag voor de ovb behoren zal de 
samenloopvrijstelling van toepassing zijn, indien dat beperkte recht ten minste twee jaren wordt 
gebruikt voor doeleinden waarvoor een volledig of nagenoeg volledig recht op aftrek van de 
belasting op de voet van artikel 15 Wet OB 1968 bestaat. 
Als een onroerende zaak voor de btw bestaat uit twee of meer zelfstandige onroerende zaken, 
wordt dit 90%-criterium en daarmee de samenloopvrijstelling toegepast per zelfstandige 
onroerende zaak in de zin van de omzetbelasting. Als voorbeeld kan worden genomen de levering 
van een pand met op de begane grond een bedrijfspand en op de eerste verdieping een 
(huur)woning, waarbij het bedrijfspand en de woning voor de btw worden aangemerkt als 
zelfstandige onroerende zaken. Door de toepassing van het 90%-criterium en daarmee de 
samenloopvrijstelling op het bedrijfspand, respectievelijk de woning afzonderlijk, wordt voorkomen 
dat de verkrijging van het bedrijfspand via een aandelentransactie waarbij de koper voornemens is 
dat pand met btw te verhuren, belast wordt met ovb. In dat geval is de samenloopvrijstelling dus 
van toepassing (mits aan de reguliere voorwaarden daartoe wordt voldaan). Op de verkrijging van 
de woning die vrijgesteld van btw wordt verhuurd is op grond van de voorgestelde wetswijziging de 
samenloopvrijstelling niet van toepassing zodat ter zake ovb verschuldigd is.  
De samenloopvrijstelling is uitsluitend van toepassing wanneer de onroerende zaken ten minste 
twee jaren na verkrijging ten minste voor 90% voor btw-belaste prestaties worden gebruikt. In 
deze situaties vindt geen heffing van 4% ovb plaats. Het is immers wenselijk noch noodzakelijk om 
160
