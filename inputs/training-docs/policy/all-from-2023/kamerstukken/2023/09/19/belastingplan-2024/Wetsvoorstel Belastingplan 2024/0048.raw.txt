Gelet op het maatschappelijke belang van giften aan goede doelen, en daarmee giften die worden 
gedaan vanuit een vennootschap, acht het kabinet het wenselijk om de hiervoor beschreven 
systematiek aan te passen.  
 
De nu voorgestelde wijzigingen regelen per 1 januari 2024 dat: 
36
• een door een vennootschap aan een ANBI gedane gift niet aftrekbaar is, ook niet voor 
zover de gift lager is dan het huidige wettelijke maximum van 50% van de winst en van 
€ 100.000; 
• het bedrag van die gift niet in aanmerking wordt genomen als een tot het inkomen van de 
aanmerkelijkbelanghouder te rekenen voordeel in box 2 of als opbrengst voor de 
dividendbelasting, tenzij de bedragen niet rechtstreeks worden gedaan door de 
vennootschap, maar bijvoorbeeld door de aanmerkelijkbelanghouder zelf of sprake is van 
bevoordelingen of bijdragen in contant geld. 
 
Deze maatregel leidt tot het eenvoudiger maken van de mogelijkheden om vanuit de vennootschap 
te geven aan een ANBI of een steunstichting SBBI. Daarmee blijft het kabinet vennootschappen 
stimuleren om grote giften te geven vanuit de vennootschap. Daarnaast geldt dat de in het 
hiervoor genoemde beleidsbesluit opgenomen goedkeuring, op grond waarvan het bedrag van de 
door de vennootschap gedane giften tot bepaalde maxima niet als te belasten voordeel wordt 
aangemerkt voor de inkomstenbelasting of opbrengst voor de dividendbelasting, deels wordt 
gecodificeerd, maar ook deels wordt uitgebreid. De uitbreiding ziet op de omstandigheid dat deze 
regel ook gaat gelden ingeval het bedrag van de door de vennootschap gedane gift meer bedraagt 
dan 50% van de winst en dan € 100.000. Doordat het bedrag van de gift niet wordt belast bij de 
aanmerkelijkbelanghouder, kan hij dat bedrag niet in aftrek brengen voor de in de Wet IB 2001 
opgenomen giftenaftrek. Er is wel sprake van een bij de aanmerkelijkbelanghouder te belasten 
opbrengst voor de inkomstenbelasting en de dividendbelasting als de gift van de vennootschap niet 
rechtstreeks wordt gedaan door de vennootschap, maar bijvoorbeeld via de rekening van de 
aanmerkelijkbelanghouder loopt. In dat geval geldt voor de aanmerkelijkbelanghouder de 
giftenaftrek wel. 
 
Ten overvloede wordt opgemerkt dat deze wijzigingen geen invloed hebben op de fiscale 
behandeling en dus de aftrekbaarheid van zakelijke uitgaven door vennootschappen aan goede 
doelen, zoals door middel van sponsoring of reclame. Deze kosten blijven aftrekbaar.  
 
Doeltreffendheid, doelmatigheid en evaluatie  
De maatregel komt tegemoet aan belemmeringen die belastingplichtige aanmerkelijkbelanghouders 
ervaren als zij vanuit hun vennootschap willen geven aan goede doelen. Het kabinet is zich ervan 
bewust dat de voorgestelde systematiek voor het doen van giften door een vennootschap een 
breuk vormt met de huidige systematiek. Het betreft hier de invoering van een nieuwe fiscale 
regeling die ertoe leidt dat het geven vanuit de vennootschap wordt gestimuleerd. De verwachting 
is dat vooral grote gevers die bijvoorbeeld stoppen met hun vennootschap/met ondernemen, met 
 
36
 Deze vennootschap kan ook een dochtervennootschap of werkmaatschappij zijn. 
48
