De wijziging in de dagen-eis door de uitspraak van de HR heeft alleen betrekking op 2022 en 2023. 
Door de voorliggende maatregel geldt per 2024 de eerdere 156-dageneis weer. Dit is geen 
verandering ten opzichte van de situatie voor de HR-uitspraak. Structureel vervalt alleen de eis dat 
de verdeling van zorg in een repeterend ritme moet plaatsvinden. Het is in de praktijk 
onwaarschijnlijk dat er veel co-ouderschapsregelingen met betrekking tot jonge kinderen en 
werkende ouders zijn vastgelegd zonder structuur of ritme. De structurele gevolgen zijn daarom op 
nihil gesteld. 
 
Wettelijke grondslag gegevensverstrekking in het kader van Europeesrechtelijke verplichtingen 
Het in voeren van de maatregel leidt structureel tot een niet noemenswaardige verhoging van de 
administratieve lasten voor belastingplichtige en begunstigde. De belastingplichtige zullen elk jaar 
de gegevens delen met RVO welke voorheen niet aangeleverd werden. Begunstigde die in een 
kalenderjaar meer steun ontvangen dan het drempelbedrag zullen verder als RVO niet kan 
vaststellen of de begunstigde een kmo is, gegevens dienen te verstrekken waaruit blijkt of de 
begunstigde een kmo is. Dit leidt tot administratieve lasten voor de begunstigde in een dergelijk 
geval. De administratieve lasten van de belastingplichtige en begunstigde tezamen nemen hierdoor 
structurele toe met circa € 26.000. Dit komt enerzijds doordat de handelingen beperkte kosten met 
zich mee brengen (circa € 25 per begunstigde) en anderzijds doordat de kring van begunstigde 
relatief beperkt is (circa € 1000 begunstigden). 
 
Inkorten nieuwe eerste schijf gas in de energiebelasting 
De verdere inkorting van de nieuwe eerste schijf gas brengt als zodanig geen extra administratieve 
lasten met zicht voor burgers en bedrijven als verbruikers van gas, noch voor contracthouders van 
blokverwarming, en ook niet voor energieleveranciers. 
 
Nadere wetswijzigingen betreffende de nieuwe eerste schijf gas in de energiebelasting  
Het concept wetsvoorstel dat aan het ATR is voorgelegd bevatte een verlaging van het tarief van 
de nieuwe eerste schijf gas, teneinde concreet in beeld te brengen wat een dergelijke verlaging 
met zich zou brengen. Het ATR adviseert om het wetsvoorstel niet in te dienen (dictum 4). 
 
Het ATR concludeert dat de nieuwe eerste schijven in de energiebelasting aanvullende 
onderbouwing behoeven over nut en noodzaak. Het wijst erop dat de amendementen Grinwis c.s. 
noch voorliggende concept memorie van toelichting motiveren waarom de voorgestelde extra 
beleidsoptie van de nieuwe eerste schijven noodzakelijk is. Het ATR wijst daarbij op de volgende 
factoren. De uitwerking van de beleidsoptie is complex, de omstandigheden zijn onzeker (door de 
schommelende energieprijzen), het is onzeker of het beoogde nuttig effect wordt behaald, het is 
onzeker of de kosten proportioneel zijn en het is onzeker of niet ook veel huishoudens en andere 
kleinverbruikers profiteren terwijl zij het voordeel niet nodig hebben. Het ATR benadrukt dat 
eerdere maatregelen – verlaging van het tarief van de huidige eerste schijf en verhoging van de 
belastingvermindering – ruime mogelijkheden bieden om de energiebelasting aan te passen aan de 
omstandigheden. Het ATR adviseert als minder belastend alternatief, dat bovendien meer past bij 
de klimaatopgave, om het tarief van huidige eerste schijven te verlagen, eventueel in combinatie 
met een verhoging van de belastingvermindering.
