past de ACM in de situatie dat het tarief van de nieuwe eerste schijf gas lager is dan het tarief van 
de nieuwe tweede schijf gas voor centrale aansluitingen één tarief toe. 
 
Teruggaveverzoeken ‘blokelektriciteit’ van contracthouders 
De nieuwe systematiek is naar verwachting doenlijk voor contracthouders van ‘blokelektriciteit’. 
Behalve blokverwarming komt ook blokelektriciteit voor. In die gevallen is er één aansluiting in een 
pand waarop elektriciteit wordt geleverd die wordt verbruikt in meerdere achterliggende 
onroerende zaken.  
Het uitgangspunt is dat het elektriciteitsverbruik van elk van de onroerende zaken achter één 
elektriciteitsaansluiting hetzelfde wordt belast als wanneer sprake zou zijn van onroerende zaken 
met een individuele aansluiting. Aan de ene kant heeft het ‘blok’ nadeel doordat de achterliggende 
onroerende zaken gezamenlijk slechts één keer de belastingvermindering energiebelasting 
ontvangen. Aan de andere kant heeft het blok het voordeel dat het gezamenlijk verbruik sneller in 
een hogere schijf met een lager tarief komt dan het verbruik van een verbruiker met een 
individuele aansluiting. Teneinde de mogelijkheid te bieden dat een blok gelijk wordt behandeld in 
de energiebelasting ten opzichte van een individuele aansluiting, kan de contracthouder van de 
156
blokelektriciteit op grond van het zogenoemde beleidsbesluit belastingen op milieugrondslag een 
teruggaveverzoek indienen bij de Belastingdienst. De Belastingdienst herberekent dan de 
energiebelasting voor het blok. De teruggave bedraagt het verschil tussen de in rekening gebrachte 
energiebelasting en de energiebelasting die betaald zou zijn indien de achterliggende onroerende 
zaken elk een individuele aansluiting zouden hebben gehad. Dat betekent dat de Belastingdienst in 
beginsel het totale verbruik handmatig verdeelt over het aantal onroerende zaken achter de 
gezamenlijke aansluiting. Met de huidige eerste schijf van 0-10.000 kWh hoeft de Belastingdienst 
dit handmatige werk niet altijd uit te voeren omdat weinig onroerende zaken zelfstandig over die 
grens gaan. Bij de kortere nieuwe eerste schijf tot 2.900 kWh met een lager tarief dan het tarief 
van de nieuwe tweede schijf zou dit werk veel vaker voorkomen. De Belastingdienst zou moeten 
uitvragen van welke achterliggende onroerende zaak het verbruik de eerste schijf overstijgt. 
Hierdoor wordt het invullen van het teruggaveformulier complexer voor de verzoeker. Het 
gemiddelde aantal onroerende zaken achter één aansluiting is dertien. Er zijn uitschieters naar 
achthonderd. De verzoeker zou per onroerende zaak het verbruik moeten invullen. In 2023 worden 
27.000 tot 30.000 verzoeken verwacht. Omwille van de uitvoerbaarheid is het noodzakelijk dat een 
substantieel deel hiervan geautomatiseerd kan worden afgewikkeld. Tijdens de voorbereiding op 
een mogelijke verlaging van het tarief van de nieuwe eerste schijf elektriciteit is gebleken dat de 
Belastingdienst de benodigde uitbreiding van het teruggaveformulier niet kan realiseren. Het 
beoogde teruggaveproces kan daardoor niet worden gedigitaliseerd en geautomatiseerd. In het 
belang van het beperken van de impact van de nieuwe eerste schijf elektriciteit op verzoekers en 
ten behoeve van de uitvoerbaarheid van de teruggave ‘blokelektriciteit’ vereenvoudigt de 
Belastingdienst de beoogde berekening van de teruggave in de situatie dat het tarief van de 
nieuwe eerste schijf elektriciteit lager zou worden dan het tarief van de nieuwe tweede schijf 
elektriciteit. Op die manier wordt er niet méér van de verzoeker gevraagd dan nu al het geval is bij 
teruggaveverzoeken. Naast contactgegevens, de EAN-code van de elektriciteitsaansluiting en de in 
 
156
 Besluit van de Staatssecretaris van Financiën van 25 juli 2022 over de belastingen op milieugrondslag (Stcrt. 2022, 14978). 
128
