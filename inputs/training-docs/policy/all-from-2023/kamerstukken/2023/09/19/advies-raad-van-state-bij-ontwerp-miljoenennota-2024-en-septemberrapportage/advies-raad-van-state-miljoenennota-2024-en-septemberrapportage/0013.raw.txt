13 
Bovendien vraagt het vergroten van brede welvaart, juist vanwege de 
samenhang tussen opgaven, om structurele oplossingen. Jaarlijkse sturing op 
losse indicatoren sorteert slechts beperkte of tijdelijke effecten. 
 
Een voorbeeld hiervan zijn de koopkrachtmaatregelen gepresenteerd in de 
Miljoenennota 2024, met als doel kwetsbare groepen te ondersteunen. De 
regering treft een aantal maatregelen, zonder onderliggende analyse in de 
Miljoenennota van de oorzaken van de armoedeproblematiek en van bewezen 
effectieve en uitvoerbare maatregelen. Om onder meer werken te laten lonen en 
kansengelijkheid te vergroten, zoals benoemd als uitdagingen in hoofdstuk 3 van 
de Miljoenennota, zijn echter structureel beleid en hervormingen benodigd op 
uiteenlopende beleidsterreinen, zoals de arbeidsmarkt en in de volkshuisvesting. 
Voordat beleidsopties om het aantal kwetsbare mensen te kunnen verminderen 
kunnen worden geïnventariseerd, is een samenhangende analyse van de 
problemen, uitdagingen en kansen in de economische structuur, de verschillende 
dimensies van brede welvaart en van de samenhang tussen verschillende 
beleidsterreinen benodigd.  
 
De maatschappelijke uitdagingen voor komende regeerperiode zullen de 
dimensies van brede welvaart raken. Daarmee is het van belang dat beleid voor 
de lange termijn wordt gevoerd, dat effectief, stabiel, voorspelbaar en 
uitvoerbaar is. Zoals de regering ook zelf in Hoofdstuk 3 van de Miljoenennota 
onderstreept: bij het reageren op actuele ontwikkelingen bestaat het risico dat de 
focus op structurele analyse en beleid voor de lange termijn naar de achtergrond 
verdwijnt. 
 
Volgende Miljoenennota’s zullen, naar verwachting, reflecteren op het financieel, 
sociaal-economisch en ecologisch beleid volgend uit het aankomende 
regeerakkoord. De Afdeling adviseert de eerste Miljoenennota van het volgende 
kabinet te benutten voor een analytische verdieping van het aankomende 
regeerakkoord, om daarmee als het ware een “Startnota (in termen van) Brede 
Welvaart” te ontwikkelen. De daarop volgende Miljoenennota’s kunnen dan 
worden benut voor monitoring en eventuele bijsturing van de politiek gekozen 
prioriteiten, zonder de focus op de lange termijn te verliezen. 
 
 
D.   DE IMPACT VAN KLIMAATVERANDERING OP DE OVERHEIDSFINANCIEN  
  EN HET BEGROTINGSBELEID 
 
De Afdeling vraagt in het Miljoenennota-advies van dit jaar speciale aandacht 
voor de impact van klimaatverandering op de overheidsfinanciën en het 
9
begrotingsbeleid. De Afdeling behandelt dit thema tegen de achtergrond van de 
urgentie van klimaatverandering, waar in de ontwerp-Miljoenennota 2024 
 
9
  Dit thema stond ook centraal bij de conferentie van het netwerk van de Europese 
onafhankelijke begrotingsautoriteiten (EUIFI-netwerk), die in juni 2023 plaatsvond bij de 
Raad van State.
