onderbouwing waarom er geen sprake is van gelijke gevallen dan wel de onderbouwing dat sprake 
is van een redelijke en objectieve rechtvaardiging om af te kunnen wijken van de regel. Er is echter 
geen mogelijkheid om in bepaalde gevallen of groepen van gevallen tegemoet te komen wanneer 
zich onvoorziene onbillijkheden van overwegende aard voordoen bij de toepassing van de IW 1990. 
Hiervoor wordt voorgesteld een hardheidsclausule te introduceren. 
 
Aanleiding tot wijziging 
In de kabinetsreactie op het rapport van de Parlementaire ondervragingscommissie 
Kinderopvangtoeslag heeft het kabinet de wens kenbaar gemaakt om een hardheidsclausule toe te 
127
voegen aan de IW 1990. Daarnaast heeft de Tweede Kamer een motie aangenomen waarin 
128
wordt gevraagd om wetgeving als regel te voorzien van een hardheidsclausule. Tevens heeft de 
Tweede Kamer een motie aangenomen om alle wet- en regelgeving te voorzien van waarborgen, 
zoals een hardheidsclausule met het oog op het voorkomen van schrijnende individuele effecten 
129
van wet- en regelgeving. In het regeerakkoord is ten slotte de ambitie uitgesproken om 
hardheidsclausules op te nemen in de wet om voor de uitvoering ruimte te creëren om af te wijken 
van de wet.  
 
Voorgestelde regeling 
De voorgestelde introductie van een hardheidsclausule in de IW 1990 geeft de Minister van 
Financiën de bevoegdheid om tegemoet te komen aan bepaalde gevallen of groepen van gevallen 
130
waarin de toepassing van de IW 1990 leidt tot onbillijkheden van overwegende aard. De 
voorgestelde hardheidsclausule geldt voor de bepalingen in de IW 1990 en werkt niet door naar 
bepalingen in andere wetten die specifieke bepalingen in de IW 1990 van overeenkomstige 
toepassing verklaren. Dit is bijvoorbeeld het geval bij toeslagen waarvoor de Awir geldt. Voor de 
bepalingen in de Awir geldt uitsluitend de hardheidsclausule die in de Awir is opgenomen, ook 
indien hierin bepalingen uit de IW 1990 van overeenkomstige toepassing zijn verklaard. Het gaat 
bij de voorgestelde hardheidsclausule om situaties waarin toepassing leidt tot een gevolg dat de 
wetgever had voorkomen als hij dat bij het maken van de wet had voorzien. In die gevallen kan 
worden afgeweken van de betreffende wettelijke bepaling, in voorkomende gevallen met 
inachtneming van de betrokken EU-regelgeving. De Douane int immers in- en uitvoerrechten op 
131
grond van de IW 1990 en is hierbij gebonden aan de EU-regelgeving.  
 
De voorwaarde van een onbillijkheid van overwegende aard brengt met zich dat niet aan elke 
132
onbillijkheid wordt tegemoetgekomen. Het opnemen van een hardheidsclausule in de IW 1990 
moet worden beschouwd als een toevoeging op de reeds bestaande beleidsmatige mogelijkheden 
 
127
 Kamerstukken II 2020/21, 35510, nr. 4.  
128
 Kamerstukken II 2020/21, 35510, nr. 37. Zie ook meer recent Kamerstukken II 2020/21, 35510, nr. 60. 
129
 Kamerstukken II 2020/21, 28362, nr. 44. Hierbij is het van belang dat het kabinet meent dat het voorkomen van hardvochtigheden 
primair gerealiseerd zou moeten worden door meer aandacht te geven aan dat aspect bij het opstellen van wetten en regels om daar dan 
vervolgens adequate maatregelen voor te treffen. Afhankelijk van het karakter van de regeling kan het noodzakelijk zijn daartoe een 
algemene of specifieke hardheidsclausules op te nemen (Kamerstukken II 2021/22, 35510, nr. 102, par. 3). 
130
 Door de werking van de schakelbepalingen in artikel 227a van de Provinciewet, artikel 231 van de Gemeentewet en artikel 123 van de 
Waterschapswet is de nieuwe bepaling ook van toepassing op decentrale overheden. 
131
 In een voorkomend geval moet worden getoetst of de betrokken EU-regelgeving voorziet in de mogelijkheid om een hardheidsclausule 
toe te passen. 
132
 Vergelijk Kamerstukken II 1955/56, 4080, nr. 5, p. 14. 
99
