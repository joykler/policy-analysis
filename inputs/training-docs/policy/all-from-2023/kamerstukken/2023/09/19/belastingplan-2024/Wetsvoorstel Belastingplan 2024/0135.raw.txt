Contracthouders van blokverwarming 
Als het tarief van de nieuwe eerste schijf in de toekomst lager is dan het tarief van de nieuwe 
tweede schijf gas, kunnen contracthouders van blokverwarming bij de Belastingdienst een 
teruggaveverzoek indienen voor alle verbruikers achter de blokaansluiting. Het verzoek bevat 
gegevens over het totale verbruik en het aantal onroerende zaken achter de blokverwarming. Het 
gaat naar schatting om 40.000 gevallen van blokverwarming met daarachter bedrijven en circa 
600.000 huishoudens. 
Uitgaand van gemiddeld (600.000 / 40.000 =) vijftien onroerende zaken achter een 
blokverwarming betekent dit gemiddelde jaarlijkse kosten van € 39 per verzoek. Dit is gerekend 
buiten het aantal bedrijven met blokverwarming, omdat dit aantal niet bekend is. In gevallen 
waarin er substantieel meer onroerende zaken achter de blokverwarming zijn, kunnen de kosten 
hoger zijn. Uitgaand van 40.000 blokaansluitingen en evenveel verzoeken bedragen de totale 
jaarlijkse kosten van contracthouders € 1,6 miljoen.  
 
Energieleveranciers ten aanzien van de nieuwe eerste schijven gas en elektriciteit (exclusief 
blokverwarming) 
Het opknippen van de eerste schijven gas en elektriciteit conform de amendementen Grinwis c.s. 
heeft impact op de energieleveranciers, ook zonder tariefaanpassingen. Die impact is niet in beeld 
gebracht bij de amendementen. Volledigheidshalve wordt de impact hieronder beknopt toegelicht. 
Om te beginnen met de invloed op de factuur: deze moet worden uitgebreid. Daarnaast moeten de 
juiste volumes worden toegewezen aan de schijven. Verder wordt de jaargrensproblematiek 
ingewikkelder. Het verbruik van verreweg de meeste verbruikers gaat door de eerste schijf heen, 
terwijl dat nu niet het geval is. Omdat de tarieven jaarlijks wijzigen wordt de 
berekeningssystematiek complexer. Dit leidt tot extra kosten voor de inrichting op de factuur en in 
de administratie en het toewijzen van (een) nieuwe grootboekrekening(en) aan de nieuwe 
schijven. Aan de nieuwe eerste en tweede schijven zal een koppeling moeten worden gemaakt met 
een tijdsperiode, omdat deze gelden met ingang van 1 januari 2024. Ook aan alle oude schijven 
moeten tijdsperioden worden gekoppeld omdat deze gelden tot 1 januari 2024. Deze moeten 
blijven bestaan, vanwege correcties voor het verleden en deze dienen correct te worden 
gerapporteerd tot twee jaar terug in de energiebelastingaangifte (de aangifte kent drie zichtjaren). 
Naast de incidentele investering moet dit onderscheid jarenlang worden onderhouden in de 
systemen van de energieleveranciers. Dit gaat ten koste van de inzichtelijkheid van de 
energiebelastingadministratie. Er is ook impact op andere, niet-fiscale rapportages waarin het 
volume van de schijven aan de orde is. 
Ook als de tarieven in de nieuwe eerste en tweede schijven gelijk blijven of op enig moment 
worden gedifferentieerd en later weer gelijk worden getrokken, blijft de toegevoegde complexiteit 
in de administratie van energieleveranciers bestaan. De twee schijven moeten in dat geval als 
zodanig op de energiefactuur en in de administratie van energieleveranciers blijven staan, maar 
dan met hetzelfde tarief. 
De kosten van het inregelen van de nieuwe eerste en tweede schijven worden geschat op 
gemiddeld € 10.000 per energieleverancier. Uitgaande van zestig energieleveranciers bedragen de 
kosten voor de sector incidenteel € 600.000. In reactie op deze inschatting heeft Energie-
Nederland aangegeven dat het bedrag hoger kan zijn. Gebaseerd op de voorbereidingstijd die 
135
