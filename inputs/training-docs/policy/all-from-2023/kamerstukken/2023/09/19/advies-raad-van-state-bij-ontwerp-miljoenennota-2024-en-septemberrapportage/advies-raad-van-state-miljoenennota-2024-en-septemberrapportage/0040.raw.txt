40 
IV. Maak de begrotingssystematiek klimaatinclusief 
De Afdeling adviseert te onderzoeken of een uitgavenkader voor Klimaat 
structureel inzicht kan bieden in klimaat gerelateerde uitgaven op de begroting en 
de integrale afwegingen kan bevorderen.  
 
Aan de lastenkant van de begroting adviseert de Afdeling te onderzoeken welke 
begrotingsregels aan de lastenkant behulpzaam kunnen zijn voor een duurzame 
inrichting van het belastingstelsel, zodat belastinginkomsten ook in de toekomst 
stabiel zijn. Zorg daarnaast voor een goede aansluiting van de cyclus van de 
Klimaatwet op de begrotingscyclus. Zie voor een verdere toelichting van 
bovenstaande punten paragraaf E.1. 
 
V. Richt de institutionele context zodanig in dat een klimaatinclusief 
begrotingsraamwerk geborgd is 
 
Het vastleggen van rollen en verantwoordelijkheden voor de afzonderlijke 
elementen van een klimaatinclusief begrotingsraamwerk geeft een mandaat om 
op te treden. Om de institutionele context zodanig vorm te geven dat een 
klimaatinclusief begrotingsraamwerk geborgd is, adviseert de Afdeling om de 
verantwoordelijkheid voor een klimaatinclusief begrotingsraamwerk centraal te 
beleggen bij het Ministerie van Financiën, in samenwerking met de Minister voor 
Klimaat en Energie. Daarnaast adviseert de Afdeling om te bezien hoe het 
klimaatinclusief begrotingsraamwerk wettelijk verankerd kan worden in de Wet 
Houdbare Overheidsfinanciën.  
 
VI. Onderzoek hoe het verslaggevingsstelsel klimaatinclusief gemaakt kan 
worden 
 
Als onderdeel van een klimaatinclusief begrotingsraamwerk adviseert de 
Afdeling om te onderzoeken welke lessen de Europese Corporate Sustainability 
Reporting Directive – die geldt voor de private sector – biedt voor het vergroenen 
van het verslaggevingsstelsel van de Rijksoverheid. 
  
 
E.   SEPTEMBERRAPPORTAGE 2023 
 
1.   Adviezen voor het toekomstige begrotingsbeleid 
 
Na de aankomende Tweede Kamerverkiezingen zal een nieuw kabinet in een 
regeerakkoord het te voeren begrotingsbeleid en de begrotingsregels voor deze 
aankomende kabinetsperiode formuleren. Daartoe zijn zowel de ontwikkelingen 
voor de overheidsfinanciën op de middellange en lange termijn als de financiële 
uitgangspositie relevant. De Afdeling heeft in eerdere adviezen over de 
Miljoenennota erop gewezen dat duidelijke ankers voor begrotingsbeleid (ook) 
80
een democratisch belang dienen en het parlementair budgetrecht versterken. 
 
80
 Zie onder meer het advies van de Afdeling bij de Ontwerp-Miljoenennota 2022
