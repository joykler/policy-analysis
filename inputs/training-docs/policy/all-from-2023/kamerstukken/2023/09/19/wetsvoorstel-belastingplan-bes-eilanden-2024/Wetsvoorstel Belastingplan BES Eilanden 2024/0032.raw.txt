Artikel I, onderdeel F (artikel 6.4 van de Belastingwet BES) 
De in artikel 6.4, eerste lid, onderdeel f, van de Belastingwet BES opgenomen 
integratieheffing is een correctie op de heffing van ABB bij de zelfvervaardiging van goederen. 
Deze heffing heeft tot doel het verschil in ABB te neutraliseren tussen een zelf vervaardigd product 
en een soortgelijk product indien dat van een andere BES-producent zou worden gekocht. Met de 
integratieheffing wordt alsnog ABB geheven over zelf vervaardigde producten, waarover nog geen 
ABB gerekend werd. Het gaat hierbij bijvoorbeeld om de kosten voor de inzet van eigen personeel 
bij de vervaardiging van een onroerende zaak, de waarde van de ingebrachte kavel grond waarop 
een onroerende zaak wordt gebouwd of de waarde van een lege onroerende zaak die wordt 
omgevormd tot bijvoorbeeld een kantoorpand of nieuwe woningen, waarbij dan sprake is van “in 
wezen nieuwbouw”. Het moet dan wel gaan om de vervaardiging waarbij een nieuwe onroerende 
zaak ontstaat. Anders kwalificeert het niet als een levering maar als een dienst. De 
integratieheffing wordt door ondernemers op de BES-eilanden als een drempel ervaren bij de bouw 
van onroerende zaken. Om het kostprijsverhogende karakter weg te nemen, wordt voorgesteld de 
integratieheffing af te schaffen. 
 
Artikel I, onderdeel G (artikel 6.9 van de Belastingwet BES) 
Door het voorgestelde vervallen van de integratieheffing in artikel 6.4, eerste lid, onderdeel 
f, van de Belastingwet BES dient ook de verwijzing naar deze regeling in artikel 6.9 van die wet te 
vervallen. Daarnaast dient het woord “voortgebracht” te vervallen. 
 
Artikel I, onderdeel H (artikel 6.10 van de Belastingwet BES) 
De voorgestelde wijziging in artikel 6.10, tweede lid, onderdeel b, van de Belastingwet BES 
bewerkstelligt, zoals ook toegelicht in het algemeen deel van deze memorie, dat het hoge ABB-
tarief voor personenauto’s die CO2-uitstoot hebben met ingang van 1 januari 2024 ook gaat gelden 
voor bestelauto’s die CO2-uitstoot hebben. De wijziging in onderdeel c van genoemd artikellid 
regelt dat voor bestelauto’s die geen CO2-uitstoot hebben in de ABB een nihiltarief gaat gelden, net 
zoals thans het geval is voor personenauto’s die geen CO2 uitstoten. 
 
Artikel I, onderdeel I (artikel 6.10a van de Belastingwet BES) 
Voor de toelichting op dit onderdeel wordt verwezen naar de toelichting op artikel I, 
onderdeel H. 
 
Artikel I, onderdeel J (artikel 6.11 van de Belastingwet BES) 
In verband met de voorgestelde verlettering van artikel 6.4, eerste lid, onderdeel g, van de 
Belastingwet BES wordt voorgesteld de verwijzing in artikel 6.11, eerste lid, onderdeel k, van de 
Belastingwet BES daarop aan te passen. 
 
Artikel I, onderdeel K (artikel 6.14 van de Belastingwet BES) 
De ABB kent ter zake van zelf voortgebrachte goederen geen verplicht factuurstelsel. Alleen 
op verzoek van een afnemende ondernemer is de leverancier – de producent die leveringen van 
door hem voortgebrachte goederen verricht – verplicht een factuur uit te reiken. Daarentegen is in 
artikel 8.89a, eerste lid, van de Belastingwet BES een algemene factuurplicht voor 
32
