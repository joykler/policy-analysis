MAC-proces is gestart, is het niet meer mogelijk om met gewijzigde parameterwaarden in de 
voorschotverstrekking in te grijpen. 
 
4.5.2 Doorwerking wijzigingen in het toetsingsinkomen 
De hoogte van een toeslag is onder meer afhankelijk van het toetsingsinkomen. In de praktijk is dit 
het verzamelinkomen, of – indien geen aanslag inkomstenbelasting wordt opgelegd – het 
belastbare loon in het jaar waarop de toeslag betrekking heeft. Het MAC-proces draait voorafgaand 
aan het jaar (t-1), terwijl het toetsingsinkomen pas na afloop van het jaar (t+1) vaststaat. Dienst 
Toeslagen maakt in het MAC-proces zoveel mogelijk gebruik van laatst bekende 
inkomensgegevens. 
 
In het verleden is het meermaals voorgekomen dat een wijziging in de loon-/inkomstenbelasting 
per 1 januari doorwerkte naar het toetsingsinkomen voor toeslagen voor datzelfde jaar. In de 
praktijk beschikt Dienst Toeslagen in de meeste gevallen niet over informatie waarmee kan worden 
vastgesteld wat voor individuele toeslaggerechtigden het effect van die wijziging is voor hun 
toetsingsinkomen. Dat blijkt pas als het toetsingsinkomen na afloop van het jaar is vastgesteld en 
wordt gebruikt bij het definitief toekennen van de toeslag(en). 
 
Om deze effecten te minimaliseren heeft Dienst Toeslagen de mogelijkheid om de inkomens te 
indexeren naar een volgend jaar. Daarnaast wordt op basis van inkomens uit het verleden waar 
nodig een aanpassing gedaan aan het inkomen in het MAC proces. Gedurende het jaar worden er 
op inkomen activiteiten ondernomen om bijvoorbeeld snelle stijgers te attenderen op het 
doorgeven van actuele inkomens. 
 
Daarnaast kunnen toeslaggerechtigden ook zelf actie ondernemen om wijzigingen in hun 
toetsingsinkomen die het gevolg zijn van aanpassingen in de loon-/inkomstenbelasting te laten 
verwerken in de hoogte van hun toeslagenvoorschot. Doen zij dat niet, dan trekt Dienst Toeslagen 
dat na afloop van het jaar recht in de vorm van een nabetaling aan de toeslaggerechtigde, of een 
door de toeslaggerechtigde te betalen terugvordering.  
 
4.5.3 Andere aanpassingen 
De uiterste datum waarop andere aanpassingen moeten vaststaan, is sterk afhankelijk van de aard 
van de wijziging. Kleine wijzigingen, waarbij op basis van bestaande gegevens regels worden 
aangepast, moeten uiterlijk 6 tot 12 maanden voorafgaand aan het toeslagjaar vaststaan (t-1). 
Grote wijzigingen waarbij bijvoorbeeld gebruik moet worden gemaakt van nieuwe gegevens 
moeten minimaal 12 tot 18 maanden van tevoren vaststaan, afhankelijk van de mate van 
ingrijpendheid van de aanpassing.  
4.6 Schenk- en erfbelasting 
4.6.1 Aanpassing parameterwaarden 
De aangifte schenkbelasting wordt vaak na afloop van het kalenderjaar waarin de schenking 
plaatsvond gedaan, maar kan al worden gedaan vanaf eind februari van het jaar waarop de 
schenking ziet. Om de aangifte daartoe tijdig gereed te hebben, moeten aanpassingen van 
parameterwaarden (bijv. hoogtes van vrijstellingen en tarieven) uiterlijk op 1 december in het jaar 
daaraan voorafgaand (t-1) bekend zijn. De parameterwaarden voor de erfbelasting moeten uiterlijk 
op 1 december van het jaar voorafgaand (t-1) bekend zijn om deze per 1 januari van het volgende 
jaar in de systemen van de Belastingdienst verwerkt te hebben. 
 
4.6.2 Andere aanpassingen 
In geval van wijzigingen van de aangifteproducten moeten de specificaties – anders dan 
aanpassingen van parameterwaarden – voor het belastingjaar t bekend zijn op 1 maart (t-1) dit 
i.v.m. een tijdige uitlevering van specificaties aan de softwareleveranciers. 
 
Mogelijke aanpassingen die opkomen tijdens de parlementaire behandeling van het Belastingplan-
pakket worden door de Belastingdienst beoordeeld om te bezien of het nog mogelijk is deze voor 
jaar t te verwerken. In deze weging wordt onder andere gekeken naar stapeling in het portfolio van 
25
