derde lid, onderdelen c en d, van de Wet Luchtvaart in overeenstemming te brengen met het 
voorgestelde vervallen van artikel 24, derde lid, IW 1990. 
 
Artikel XXXI 
 
Artikel XXXI (artikel 68 van de Mijnbouwwet) 
In verband met de voorgestelde invoering van artikel 3.54aa Wet IB 2001, op grond waarvan de 
toepassing van de herinvesteringsreserve wordt verruimd voor de situatie van een staking van een 
gedeelte van een onderneming als gevolg van overheidsingrijpen, wordt in artikel 68, eerste lid, 
van de Mijnbouwwet de verwijzing naar artikel 3.53, eerste lid, onderdelen a en b, en tweede lid, 
Wet IB 2001 vervangen door een verwijzing naar artikel 3.53 Wet IB 2001. Daarnaast wordt artikel 
68, eerste lid, van de Mijnbouwwet aangevuld met een verwijzing naar artikel 3.54aa Wet IB 2001. 
 
Artikel XXXII 
 
Artikel XXXII, onderdelen C en E (artikel II, onderdelen D, E, H en I, en artikel X, onderdeel A en 
onderdeel C, onder 1 en 2 van het Belastingplan 2023) 
Het Belastingplan 2023 voorziet in een stapsgewijze verhoging van het maximaal gericht 
vrijgestelde bedrag voor reiskostenvergoedingen. In 2023 is het maximum verhoogd naar € 0,21 
per zakelijk kilometer en per 2024 zou dit maximum € 0,22 per zakelijke kilometer (inclusief woon-
werkverkeer) bedragen. Zoals in het algemeen deel van deze memorie is toegelicht wordt 
voorgesteld dit maximum per 1 januari 2024 verder te verhogen naar € 0,23. Hierdoor dient het 
Belastingplan 2023 aangepast te worden. Dit wordt gedaan door de wijzigingsopdrachten uit het 
Belastingplan 2023 die het genoemde maximum per 1 januari 2024 verhogen van € 0,21 naar 
€ 0,22, te laten vervallen. Omdat het laten vervallen van de wijzigingsopdrachten uit het 
Belastingplan 2023 dient plaats te vinden voordat de verhoging van het genoemde maximum van 
€ 0,21 naar € 0,22 per 1 januari 2024 in werking treedt, is de beoogde volgorde van toepassing in 
de inwerkingtredingsbepaling opgenomen. 
 
Artikel XXXII, onderdeel D (artikel III van het Belastingplan 2023) (artikel 10a.30 van de Wet 
inkomstenbelasting 2001) 
In het Belastingplan 2023 is geregeld dat de IACK met ingang van 1 januari 2025 wordt afgeschaft 
voor ouders van uitsluitend (een of meer) kinderen die geboren zijn na 31 december 2024. Recht 
op de IACK kan vanaf 2025 dus alleen bestaan als bij een alleenstaande ouder of minstverdienende 
partner sprake is van een combinatie van arbeid en zorg voor een kind dat bij aanvang van het 
kalenderjaar jonger is dan 12 jaar en die geboren is vóór 1 januari 2025 en ook wordt voldaan aan 
de overige voorwaarden. Hiertoe is in artikel III, onderdeel G, van het Belastingplan 2023 geregeld 
dat artikel 8.14a Wet IB 2001 met ingang van 1 januari 2025 vervalt en is in artikel III, onderdeel 
I, van het Belastingplan 2023 voorzien in een nieuw artikel 10a.30 Wet IB 2001 waarin het 
hiervoor beschreven overgangsrecht is opgenomen. Bij de huidige tekst van het overgangsrecht 
wordt aangesloten bij de bepalingen van de IACK zoals deze luidden op 31 december 2024. 
Voorgesteld wordt om dit overgangsrecht zodanig aan te passen dat in plaats daarvan wordt 
aangesloten bij de bepalingen zoals die luiden onmiddellijk nadat de in artikel II van het
