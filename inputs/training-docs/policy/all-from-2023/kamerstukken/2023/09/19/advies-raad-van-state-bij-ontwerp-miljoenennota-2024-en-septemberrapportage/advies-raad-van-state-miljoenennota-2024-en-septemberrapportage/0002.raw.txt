2 
B.1.  Het macro-economische beeld  
B.2.  Het budgettaire beeld 
C. Advies over de Miljoenennota 2024  
D. De impact van klimaatverandering op overheidsfinanciën en begrotingsbeleid  
D.1.  Klimaatrisico’s zijn begrotingsrisico’s 
D.2.  Vier elementen voor het creëren van een klimaatinclusief 
begrotingsraamwerk  
D.3.  Adviezen voor een klimaatinclusief begrotingsraamwerk  
E. Septemberrapportage 2023 
E.1.  Adviezen voor het toekomstige begrotingsbeleid 
E.2.  Toets aan de Europese begrotingsregels  
E.3.  Toets aan de nationale begrotingsregels  
E.4.  Aandachtspunten bij de uitgavenkaders 
E.5.  Aandachtspunten bij het lastenkader  
F. Reactie van het demissionaire kabinet  
 
2.   Samenvattende conclusie en advies 
 
Het demissionaire kabinet presenteert met Prinsjesdag zijn laatste Miljoenennota 
van deze kabinetsperiode. Daarmee zijn de begrotingsstukken relatief beleidsarm. 
Na de aankomende Tweede Kamerverkiezingen zal door een nieuw kabinet het te 
voeren begrotingsbeleid en de begrotingsregels voor deze aankomende 
kabinetsperiode worden geformuleerd. Daartoe zijn zowel de ontwikkelingen 
voor de economie en overheidsfinanciën op de middellange en lange termijn als 
de financiële uitgangspositie relevant.  
 
Naar toekomstgericht begrotingsbeleid 
Creëer toekomstgericht begrotingsbeleid. Dat is de essentie van het advies van 
de Afdeling bij deze Miljoenennota en de bijbehorende begroting, met het oog op 
de aankomende kabinetsperiode. Dit advies bestaat uit drie samenhangende 
delen. Ten eerste, benut de eerste Miljoenennota van de aankomende 
kabinetsperiode voor een Startnota Brede Welvaart, met daarin een analyse van 
de toekomstige Nederlandse economische, sociale, ecologische en financiële 
structuur, gekoppeld aan de doelen uit het aanstaande regeerakkoord. Ten 
tweede, maak het begrotingsbeleid en de begrotingssystematiek stapsgewijs 
klimaatinclusief en maak klimaat onderdeel van de analyses voor de 
houdbaarheid van de overheidsfinanciën. Ten derde, voer schokbestendig 
begrotingsbeleid met voldoende begrotingsruimte aan de start om bezuinigingen 
tijdens de rit te voorkomen. Op deze manier wordt meer zekerheid in de 
uitvoering van overheidsbeleid gecreëerd, wat een maatschappelijk belang dient. 
 
Startnota Brede Welvaart en structuuranalyse  
In de Miljoenennota 2024 heeft het kabinet prominente aandacht voor brede 
welvaart in relatie tot de macro-economie en de overheidsfinanciën, waarmee het 
concept brede welvaart meer betekenis krijgt. Hiermee geeft het kabinet invulling 
aan het advies van de Afdeling bij de Miljoenennota 2023 om een analyse van de 
sociaaleconomische structuur van Nederland te maken. De Afdeling ziet deze
