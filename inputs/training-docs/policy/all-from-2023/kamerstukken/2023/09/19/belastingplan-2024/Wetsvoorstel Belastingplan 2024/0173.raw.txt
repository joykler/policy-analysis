tweede schijf zijn in genoemd amendement vooralsnog aan elkaar gelijk gehouden. Voor het geval 
in de toekomst het tarief van de nieuwe eerste schijf wordt verlaagd ten opzichte van het tarief van 
de nieuwe tweede schijf, wordt het volgende voorgesteld. 
De reikwijdte van de blokverwarmingsregeling wordt beperkt tot die gevallen waarin het totale 
3
verbruik de 170.000 m overstijgt waarbij het blokverwarmingstarief dan uitsluitend nog van 
3
toepassing is op het verbruik boven de 170.000 m (zie hierover paragraaf 5.18, onder (b) van het 
algemeen deel van deze memorie). Daartoe wordt voorgesteld artikel 59, derde lid, Wbm te 
vervangen op een bij koninklijk besluit te bepalen tijdstip, wat zal samenvallen met het tijdstip 
waarop de tarieven van de nieuwe eerste en tweede schijf van elkaar komen te verschillen. 
 
Artikel XXIV, onderdeel B (artikel 67 van de Wet belastingen op milieugrondslag) 
Ingevolge het amendement Grinwis c.s. inzake gas op het wetsvoorstel Belastingplan 2023 wordt 
de eerste schijf opgeknipt per 1 januari 2024. De tarieven van die nieuwe eerste en tweede schijf 
zijn in genoemd amendement vooralsnog aan elkaar gelijk gehouden. Voor het geval in de 
toekomst het tarief van de nieuwe eerste schijf wordt verlaagd ten opzichte van het tarief van de 
nieuwe tweede schijf, wordt het volgende voorgesteld. 
Vanwege de verschillende wijzigingen die noodzakelijk zijn als de tarieven van de nieuwe eerste en 
tweede schijf komen te verschillen, treden de in artikel XXIV, onderdeel B, voorgestelde 
wijzigingen van artikel 67 Wbm in werking op een bij koninklijk besluit te bepalen tijdstip, wat zal 
samenvallen met het tijdstip waarop de tarieven komen te verschillen. De hieronder beschreven 
wijzigingen in het eerste lid betreffen de wijzigingen ten aanzien van het eerste lid zoals dat per 1 
januari 2024 ingevolge het amendement Grinwis c.s. inzake gas komt te luiden. 
Teneinde zeker te stellen dat duidelijk is dat niet de bewoners en bedrijven achter de 
blokverwarming zelf een teruggaveverzoek indienen, wordt voorgesteld te verduidelijken dat het 
uitsluitend voor contracthouders van de aansluiting voor blokverwarming mogelijk is een 
teruggaveverzoek in te dienen (zie hierover paragraaf 5.18, onder (c) van het algemeen deel van 
deze memorie). In het voorgestelde artikel 67, eerste lid, Wbm wordt opgenomen dat teruggave 
wordt verleend “op verzoek van de verbruiker die aardgas gebruikt voor een installatie voor 
blokverwarming niet zijnde een installatie voor stadsverwarming waarbij grotendeels gebruik wordt 
gemaakt van restwarmte, aardwarmte of van warmte opgewekt met vaste, vloeibare of 
gasvormige biomassa, aquathermie, een lucht-water-warmtepomp of een elektrische boiler”. Die 
verbruiker is de contracthouder van de blokverwarming. Het gaat doorgaans om een VvE, 
woningcorporatie of verhuurder. 
In de huidige schijven- en tariefsystematiek ontvangt de Belastingdienst jaarlijks ongeveer vijftien 
teruggaveverzoeken die betrekking hebben op blokverwarmingssituaties waarin één onroerende 
3
zaak zelfstandig meer verbruikt dan 170.000 m . Met de nieuwe schijvensystematiek en een lager 
tarief van de nieuwe eerste schijf dan van de nieuwe tweede schijf komen daar naar verwachting 
ongeveer 40.000 teruggaveverzoeken bij. Die zullen in het algemeen betrekking hebben op 
blokverwarmingssituaties waarin er niet één of meerdere onroerende zaken zijn die zelfstandig 
3
meer verbruiken dan 170.000 m . Teneinde beide situaties – met en zonder onroerende zaak die 
3
zelfstandig meer verbruikt dan 170.000 m – duidelijk in de Wbm te onderscheiden en in 
aansluiting op het gebruik van verschillende teruggaveformulieren door de Belastingdienst voor 
deze twee situaties vanaf het moment dat de tarieven van de nieuwe eerste en tweede schijf 
173
