27 
54
daarvan voor klimaatbeleid. Technisch is het maken van dergelijke 
klimaatscenario’s nog ingewikkeld, mede door beperkingen in de beschikbare 
data. Het is echter van belang hier stapsgewijs naartoe te werken.  
 
Europees begrotingsraamwerk  
De Europese Commissie benadrukt het belang van inzicht in begrotingsrisico’s 
naar aanleiding van klimaatverandering. In de wetgevingsvoorstellen voor het 
toekomstige Europese begrotingsraamwerk stelt de Europese Commissie voor 
dat lidstaten de risico’s van klimaatverandering en de implicaties van mitigatie- 
en adaptatiebeleid op de overheidsfinanciën voor de middellange en lange 
termijn in kaart brengen.  
 
Ook is de Europese Commissie van mening dat aandacht moet worden besteed 
aan verdelingseffecten en dat onderscheid moet worden gemaakt tussen 
inkomsten en uitgaven. Tevens wil de Commissie dat lidstaten de verschillende 
wijzen waarop klimaatschokken en natuurrampen de economie, 
overheidsfinanciën en mogelijke garanties beïnvloeden in kaart brengen, evenals 
de wijze waarop overheden de begrotingsrisico’s kunnen dragen of mitigeren. 
Betrouwbare en frequente rapportages met omvangrijke, bruikbare en 
toegankelijke informatie verbeteren volgens de Commissie de budgettaire 
beslissingen. Daarbij acht de Commissie het van belang dat lidstaten 
onderbouwen hoe de begroting bijdraagt aan de nationale en internationale 
klimaatdoelen en dat zij transparant rapporteren over de gebruikte 
55
methodologieën. 
 
Het is nog niet bekend hoe het uiteindelijke begrotingsraamwerk en -proces eruit 
zal zien, omdat de onderhandelingen tussen lidstaten en de Commissie nog 
lopen en het debat met en in het Europees Parlement nog moet plaatsvinden. Pas 
als er duidelijkheid is, kunnen de gevolgen worden bepaald voor het Nederlandse 
begrotingsproces, de samenhang met de nationale begrotingsregels en de 
verplichtingen ten aanzien van het in kaart brengen van de effecten van 
klimaatverandering. De gepubliceerde wetgevingsvoorstellen van de Europese 
Commissie onderschrijven echter het belang van een klimaatinclusief 
begrotingsraamwerk.  
 
Begrotingssystematiek in het licht van klimaatverandering  
Nederland voert sinds 1994 trendmatig begrotingsbeleid (zie ook hoofdstuk E). Bij 
de start van een nieuw kabinet wordt een reëel (jaarlijks geïndexeerd) plafond 
voor overheidsuitgaven vastgesteld, dat cumulatief niet overschreden mag 
 
54
 Het werken met een bandbreedte voor klimaatverandering past bij de inzichten van de 
IPCC omdat zij werken met emissie scenario rapporten. In Nederland is bij het nationaal 
Deltaprogramma gebruik gemaakt van Deltascenario’s met zichttermijnen van 2050 en 
2100.  
55
 Europese Commissie (2023), Voorstel voor een richtlijn van de Raad tot wijziging van 
Richtlijn 2011/85/EU betreffende voorschriften voor de begrotingskaders van de lidstaten. 
COM(2023) 242 final.
