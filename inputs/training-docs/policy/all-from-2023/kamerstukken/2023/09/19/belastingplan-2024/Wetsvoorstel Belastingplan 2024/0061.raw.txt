en daarmee het creëren van een gelijker speelveld in de sector. Dat doel wordt bereikt doordat de 
overdracht van nieuwe onroerende zaken door middel van aandelen in voorkomende gevallen in 
die mate met ovb wordt belast, dat daarmee zoveel mogelijk eenzelfde effectieve belastingdruk 
ontstaat als het geval zou zijn wanneer de onroerende zaken zelf worden overdragen. De twee 
reeds bestaande ovb-tarieven zijn daartoe niet toereikend. Uit de internetconsultatie is gebleken 
dat toepassing van het tarief van 10,4% in veel gevallen zal leiden tot een te hoge effectieve 
belastingdruk terwijl het tarief van 2% op basis van berekeningen onvoldoende blijkt om de 
beoogde, gelijke belastingdruk te bewerkstelligen. Met de introductie van een ovb-tarief van 4% is 
sprake van een zo gericht mogelijke maatregel die in de als zodanig afgebakende situaties het 
beoogde effect sorteert. 
 
Naast de beleidsevaluatie die in 2028 zal plaatsvinden ten aanzien van de doelmatigheid en 
doeltreffendheid van onderhavige maatregel, vindt in 2024 een evaluatie plaats van de 
tariefdifferentiatie in de ovb. Daarbij zal de mate van complexiteit van de toepassing van diverse 
ovb-tarieven worden meegenomen. 
 
Hoofdlijnen van het voorstel 
53
De voorgestelde wetswijziging zorgt ervoor dat de samenloopvrijstelling in bepaalde situaties  
geen toepassing vindt bij de verkrijging van een kwalificerend aandelenbelang in een zogenoemde 
54
onroerendezaakrechtspersoon. Wanneer de achterliggende (nieuwe) onroerende zaken echter op 
het moment van verkrijging en gedurende twee jaren na het moment van verkrijging volledig of 
nagenoeg volledig (dus voor ten minste 90%) gebruikt worden voor btw-belaste prestaties, vindt 
de samenloopvrijstelling onverminderd toepassing. Worden de achterliggende (nieuwe) onroerende 
zaken in de genoemde periode voor minder dan 90% gebruikt voor btw-belaste prestaties, 
waardoor de samenloopvrijstelling geen toepassing vindt, dan is het tarief op de verkrijging van 
het kwalificerende aandelenbelang in een onroerendezaakrechtspersoon 4%. Het doel van deze 
wetswijziging is de ongelijkheid in het speelveld te verminderen die is ontstaan tussen 
marktpartijen die de vervreemding van onroerende zaken vormgeven door een aandelentransactie 
en marktpartijen die de onroerende zaken rechtstreeks overdragen. De voorgestelde maatregel 
beoogt een gelijker speelveld te creëren en neemt gedeeltelijk het voordeel van de ongewenste 
55
btw-besparing weg door in voorkomende gevallen ovb te heffen. Aldus wordt zo reëel mogelijk de 
belastingdruk benaderd waarvan sprake zou zijn bij een rechtstreekse, met btw belaste, overdracht 
van de onroerende zaken. 
 
Doeltreffendheid, doelmatigheid en evaluatie 
56
In het samenloopbesluit staat momenteel een goedkeuring op basis waarvan btw- en ovb-vrij 
met deelgerechtigdheden in niet-rechtspersonen (bijvoorbeeld commanditaire vennootschappen) 
nieuwe onroerende zaken geleverd/verkregen kunnen worden. Deze goedkeuring dient om binnen 
de huidige wet- en regelgeving een gelijk speelveld te creëren ten opzichte van (reguliere) 
 
53
 Voor zover niet wordt voldaan aan het hierna beschreven 90-% criterium. 
54
 Een rechtspersoon als bedoeld in artikel 4, eerste lid, onderdeel a, WBR. 
55
 Op basis van interne berekeningen en door de sector verstrekte cijfermatige praktijksituaties die als voldoende reëel zijn beoordeeld.  
56
 Het besluit van de Staatssecretaris van Financiën van 16 maart 2017 over Overdrachtsbelasting en omzetbelasting. Samenloop (Stcrt. 
2022, 32371). 
61
