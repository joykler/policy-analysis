voorlopige aanslagen de cijfers na de stemmingen over het Belastingplanpakket in de Tweede 
26
Kamer gebruikt. 
• Nadat de berekening van de massaal opgelegde voorlopige aanslagen is gestart, is het niet 
meer mogelijk daarin in te grijpen.  
• Aanpassingen van parameterwaarden voor de inkomstenbelasting van na 17 november 12:00 
uur (t-1), bijvoorbeeld in het geval van een novelle, kunnen nog wel worden verwerkt in de 
definitieve-aanslagregeling voor jaar t die na afloop van het belastingjaar (t+1) wordt 
opgelegd. Ook kunnen burgers zelf een nieuwe voorlopige aanslag vragen waarin wel met de 
bijgestelde parameterwaarden wordt gerekend (zie hierna). De praktijk leert echter dat de 
meeste burgers zo’n aanvraag niet doen. Optredende verschillen moeten worden 
rechtgetrokken bij de definitieve-aanslagregeling na afloop van het jaar en resulteren dan in 
terug te vorderen bedragen, of nabetalingen. Afhankelijk van de aangepaste 
parameterwaarde(n) kan verrekening voor werknemers al eerder geheel of gedeeltelijk 
verlopen via de loonheffingen. 
 
• Ad b: verwerking van door belastingplichtigen zelf aangevraagde voorlopige aanslagen.  
De Belastingdienst stelt belastingplichtigen in staat de door hen ontvangen voorlopige aanslag 
bij te stellen, of zelf initiatief te nemen een voorlopige aanslag aan te vragen. Daartoe kunnen 
zij gebruik maken van het burgerportal (mijn.belastingdienst.nl). Het burgerportal voor het 
aanvragen van een nieuwe of gewijzigde voorlopige aanslag voor het eerstvolgende jaar gaat 
begin december voorafgaand aan het belastingjaar (t-1) live. Het burgerportal rekent op dat 
moment met de parameterwaarden zoals daarover in de Tweede Kamer bij het 
27
Belastingplanpakket is gestemd.  
 
4.2.2 Andere aanpassingen 
De specificaties – anders dan aanpassingen van parameterwaarden – voor de voorlopige aanslag 
voor het jaar t moeten 15,5 maand voorafgaand aan het belastingjaar (t-2) bekend zijn om in de 
voorlopige-aanslagregeling verwerkt te kunnen worden. Mogelijke aanpassingen die opkomen 
tijdens de parlementaire behandeling van het Belastingplanpakket worden door de Belastingdienst 
beoordeeld om te bezien of het nog mogelijk is deze ook in de voorlopige-aanslagregeling voor jaar 
t te verwerken. In deze weging wordt onder andere gekeken naar stapeling in het portfolio van de 
Belastingdienst, omvang van de geraakte doelgroep, hoogte van financieel belang voor 
belastingplichtigen, beschikbaarheid van contra-informatie, aanpasbaarheid in papieren biljetten, 
benodigd communicatietraject, technische omvang van de wijziging, etc. 
 
Indien mogelijke afwijkingen tussen de voorlopige aanslag en definitieve aanslag worden 
geaccepteerd, kunnen de specificaties voor de definitieve aanslag voor jaar t anders dan 
wijzigingen van parameterwaarden worden gewijzigd tot 31 december van het jaar voorafgaand 
aan het belastingjaar (t-1). Op 1 maart ontvangen de softwareleveranciers de specificaties. 
 
 
26
 De Belastingdienst legt voorafgaand aan 17 november (t-1) al 300 positieve en 300 negatieve voorlopige 
aanslagen inkomstenbelasting t op. Dit is noodzakelijk om de verwerkingsstraat voor de voorlopige-
aanslagregeling te testen. Na stemmingen Tweede Kamer beoordeelt de Belastingdienst of 
parameterwijzigingen tijdens de behandeling in de Tweede Kamer voor deze aanslagen tot een andere 
berekening leiden. De aanslagen waarvoor dit het geval is, worden aangepast. De belastingplichtigen die het 
aangaat worden daarover geïnformeerd. 
27
 Indien onverhoopt parameterwaarden in de tweede helft van december moeten worden aangepast als gevolg 
van een novelle, worden deze aanpassingen enkele dagen na de stemmingen in de Eerste Kamer in het 
burgerportal doorgevoerd. In deze situatie wordt de verwerking van verzoeken om een voorlopige aanslag 
aangehouden, zodat met de definitieve parameterwaarden kan worden gerekend. Het gevolg hiervan is dat de 
voorlopige aanslagen later worden verstuurd dan gepland en er aanvullende opdrachten nodig zijn om 
parameters aan te passen.
