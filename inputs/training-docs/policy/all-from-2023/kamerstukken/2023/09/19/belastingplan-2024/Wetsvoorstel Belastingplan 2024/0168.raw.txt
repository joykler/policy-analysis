100.000. Indien het drempelbedrag in de Richtsnoeren wordt aangepast, dan geldt dit nieuwe 
drempelbedrag. Om de benodigde gegevens en inlichtingen voor de TAM te kunnen verkrijgen van 
de belastingplichtige, respectievelijk begunstigde, wordt voorgesteld om vier leden toe te voegen 
aan artikel 60 Wbm. 
Ingevolge het voorgestelde artikel 60, zesde lid, onderdeel a, Wbm wordt de belastingplichtige 
verplicht om jaarlijks gegevens en inlichtingen te verstrekken aan de Minister van LNV. In mandaat 
van de Minister van LNV zal RVO deze taak uitvoeren. De gegevens en inlichtingen worden gebruikt 
om te voldoen aan de transparantieverplichtingen die voortvloeien uit de Richtsnoeren. De 
belastingplichtige dient deze gegevens en inlichtingen vóór een bij of krachtens algemene 
maatregel van bestuur te bepalen datum en op een bij of krachtens algemene maatregel van 
bestuur te bepalen wijze aan te leveren bij RVO. De verplichting tot het verstrekken van gegevens 
en inlichtingen door een belastingplichtige, respectievelijk begunstigde, is jegens de Minister van 
LNV. De Minister van LNV mandateert de taak en uitvoering vervolgens aan de algemeen directeur 
RVO, die dit kan ondermandateren aan hem ondergeschikte ambtenaren. 
Verder is de belastingplichtige op grond van het voorgestelde artikel 60, zesde lid, onderdeel b, 
Wbm verplicht aan de Minister van Financiën op diens verzoek gegevens en inlichtingen te 
verstrekken die noodzakelijk zijn om te voldoen aan artikel 108, eerste lid, VWEU en de 
transparantieverplichtingen. Dit gaat dan om gegevens die de EC opvraagt en die niet al zijn 
verstrekt in het kader van de verplichting ingevolge het voorgestelde artikel 60, zesde lid, 
onderdeel a, Wbm. 
Ingevolge het voorgestelde artikel 60, zevende lid, onderdeel a, Wbm wordt de begunstigde 
verplicht om op verzoek van de Minister van LNV gegevens en inlichtingen te verstrekken waaruit 
blijkt of de begunstigde een kmo is. Een dergelijk verzoek zal uitsluitend worden gedaan indien op 
basis van gegevens en inlichtingen als bedoeld in het voorgestelde artikel 60, zesde lid, onderdeel 
a, Wbm blijkt dat de begunstigde in een kalenderjaar meer steun heeft ontvangen als gevolg van 
toepassing van dit artikel dan het drempelbedrag, bedoeld in punt 58, onder (b), van de 
Richtsnoeren, en de Minister van LNV dit nodig acht. Voor wat betreft de taak van de Minister van 
LNV geldt hetzelfde als hetgeen is opgemerkt met betrekking tot het voorgestelde zesde lid, 
onderdeel a. De Minister van LNV kan de taak en uitvoering mandateren aan de algemeen directeur 
RVO, die dit kan ondermandateren aan hem ondergeschikte ambtenaren. 
Voorts is de begunstigde op grond van het voorgestelde artikel 60, zevende lid, onderdeel b, Wbm 
verplicht aan de Minister van Financiën op diens verzoek gegevens en inlichtingen te verstrekken 
die noodzakelijk zijn om te voldoen aan artikel 108, eerste lid, VWEU en de 
transparantieverplichtingen. Dit gaat dan om gegevens en inlichtingen die de EC opvraagt en niet 
al zijn verstrekt in het kader van de verplichting ingevolge het voorgestelde artikel 60, zevende lid, 
onderdeel a, Wbm. 
Het voorgestelde artikel 60, achtste lid betreft de handhaving van de verplichtingen jegens de 
Minister van LNV in het voorgestelde artikel 60, zesde lid, onderdeel a, en zevende lid, onderdeel a, 
Wbm. Voorgesteld wordt om de Minister van LNV de bevoegdheid te geven om een last onder 
dwangsom aan een belastingplichtige of begunstigde op te leggen indien de belastingplichtige, 
respectievelijk begunstigde, de te verstrekken gegevens en inlichtingen niet, niet tijdig of niet 
volledig verstrekt. Voor een toelichting op deze sanctioneringsmogelijkheid wordt verwezen naar 
het algemeen deel van deze memorie van toelichting. 
168
