3
gemiddelde verbruik van 1.169 m (2023). Het kabinet past de tarieven van de schijven niet aan. 
Dat betekent dat de tarieven van de nieuwe eerste en tweede schijf op 1 januari 2024 gelijk zijn – 
3
zoals is geregeld in voornoemd amendement – en tot een verbruik van 170.000 m feitelijk één 
tarief geldt. 
 
Doeltreffendheid, doelmatigheid en evaluatie 
Indien zou worden besloten om het tarief in de nieuwe eerste schijf te verlagen ten opzichte van 
het tarief in de nieuwe tweede schijf, blijft de besparingsprikkel in de energiebelasting meer 
3
behouden door de verdere inkorting van de nieuwe eerste schijf tot 1.000 m . Op deze manier 
3
worden verbruikers aangespoord om het verbruik zo veel mogelijk onder de 1.000 m te houden, 
omdat voor het verbruik boven die grens een hoger tarief wordt geheven. 
 
Uitvoeringsgevolgen Belastingdienst, Douane en Toeslagen 
De Belastingdienst kan de lengte van de eerste schijf gas die moet gelden per 1 januari 2024 
aanpassen tot 1 december 2023. Voor energieleveranciers geldt overigens dat zij een 
voorbereidingstijd nodig hebben van ten minste drie maanden. Dat betekent dat de schijfgrens die 
per 1 januari 2024 moet gelden, voor energieleveranciers uiterlijk 1 oktober 2023 bekend moet 
zijn. 
De aankondiging in het wetsvoorstel Belastingplan 2024 van de voorgestelde wijziging per 1 
januari 2024 is dus tijdig voor aanpassing per 1 januari 2024 voor de Belastingdienst en 
energieleveranciers.  
 
5.18 Nadere wetswijzigingen betreffende de nieuwe eerste schijf gas in de energiebelasting 
 
76
De amendementen Grinwis c.s. regelen dat de eerste schijven gas en elektriciteit in de 
energiebelasting worden opgeknipt per 1 januari 2024. Bij de voorbereiding op de uitvoering van 
de amendementen is gebleken dat nadere wetswijzigingen en aanpassingen in de uitvoering door 
de Belastingdienst en energieleveranciers noodzakelijk zijn om de tarieven in de nieuwe eerste en 
tweede schijf te kunnen differentiëren. De meest impactvolle wijziging is de introductie van een 
forfaitaire teruggaveregeling voor blokverwarming. Voordat de drie noodzakelijke aanvullende 
wetswijzigingen worden toegelicht, wordt eerst een toelichting gegeven op de schijvensystematiek 
en behandeling van blokverwarming in de energiebelasting. Na de toelichting op de 
wetswijzigingen wordt stilgestaan bij de gevolgen van de nieuwe systematiek voor burgers en 
bedrijfsleven, energieleveranciers, leveranciers van stadsverwarming en de Belastingdienst. Daarbij 
komen onder meer aan de orde het risico dat het voordeel van een lager tarief van de nieuwe 
eerste schijf niet bij alle huishoudens zou terechtkomen en het frauderisico bij de nieuwe 
teruggaveregeling voor blokverwarming.  
 
Benadrukt wordt dat de tarieven niet worden gewijzigd in dit wetsvoorstel. Het wetsvoorstel bevat 
de noodzakelijke technische aanvullingen op het amendement Grinwis c.s. inzake gas om het tarief 
van de nieuwe eerste schijf gas in de toekomst te kunnen verlagen ten opzichte van het tarief van 
 
76
 Kamerstukken II 2022/23, 36202, nrs. 41 en 42.  
72
