Transparantie van staatssteun is van belang voor de correcte toepassing van de staatssteunregels, 
meer rechtszekerheid en betere verantwoording. In dit licht is een van de voorwaarden om 
staatssteun te mogen verstrekken de transparantieverplichting. Hieraan wordt uitvoering gegeven 
88
via de zogenoemde Transparency Aid Module (TAM). In de TAM moeten steunbedragen per 
onderneming worden opgenomen als de steun een drempelbedrag overschrijdt. Het drempelbedrag 
is gesteld in het Europese kader op basis waarvan goedkeuring wordt geacht te zijn verleend door 
de Europese Commissie (EC) dan wel op grond waarvan een kennisgeving moet worden gedaan 
(hierna: “drempelbedrag”). De drempelbedragen in diverse Europese kaders zijn recent verlaagd 
van € 500.000 naar € 100.000 (zie ook tabel 5). In de Richtsnoeren staatssteun ten behoeve van 
milieubescherming en energie 2022 (Richtsnoeren) en Algemene Groepsvrijstellingsverordening 
89
(AGVV) is opgenomen welke gegevens in de TAM moeten worden gepubliceerd per begunstigde. 
Het gaat onder andere om: 
− de naam; 
− het nummer waaronder deze bij de Kamer van Koophandel is geregistreerd (KVK-
nummer); 
90
− of het een kleine of middelgrote onderneming (kmo) betreft; 
91
− NACE-code ; en 
− het steunbedrag. 
 
De energiebelasting is geregeld in de Wbm. Hierin zijn enkele regelingen in de energiebelasting 
opgenomen die steunmaatregelen vormen in de zin van artikel 107, eerste lid, VWEU. Het betreft 
92
de verlaagde tarieven voor glastuinbouw, laadpalen en walstroom (hierna: “regelingen”). De EC 
heeft hiervoor goedkeuring verleend aan het verlaagde tarief voor glastuinbouw. De verlaagde 
tarieven voor laadpalen en walstroom vallen onder de AGVV, waarvoor een kennisgeving is gedaan. 
Omdat het steunmaatregelen betreft, dienen ten aanzien van deze regelingen gegevens in de TAM 
te worden opgenomen. Rijksdienst voor Ondernemend Nederland (RVO) zal ervoor zorgdragen dat 
de gegevens in de TAM worden opgenomen. RVO voert deze taak uit in mandaat voor de Minister 
van Landbouw, Natuur en Voedselkwaliteit (LNV) voor wat betreft de regeling glastuinbouw en voor 
de Minister van Infrastructuur en Waterstaat (IenW) voor wat betreft de regelingen laadpalen en 
walstroom.  
 
 
 
 
 
 
 
 
88
 State Aid Transparency — publieke zoekpagina, beschikbaar op: 
https://webgate.ec.europa.eu/competition/transparency/public?lang=nl 
89
 Verordening (EU) nr. 651/2014. Op 1 juli 2023 is de verordening ingrijpend aangepast (Verordening (EU) nr. 2023/1315). 
90
 Een kmo is een zelfstandige onderneming met minder dan 250 werknemers én met een jaaromzet van maximaal € 50 miljoen óf een 
balanstotaal van maximaal € 43 miljoen, zie Bijlage I van Verordening (EU) nr. 651/2014 van de Commissie van 17 juni 2014 waarbij 
bepaalde categorieën steun op grond van de artikelen 107 en 108 VWEU met de interne markt verenigbaar worden verklaard. 
91
 De NACE-code is een officiële Europese lijst van activiteitenomschrijvingen die door de EU en haar lidstaten toegekend wordt aan een 
bepaalde klasse van commerciële of niet-commerciële economische activiteiten. RVO bepaalt in eerste instantie de NACE-code aan de 
hand van het KVK-nummer. 
92
 Opgenomen in de artikelen 60, 60a en 60b Wbm.
