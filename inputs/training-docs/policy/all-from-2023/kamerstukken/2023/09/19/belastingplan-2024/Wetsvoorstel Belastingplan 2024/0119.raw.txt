begunstigde wanneer het steunbedrag het drempelbedrag in een kalenderjaar overschrijdt. Verder 
dient een lidstaat te voldoen aan de verplichting die voortvloeit uit artikel 108 VWEU, waarbij de 
lidstaat op verzoek van de EC verplicht is gegevens te verstrekken aan de EC. De wetswijziging 
geeft invulling aan voornoemde Europeesrechtelijke verplichtingen. 
 
Accijnstarieven voor alcoholhoudende producten 
Uit de Richtlijn 92/84 van de Raad van 19 oktober 1992 betreffende de onderlinge aanpassing van 
153
de accijnstarieven op alcohol en alcoholhoudende dranken volgt dat de lidstaten belasting 
moeten heffen over alcoholhoudende producten. De nationale accijnsniveaus mogen niet liggen 
onder de in de richtlijn voorgeschreven minimumbelastingniveaus. De door het kabinet 
voorgestelde accijnstarieven zijn boven de minimumbelastingniveaus waardoor aan de eisen van 
de richtlijn wordt voldaan. 
 
Verhoging accijns dieselvervangende stookolie 
154
In de Richtlijn energiebelastingen is geen minimumbelastingniveau opgenomen voor zware 
stookolie als motorbrandstof. Alleen voor het gebruik van zware stookolie als 
verwarmingsbrandstof is een minimumbelastingniveau opgenomen, namelijk € 15 per 1.000 kg. 
 
Verhoging tabaksaccijns 
155
Uit de Richtlijn betreffende de structuur en tarieven van de accijns op tabaksfabrikaten volgt dat 
de lidstaten belasting (accijns) moeten heffen over tabaksproducten. De nationale accijnsniveaus 
mogen niet liggen onder de in de richtlijn voorgeschreven minimumbelastingniveaus. De door het 
kabinet voorgestelde accijnstarieven blijven na verhoging boven de minimumbelastingniveaus, 
waardoor aan de eisen van de richtlijn wordt voldaan. 
 
9. Doenvermogen 
 
Per maatregel is een inschatting gemaakt van de “doenlijkheid”. Het gaat er dan om in hoeverre 
een maatregel (direct) kan leiden tot (problematische) belasting van het doenvermogen van de 
betreffende burgers en/of ondernemers.  
Secundaire effecten van maatregelen zijn effecten die het doenvermogen kunnen beïnvloeden, 
bijvoorbeeld via inkomenseffecten. Secundaire effecten worden hieronder bij de inschatting van de 
doenlijkheid van maatregelen buiten beschouwing gelaten. Bij het doenvermogen wordt gekeken 
naar een aantal factoren zoals: (i) op welke groep burgers en/of ondernemers is het wetsvoorstel 
van toepassing, (ii) welke extra acties worden er van deze doelgroep gevraagd ten opzichte van de 
huidige situatie, en (iii) in hoeverre kunnen deze acties samenvallen met omstandigheden die het 
doenvermogen kunnen inperken, zoals financiële stress en life events. Bij maatregelen die enkel 
betrekking hebben op grote of middelgrote ondernemingen die gebruik maken van professionele 
 
153
 Richtlijn 92/84 van de Raad van 19 oktober 1992 betreffende de onderlinge aanpassing van de accijnstarieven op alcohol en 
alcoholhoudende dranken (PbEU 1982, L 316). 
154
 Richtlĳn 2003/96 van de Raad van 27 oktober 2003 tot herstructurering van de communautaire regeling voor de belasting van 
energieproducten en elektriciteit (PbEU 2003, L 283). 
155
 Richtlijn 2011/64 van de Raad van 21 juni 2011 betreffende de structuur en de tarieven van de accijns op tabaksfabrikaten (PbEU 
2011, L 176).
