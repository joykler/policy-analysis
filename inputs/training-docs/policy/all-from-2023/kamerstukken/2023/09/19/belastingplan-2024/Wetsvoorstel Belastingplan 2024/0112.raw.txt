Binnen de stadsverwarmingsregeling geldt een lijst met duurzame warmtebronnen. Uitsluitend 
stadsverwarmingsinstallaties die grotendeels gebruikmaken van technieken op deze lijst kunnen 
gebruikmaken van de regeling. Door de toevoeging wordt voorkomen dat het gas dat wordt 
gebruikt in de hulpketels wordt belast tegen een hoger tarief. Hiermee wordt voorkomen dat bij 
stadsverwarmingen die (deels) gebruikmaken van vergelijkbare maar nog niet in de opsomming 
opgenomen warmtebronnen een belastingnadeel zou ontstaan ten opzichte stadsverwarmingen die 
gebruikmaken van reeds in de opsomming opgenomen warmtebronnen. Het budgettaire effect 
hiervan wordt in tabel 11 weergegeven.  
 
Tabel 11: Budgettaire effect actualiseren lijst duurzame warmtebronnen in de energiebelasting, in € mln.  
2024 2025 2026 2027 2028 2029 
-3 -3 -4 -5 -5 -6 
 
2030 Structureel Structureel vanaf 
-7 -7 2030 
 
Wettelijke grondslag informatie-uitwisseling energieleveranciers  
In de TAM moeten steunbedragen per onderneming worden opgenomen als de staatssteun een 
drempelbedrag overschrijdt. Het drempelbedrag is gesteld in het Europese kader op basis waarvan 
goedkeuring geacht wordt te zijn verleend door de EC dan wel op grond waarvan een kennisgeving 
moet worden gedaan. Hiervan is sprake bij een drietal regelingen in de energiebelasting. Gegevens 
over deze regelingen moeten worden opgenomen in de TAM . Om hieraan invulling te geven wordt 
een wettelijke grondslag gecreëerd worden voor het opvragen van de benodigde informatie. Met 
deze maatregel wordt dit bewerkstelligd. Omdat deze maatregel geen impact heeft op de grondslag 
van de energiebelasting heeft deze geen budgettair effect.  
 
Aanpassen begrip co-ouderschap toeslagen 
Er zijn meerdere situaties die gevolgen kunnen hebben op de toeslagen die een burger ontvangt. 
Eén hiervan is de situatie dat een kind gelijktijdig behoort tot het huishouden van beide ouders, 
bijvoorbeeld in het geval van co-ouderschap. In de Algemene wet inkomensafhankelijke regelingen 
(AWIR) staat op dit moment (2023) dat er sprake is van co-ouderschap wanneer een kind ten 
minste drie dagen per week in beide huishoudens verblijft.  
 
De uitvoerende Dienst Toeslagen bekijkt op basis van dit begrip niet of er elke week aan deze 
driedaagse grens wordt voldaan. Er wordt enkel bekeken of er over een langere periode sprake was 
een gemiddelde verdeling van ten minste drie dagen. Echter, bij deze toepassing kan de situatie 
voorkomen dat het verblijf van kinderen tijdens vakantie- en feestdagen in beide huishoudens niet 
wordt meegerekend. De reden hiervoor is dat dit niet aangemerkt wordt als een doorgaans verblijf. 
Dit kan consequenties voor de toeslagen die een burger ontvangt.  
 
Omdat in de IB het begrip co-ouderschap wordt gewijzigd is er aanleiding om dit begrip ook in de 
AWIR te wijzigen. Hierdoor wordt het voor een ouder makkelijker om te bepalen of het kind 
voldoende dagen in diens huishouden verblijft. Ook wordt de werking van de IB en AWIR hierdoor 
112
