de uitvoering van de energiebelasting nodig door de Belastingdienst en energieleveranciers. Die 
worden toegelicht onder ‘Doenvermogen’ (paragraaf 9) en ‘Gevolgen voor burgers en bedrijfsleven’ 
(paragraaf 10).  
 
Uit de uitvoeringstoets van de Belastingdienst op het amendement met betrekking tot de nieuwe 
eerste schijf gas is gebleken dat nadere aanpassingen van de Wet belastingen op milieugrondslag 
(Wbm) randvoorwaardelijk zijn voor de uitvoerbaarheid van een verlaging van het tarief van de 
nieuwe eerste schijf gas ten opzichte van het tarief van de nieuwe tweede schijf gas. Naar 
aanleiding hiervan zijn voor het wetsvoorstel Belastingplan 2024 nadere wijzigingen in de Wbm 
voorbereid. Op deze conceptwetgeving heeft de Belastingdienst ook een uitvoeringstoets 
opgesteld. In het voorbereidingsproces voor wetgeving en uitvoering is uiteindelijk naar voren 
gekomen dat wetswijziging op een drietal onderwerpen noodzakelijk is: 
(a) de hoogte van het blokverwarmingstarief en introductie van een forfaitaire 
teruggaveregeling bij blokverwarming; 
(b) aanpassing van de bestaande regeling voor het blokverwarmingstarief; en 
(c) verduidelijking van de kring van verzoekers die een teruggaveverzoek kunnen indienen bij 
blokverwarming. 
De benodigde wetswijzigingen zijn opgenomen in dit wetsvoorstel. Ze worden hieronder toegelicht 
onder (a) tot en met (c). 
 
De introductie van de nieuwe eerste schijf gas en een mogelijke toekomstige verlaging van het 
tarief van die schijf heeft impact op blokverwarming en de regeling in de energiebelasting 
daaromtrent. De drie noodzakelijke wetswijzigingen houden verband met blokverwarming. Daarom 
wordt voorafgaand aan de toelichting op de voorgestelde wetswijzigingen eerst een toelichting 
gegeven op de behandeling van blokverwarming in de energiebelasting. 
 
Blokverwarming in de energiebelasting 
Bij blokverwarming wordt gezamenlijk gas afgenomen voor de productie van warmte in een 
centrale installatie. Een zogenoemde ‘contracthouder’ sluit een energiecontract met een 
energieleverancier voor de levering van gas ten behoeve van de blokverwarming. De 
contracthouder is doorgaans een VvE, woningcorporatie of verhuurder. De geproduceerde warmte 
wordt gedistribueerd en gebruikt voor ruimteverwarming in de aangesloten onroerende zaken, 
bijvoorbeeld woningen, kantoren, winkels. Dit doet zich bijvoorbeeld voor bij 
appartementencomplexen, al dan niet met winkels in de ‘plint’ op de begane grond. Het gaat naar 
79
schatting om circa 40.000 situaties met blokverwarming, met als verbruikers bedrijven en naar 
schatting circa 600.000 huishoudens.  
 
Bij blokverwarming is dus sprake van een collectieve aansluiting. Daardoor ligt het gasverbruik van 
zo’n aansluiting hoger dan bij een individuele aansluiting. Bij de huidige schijflengtes overstijgt het 
3
totale verbruik binnen een blokverwarming niettemin zelden de eerste schijf van 0-170.000 m . Als 
 
79
 In de Wbm wordt niet gerept van “verbruikers” achter een blokverwarming, maar van “onroerende zaken” die worden verwarmd door 
een installatie voor blokverwarming (art. 47, eerste lid, onderdeel h, Wbm). In deze memorie van toelichting wordt met “verbruiker” kort 
gezegd bedoeld de bewoner (huishouden) of gebruiker (bedrijf) van een onroerende zaak die wordt verwarmd door een installatie voor 
blokverwarming. 
74
