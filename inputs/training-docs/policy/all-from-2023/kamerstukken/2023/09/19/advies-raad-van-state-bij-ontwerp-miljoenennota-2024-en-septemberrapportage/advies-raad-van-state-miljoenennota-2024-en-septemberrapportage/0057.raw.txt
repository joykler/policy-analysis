57 
blijft daarom onverminderd overeind, ook nu de volgende kabinetsperiode eerder 
zal aanvangen. 
 
Tabel 8: Ontwikkeling EMU-saldo en EMU-schuld 2025-2028   
(in % bbp) 2025 2026 2027 2028 
Feitelijk EMU-saldo -2,6 -3,4 -3,3 -3,6 
Structureel EMU-saldo -2,1 -2,9 -2,7 -3,0 
EMU-schuld 48,3 50,1 51,8 53,0 
Bron: Centraal Planbureau (2023) Concept Macro-Economische Verkenning 2024.  
  
 
In de Voorjaarsrapportage 2023 heeft de Afdeling de regering geadviseerd om in 
de Miljoenennota 2024 nader in te gaan op de verslechtering van de 
schuldhoudbaarheid van Nederland, ook in vergelijking tot andere Europese 
landen, vanwege de verslechtering van de schuldhoudbaarheid in de 
houdbaarheidsmonitor van de Europese Commissie.  
 
In de Miljoenennota 2024 gaat de regering in op de financiële en de 
intergenerationele houdbaarheid van de overheidsfinanciën. De regering acht de 
financiële houdbaarheid van de overheidsfinanciën niet in het geding, gezien de 
huidige hoogte van de schuldquote en de kredietwaardigheid van Nederland. 
Voor een inschatting van de intergenerationele houdbaarheid van de 
overheidsfinanciën bevat de Miljoenennota een houdbaarheidsanalyse van het 
113
CPB op basis van een DSA-model.  De analyse laat zien dat de oploop van de 
schuld in het basispad net boven de 60% bbp uitkomt in het jaar 2031. Er is 
volgens het CPB een kans van 50% dat de staatsschuld tussen de 53% bbp en de 
68% bbp zal liggen en 90% kans dat de staatsschuld onder de 77% blijft.  
 
e
Voor de 17 Studiegroep Begrotingsruimte heeft het CPB nieuwe schuldprojecties 
114
gemaakt. Op basis van de cMEV 2024, huidige beleidsvoornemens en de meest 
recente rentetermijnstructuur komt de projectie van de overheidsschuld in 2060 
op 151% bbp uit. In deze schuldprojectie is geen rekening gehouden met de 
onzekerheid over de inkomsten en uitgaven van de overheid. Ten opzichte van de 
analyse van het coalitieakkoord is de projectie van de schuldquote in 2060 
toegenomen, vooral door de gestegen overheidsrente.  
 
Bij renteniveaus van 1,5% en 4,5% op de lange termijn zou de overheidsschuld in 
2060 op respectievelijk 127% bbp en 211% bbp uitkomen. Als de zorguitgaven 
met 1% per jaar extra stijgen vanaf 2032 komt de staatsschuld in 2060 hoger uit, 
variërend van 161% tot 208% bbp, afhankelijk van de mate waarin de extra 
uitgaven gefinancierd worden door extra lasten voor huishoudens.  
 
 
113
 Een Debt Sustainability Analysis (DSA) is een instrument dat wordt gebruikt om de 
(lange termijn) schuldhoudbaarheid van een land te beoordelen en toekomstige risico’s te 
identificeren. 
114 e
 17 Studiegroep Begrotingsruimte. (2023) Bijsturen met het oog op de toekomst.
