5.27 Invoeren hardheidsclausule in de Invorderingswet 1990 
 
Huidige mogelijkheden 
Een belangrijke pijler van het regeerakkoord is dat bij de armoede- en schuldenaanpak gezorgd 
wordt voor een betere, verantwoorde overheidsincasso met oog voor de menselijke maat. Om dit 
maatwerk in de uitvoering en de wet- en regelgeving te verbeteren zijn reeds diverse trajecten 
ingezet. De invorderingsstrategie van de Belastingdienst en dienst Toeslagen is tegen het licht 
117
gehouden, in het bijzonder voor mensen die langdurig te maken hebben met hoge schulden. 
Daarnaast is onderzocht of in de Invorderingswet 1990 (IW 1990) voldoende ruimte wordt gelaten 
118 119
om maatwerk te kunnen bieden. Bij de invordering van rijksbelastingen is het immers van 
belang dat rekening kan worden gehouden met de omstandigheden van burgers. Naast de 
ingezette trajecten om maatwerk in de uitvoering en de wet- en regelgeving te verbeteren wordt er 
zo veel mogelijk proactief gehandeld bij signalen uit de maatschappij. Zo kan worden gedacht aan 
de recente maatregel gericht op de situatie waarin burgers met een inkomen rond het sociaal 
minimum de energietoeslag op de bankrekening bijgeschreven krijgen. Dit kon tot gevolg hebben 
dat de burger in verband met het overschrijden van de spaargeldnorm niet meer in aanmerking 
komt voor kwijtschelding of uitstel van betaling of dat de energietoeslag kan worden getroffen door 
een vordering of een beslag. Deze ongewenste situatie is proactief opgelost door het bedrag van de 
120
energietoeslag hiervoor uit te zonderen. 
 
De ontvanger is bij de uitvoering van zijn taken gehouden de algemene beginselen van behoorlijk 
121
bestuur in acht te nemen, waaronder het evenredigheidsbeginsel. Uit het onderzoek naar de IW 
1990 is gebleken dat de wet zelf voldoende ruimte biedt om rekening te houden met de 
122
omstandigheden van belastingschuldigen. Er wordt invulling gegeven aan deze wettelijke ruimte 
123
met beleidsregels die zijn opgenomen in de Leidraad Invordering 2008 (LI 2008). Bij de 
invordering van rijksbelastingen speelt de LI 2008 een belangrijke rol. In de LI 2008 zijn diverse 
mogelijkheden opgenomen om rekening te houden met de persoonlijke omstandigheden van 
belastingschuldigen. Voorts bestaat op grond van de LI 2008 de mogelijkheid om conform de 
124
Algemene wet bestuursrecht (Awb) af te wijken van de beleidsregels zoals die zijn opgenomen in 
de LI 2008. Deze afwijking is gerechtvaardigd als toepassing van een beleidsregel voor een of meer 
belanghebbenden gevolgen zou hebben die vanwege bijzondere omstandigheden onevenredig zijn 
125
in verhouding tot de doelen die de beleidsregel dient. Omdat het afwijken van beleidsregels kan 
leiden tot schending van het gelijkheidsbeginsel, moet er sprake zijn van daadwerkelijk bijzondere 
omstandigheden op grond waarvan onverkorte toepassing van de LI 2008 onevenredig nadeel voor 
126
de betrokkene zou opleveren. Dergelijke bijzondere omstandigheden zijn tevens de 
 
117
 Kamerstukken II 2022/23, 31066, nr. 1161.  
118
 Kamerstukken II 2022/23, 35510, nr. 106.  
119
 En daarmee verband houdende bedragen, bijvoorbeeld invorderingskosten en -rente. Op grond van artikel 2, eerste lid , onder a, IW 
1990 wordt onder ‘rijksbelastingen’ mede verstaan rechten bij invoer en rechten bij uitvoer als bedoeld in artikel 7:3 van de Algemene 
douanewet, die in Nederland worden geheven. De Douane int zowel accijns en verbruiksbelastingen (rijksbelastingen) als in- en 
uitvoerrechten op grond van de IW 1990. 
120
 Kamerstukken II 2022/23, 24515, nr. 673. 
121
 Artikel 3:4 Awb. 
122
 Kamerstukken II 2022/23, 35510, nr. 106.  
123
 Ook een beleidsregel dient te voldoen aan het evenredigheidsbeginsel. Zie Afdeling Bestuursrechtspraak van de Raad van State 2 
februari 2022, ECLI:NL:RVS:2022:285. 
124
 Artikel 4:84 Awb. 
125
 Afwijking van de LI 2008 zal slechts bij hoge uitzondering aan de orde zijn.  
126
 Artikel 1.1.5a LI 2008.
