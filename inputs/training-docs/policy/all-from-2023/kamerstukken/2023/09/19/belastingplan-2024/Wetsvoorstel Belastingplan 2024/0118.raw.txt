Nederland € 7,56 € 13,37 
België € 7,29 € 11,19 
Duitsland € 6,65 € 8,84 
 
8. EU-aspecten 
 
Wanneer er sprake is van Europeesrechtelijke aspecten van een maatregel, wordt dat hieronder 
toegelicht. Wordt een maatregel niet toegelicht in deze paragraaf, dan zijn er geen 
noemenswaardige Europeesrechtelijke aspecten. 
 
Aanpassing energie-investeringsaftrek, milieu-investeringsaftrek en willekeurige afschrijving 
milieubedrijfsmiddelen 
Voor de steunmaatregelen MIA en Vamil wordt voorgesteld een nieuwe horizonbepaling op te 
nemen met als datum 1 januari 2029. Door gebruik te maken van de mogelijkheden die de 
verschillende vrijstellingsverordeningen bieden, is er sprake van een geoorloofde vorm van 
staatssteun. De kennisgevingen bij de EC met betrekking tot de Landbouw 
148 149
Groepsvrijstellingsverordening en de Visserij Groepsvrijstellingsverordening hebben reeds 
150
plaatsgevonden. Op dit moment wordt gewerkt aan de kennisgevingen met betrekking tot de 
151
AGVV , zodat ook deze vorm van staatssteun van de MIA en de Vamil geoorloofd verstrekt kan 
blijven worden. 
 
Verruiming herinvesteringsreserve bij het staken van een gedeelte van een onderneming ten 
gevolge van overheidsingrijpen  
De voorgestelde verruiming van de HIR is van algemene aard en is van toepassing op alle 
ondernemingen en takken van bedrijvigheid die aan de betreffende voorwaarden voldoen. 
Bijgevolg is het voordeel dat verleend wordt door het gebruik van de herinvesteringsreserve niet 
selectief. Gebruik van die reserve staat immers ter beschikking van alle ondernemingen en takken 
van bedrijvigheid die aan de betreffende voorwaarden voldoen en zich in een vergelijkbare situatie 
152
bevinden. De EC heeft in een soortgelijke situatie besloten het gebruik van de fiscale 
herinvesteringsreserve niet te beschouwen als staatssteun in de zin van de VWEU, omdat de 
betreffende steun in de vorm van de belastingmaatregel niet selectief is. 
 
Wettelijke grondslag gegevensverstrekking in het kader van Europeesrechtelijke verplichtingen 
De Richtsnoeren staatssteun ten behoeve van milieubescherming en energie 2022 en AGVV 
schrijven voor dat lidstaten gegevens dienen op te nemen in de TAM ten aanzien van een 
 
148
 Verordening (EU) 2022/2472 van de Commissie van 14 december 2022 waarbij bepaalde categorieën steun in de landbouw- en de 
bosbouwsector en in plattelandsgebieden op grond van de artikelen 107 en 108 van het VWEU met de interne markt verenigbaar worden 
verklaard (PbEU 2022, L327). 
149
 Verordening (EU) nr. 2022/2473 van de Commissie van 14 december 2022 waarbij bepaalde categorieën steun voor ondernemingen 
die actief zijn in de productie, de verwerking en de afzet van visserij- en aquacultuurproducten op grond van de artikelen 107 en 108 van 
het Verdrag betreffende de werking van de Europese Unie met de interne markt verenigbaar worden verklaard (PbEU 2022, L 327). 
150
 Landbouw Groepsvrijstellingverordening: SA.108500. 
Visserij Groepsvrijstellingsverordening: SA.108504. 
151
 Verordening (EU) 2023/1315 van de Commissie van 23 juni 2023 tot wijziging van Verordening (EU) nr. 651/2014 waarbij bepaalde 
categorieën steun op grond van de artikelen 107 en 108 van het Verdrag met de interne markt verenigbaar worden verklaard, en 
Verordening (EU) 2022/2473 waarbij bepaalde categorieën steun voor ondernemingen die actief zijn in de productie, de verwerking en de 
afzet van visserij- en aquacultuurproducten, op grond van de artikelen 107 en 108 van het Verdrag met de interne markt verenigbaar 
worden verklaard (PbEU 2023, L167). 
152
 Besluit SA. 41842 (2015/N).
