6
2 kinderen over het algemeen goed in staat is om rond te komen. De maatregelen in dit 
wetsvoorstel zijn tegen deze achtergrond vooral gericht op het verbeteren van de positie 
van gezinnen met meer kinderen en met oudere kinderen. Zo komen de hiermee 
gemoeide middelen terecht bij de huishoudens die dit het hardst nodig hebben. Dit 
draagt bij aan een doelmatige besteding van middelen. Bij de gekozen maatregelen in 
het onderhavige wetsvoorstel zijn de conclusies van de genoemde onderzoeken 
meegewogen. Ook is meegewogen dat het extra kindgebonden budget voor 
alleenstaande ouders de afgelopen jaren aanzienlijk is verhoogd.  
 
2.1. Voorgestelde regeling  
Als onderdeel van de maatregelen uit de augustusbesluitvorming 2023 stelt het kabinet 
een zestal aanpassingen van het kindgebonden budget voor bovenop de jaarlijkse 
inflatiecorrectie. Deze aanpassingen worden toegepast na doorvoering van de 
7
beleidsmatige aanpassingen die volgen uit het Belastingplan 2023 en de reguliere 
indexering, met 1 januari 2024 als beoogde inwerkingtredingsdatum. De regering stelt 
de volgende aanpassingen voor: 
 
1. Het verhogen van het maximumbedrag van het eerste kind met € 750,- per jaar; 
2. Het verhogen van het maximumbedrag voor het tweede en volgende kind met € 
883,- per jaar; 
3. Het verhogen van het extra kindgebonden budget voor kinderen van 12 jaar tot 16 
jaar met € 400,- per jaar; 
4. Het verhogen van het extra kindgebonden budget voor kinderen van 16 en 17 jaar 
met € 400,- per jaar; 
5. Het verlagen van het extra kindgebonden budget voor alleenstaande ouders 
(alleenstaande-ouderkop) hebben met € 619,- per jaar; 
6. Het verlagen van de inkomensdrempel voor de berekening van een korting op het 
kindgebonden budget voor ouderparen (de inkomensafbouwgrens) met € 11.111,- 
per jaar. 
 
De aanpassingen van de genoemde (maximum)bedragen in het kindgebonden budget 
vinden plaats nadat de bedragen van het kindgebonden budget uit 2023 beleidsmatig 
8
zijn aangepast en zijn geïndexeerd met de tabelcorrectiefactor (tcf) die voor 2024 9,9% 
9
bedraagt (zie onderstaande tabel). Indexering gebeurt jaarlijks, op basis van artikel 3, 
eerste lid, van de Wet op het kindgebonden budget. Van deze indexering is door de 
Minister van Sociale Zaken en Werkgelegenheid mededeling gedaan in de 
10
Staatscourant. Een en ander is in tabel 1 schematisch weergegeven. 
 
 
6
 Een zeker bestaan, naar een toekomstbestendig stelsel van het sociaal minimum, rapport I, 
Commissie Sociaal minimum, 2023. 
7
 Kamerstukken II 2022/23, 36208 nr.2. 
8
 Kamerstukken II 2022/23, 36208, nr. 2. Hierin is geregeld dat er afbouw plaatsvindt van de 
tijdelijke verhoging van het kindgebonden budget die onderdeel was van het koopkrachtpakket uit 
2022. 
9
 Dit volgt uit artikel 3, vierde lid, van de Wet op het kindgebonden budget. 
10
 NB: Bij het opstellen van dit wetsvoorstel is deze bekendmaking nog niet gepubliceerd; na 
publicatie zal hier de vindplaats van deze bekendmaking worden opgenomen.
