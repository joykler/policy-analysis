24 
dat het belangrijk is om een geschikte methode voor het definiëren en 
classificeren van klimaatbeleid te ontwikkelen op basis van het doel en de 
48
potentiële gebruikers.  
 
Een voorbeeld van een dergelijke methode is de Europese taxonomie. De 
taxonomie kent een (grofmazige) categorisering van duurzame activiteiten en 
gebruikt drie categorieën om activiteiten te classificeren: een activiteit draagt 
hoofdzakelijk bij aan (100%), draagt gemiddeld bij aan (40%) of heeft geen impact 
op (0%) geïdentificeerde klimaatdoelen. De drie categorieën worden gebruikt om 
investeringen en uitgaven voor zes geïdentificeerde klimaatdoelen te beoordelen: 
klimaatmitigatie, klimaatadaptatie, het duurzaam gebruik en bescherming van 
water, de transitie naar een circulaire economie, preventie en bestrijding van 
vervuiling en de bescherming en herstel van biodiversiteit en ecosystemen. Op 
Europees niveau wordt de taxonomie sinds 2020 gebruikt om investeringen en 
49
duurzame activiteiten te volgen en te stimuleren. De taxonomie is zowel van 
toepassing op private sectoren als op de besteding van eigen middelen van de 
Europese Unie vanuit de Recovery and Resilience Facility (RRF) en de 
structuurfondsen. In Nederland gebruikt het Agentschap van de Generale 
Thesaurie, dat onder meer de Nederlandse staatsschuld beheert, de Europese 
50
taxonomie in zijn green bonds framework.  
 
Ook de Europese taxonomie is niet onfeilbaar. De taxonomie is nog grofmazig, 
51
terwijl idealiter de (begrotings)informatie zo verfijnd mogelijk is. Toch acht de 
Afdeling het van belang stappen te maken in het verder ontwikkelen van (een zo 
verfijnd mogelijke) definitie en classificatiemethodologie voor klimaatbeleid. De 
Afdeling adviseert het kabinet daarom een methodiek te ontwikkelen voor het 
definiëren en classificeren van klimaatuitgaven en -lasten. De lessen uit de 
Europese taxonomie bieden hier handvatten voor. Het einddoel, waar in stappen 
naartoe kan worden gewerkt, is het creëren van een omvattend kader van 
klimaatuitgaven- en lasten, zowel groen als bruin, zodat de uitkomsten kunnen 
leiden tot meer transparantie, doelmatiger en doeltreffender beleid, betere 
schattingen en ramingen van klimaatschade, -mitigatie en adaptatie en daardoor 
het versterken van de integrale afwegingen. 
 
Vergroenen van begrotingsmethoden  
Onafhankelijke macro-economische ramingen en ramingen voor de ontwikkeling 
van de overheidsfinanciën spelen een belangrijke rol in het Nederlandse 
 
48
  Wereldbank (2021). Climate Change Budget Tagging: A Review of International 
Experience. Februari 2021.  
49
 Verordening (EU) 2020/852 van het Europees Parlement en de Raad van 18 juni 2020 
betreffende de totstandbrenging van een kader ter bevordering van duurzame 
beleggingen, PbEU 2020, L 198, p. 13.  
50
 Dutch State Treasury Agency (2022) State of the Netherlands. Green Bond Report. May 
2022.   
51
 Zie voor kritiek op de Europese taxonomie en de zgn. Rio Markers het rapport van de 
Europese Rekenkamer (2020). Tracking climate spending in the EU budget. Review 
1/2020.
