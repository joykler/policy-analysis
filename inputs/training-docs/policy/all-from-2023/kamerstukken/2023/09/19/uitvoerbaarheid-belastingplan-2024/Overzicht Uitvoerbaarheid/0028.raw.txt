Als gevolg van het internationale karakter van de belasting zware motorrijtuigen moeten 
tariefsaanpassingen voor deze belasting ook door de andere verdragslanden worden bekrachtigd. 
Na bekrachtiging van de tariefsaanpassing is de doorlooptijd voor de aanpassing 3 maanden (t-1). 
Aanpassingen van de belasting zware motorrijtuigen kunnen ook op een ander moment dan 
1 januari in werking treden.  
4.10.2 Andere aanpassingen 
Voor alle wijzigingen in de autoketen dient met een uitvoeringstoets te worden beoordeeld wanneer 
ruimte voor de betreffende wijziging ontstaat. Voor mrb is een voorbehoud aan de orde op het 
oude systeem voor personenauto’s. Mede in verband met de aankondiging van een volledig nie uwe 
systematiek ‘betalen naar gebruik’ per 2030, zijn komende jaren geen aanpassingen mogelijk in de 
oude IT-systemen. Ingrijpende aanpassingen op het mrb-stelsel kunnen alleen opgestart worden 
als de IT-omgeving volledig is gemoderniseerd. Dit beeld wordt in de komende 2 jaar duidelijker. 
Ingrijpende wijzigingen zijn daarom op zijn vroegst in 2026 aan de orde. 
 
In verband met systeemvernieuwing voor de mrb en de overvolle IV-portfolio voor de bpm kunnen 
tot 2025 geen ingrijpende wijzigingen in de bpm worden voorbereid (analyse etc.). Realisatie en 
implementatie van wijzigingen in de bpm kan daarom op zijn vroegst in de loop van 2025 
plaatsvinden. Dit ook gezien de (verwachte) benodigde werkzaamheden in de raakvlakken met 
aanpalende systemen. Hiernaast wordt in de bpm een ingrijpende aanpassing gedaan i.v.m. de 
afschaffing van de bpm-vrijstelling voor bestelauto’s van ondernemers (maatregel uit het 
regeerakkoord). 
 
De specificaties voor andere wijzigingen aan de systemen voor de belasting zware motorrijtuigen 
moeten uiterlijk 1 april van het jaar voorafgaand (t-1) vaststaan om deze per 1 januari van het 
volgende jaar te kunnen toepassen.  
4.11 Dividendbelasting 
4.11.1 Aanpassing parameterwaarden 
De parameterwaarden waarmee teruggaafverzoeken dividendbelasting worden berekend 
(percentages van de inhouding of het percentage van de teruggaaf), moeten uiterlijk op 1 
november van het jaar voorafgaand (t-1) bekend zijn om deze per 1 januari van het volgende jaar 
te kunnen toepassen. Voor de aangifte dividendbelasting geldt dat op 1 november de 
parameterwaarden helder moeten zijn, omdat er voor 2024 nog aanpassingen aan de applicatie 
plaatsvinden.   
4.11.2 Andere aanpassingen 
De specificaties voor wijzigingen aan de systemen voor teruggaaf dividendbelasting moeten 
uiterlijk 6 tot 12 maanden van het jaar voorafgaand (t-1) vaststaan om deze per 1 januari van het 
volgende jaar te kunnen toepassen. Het systeem voor de aangifte dividendbelasting is recent nieuw 
opgezet om nieuwe wetgeving te kunnen implementeren, maar deze vernieuwing is nog niet 
afgerond. Daarna moet de ondersteuning voor de Wet Bronbelasting en (naar verwachting) de Wet 
Minimumbelasting aan dit nieuwe systeem worden toegevoegd. Dat betekent dat (complexe) 
wijzigingen in 2024 niet mogelijk zijn. 
4.12 Kansspelbelasting 
4.12.1 Aanpassing parameterwaarden 
De parameterwaarden waarmee de aangifte kansspelbelasting wordt berekend moeten uiterlijk op 
1 december van het jaar voorafgaand (t-1) bekend zijn om deze per 1 januari van het volgende 
jaar te kunnen toepassen.  
4.12.2 Andere aanpassingen 
De specificaties voor andere wijzigingen aan de systemen voor de kansspelbelasting moeten 
afhankelijk van de complexiteit uiterlijk 6 tot 18 maanden van het jaar voorafgaand (t-1) vaststaan 
28
