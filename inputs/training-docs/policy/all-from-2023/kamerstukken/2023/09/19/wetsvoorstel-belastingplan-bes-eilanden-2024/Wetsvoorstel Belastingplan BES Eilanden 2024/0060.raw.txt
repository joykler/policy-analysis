dienstbetrekking”. Een soortgelijke dienstbetrekking kan ontbreken, maar een meest vergelijkbare 
dienstbetrekking bestaat altijd.  
De meest vergelijkbare dienstbetrekking is de dienstbetrekking van alle bij de 
inhoudingsplichtige en bij de inspecteur bekende dienstbetrekkingen. Hierbij speelt een 
aanmerkelijk belang geen rol en is het zakelijk bepaalde loon bekend of kan het in redelijkheid 
geschat worden. Het gaat hierbij om de meest vergelijkbare dienstbetrekking die gevonden is door 
de Belastingdienst of de inhoudingsplichtige en waarvan het loon bekend is of redelijkerwijs 
geschat kan worden. Zowel de Belastingdienst als de inhoudingsplichtige kan hierbij steeds 
proberen aannemelijk te maken dat er een meer vergelijkbare dienstbetrekking bestaat dan de 
dienstbetrekking die door de andere partij wordt aangevoerd. Uiteindelijk gaat het om de meest 
vergelijkbare dienstbetrekking die gevonden is door de Belastingdienst of de inhoudingsplichtige en 
waarvan het loon bekend is of redelijkerwijs geschat kan worden. Hiermee wordt voorkomen dat 
een partij zich kan beroepen op een dienstbetrekking die de andere partij niet kent. Het is daarbij, 
net als onder de huidige regeling, niet nodig personen met vergelijkbare dienstbetrekkingen met 
naam en toenaam te kennen of te noemen. Een dienstbetrekking waarbij het loon op een ander 
bedrag is vastgesteld dan in het economische verkeer gebruikelijk is, kan niet als de meest 
vergelijkbare dienstbetrekking worden aangemerkt. Met deze bepaling wordt beoogd om niet-
zakelijke dienstbetrekkingen, waarbij bijvoorbeeld sprake is van familiebanden, uit te sluiten. Bij 
dienstbetrekkingen tussen derden wordt in beginsel echter aangenomen dat sprake is van een loon 
dat in het economische verkeer gebruikelijk is. Van het loon in deze meest vergelijkbare 
dienstbetrekking wordt bij de toepassing van de regeling uitgegaan. 
Het loon wordt gesteld op 90 percent van het loon uit de meest vergelijkbare 
dienstbetrekking of, als dat hoger is, het loon van de meestverdienende werknemer. Het loon 
wordt niet lager gesteld dan twee keer de belastingvrije som, of (als dat nog lager is) het loon uit 
de meest vergelijkbare dienstbetrekking (zonder de doelmatigheidsmarge van 10 percent). 
Voorgesteld wordt de bewijslast ook anders te verdelen dan bij de soortgelijke dienstbetrekking. 
Tot en met 2022 was het normbedrag slechts USD 14.000 en voor 2023 USD 25.000 en rustte op 
de inspecteur de bewijslast dat het gebruikelijke loon hoger was en op de inhoudingsplichtige de 
bewijslast dat het lager was. Bij de meest vergelijkbare dienstbetrekking is dat anders. Een meest 
vergelijkbare dienstbetrekking bestaat immers altijd. De inspecteur en inhoudingsplichtige kunnen 
over en weer een vergelijkbare dienstbetrekking aandragen. Vervolgens wordt aansluiting gezocht 
bij het loon uit de meest vergelijkbare dienstbetrekking. 
Om het ontgaan van de gebruikelijkloonregeling te voorkomen en deze meer in lijn te 
brengen met de regeling in Europees Nederland, wordt voorgesteld de regeling ook van toepassing 
te laten zijn op de partner van de dga. Ook de partner van de dga heeft de mogelijkheid te 
bewijzen dat 90% van het loon uit de meest vergelijkbare dienstbetrekking lager is dan het loon 
van de meestverdienende andere werknemer, dan wel het normbedrag van tweemaal de 
belastingvrije som. Als er bij de vennootschap naast de dga geen andere werknemers in 
dienstbetrekking werkzaam zijn, ontbreekt in zoverre een vergelijkingsmaatstaf. In dergelijke 
gevallen is de omzet doorgaans nagenoeg geheel afhankelijk van de werkzaamheden van de dga. 
Om die reden wordt voorgesteld in die situaties als vergelijkingsmaatstaf uit te gaan van 90% van 
de netto-omzet van het lichaam en – als die er zijn – de met het lichaam verbonden lichamen. 
Hiermee krijgt de zogenoemde afroommethode in zoverre een wettelijke basis. Met toepassing van 
60
