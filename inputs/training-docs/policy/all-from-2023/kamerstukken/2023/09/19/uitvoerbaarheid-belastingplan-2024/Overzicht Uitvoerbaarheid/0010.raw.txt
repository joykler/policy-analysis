B. ICT 
15
Via de technische briefing afgelopen februari en via de ICT-brief die uw Kamer eveneens in 
februari ontvangen heeft, bent u geïnformeerd over de ICT van de Belastingdienst. In deze brief 
staat ook de toezegging uw Kamer jaarlijks in het actuele beeld mee te nemen via dit overzicht 
uitvoerbaarheid behorende bij het Belastingplan. 
Allereerst wordt nogmaals kort de context geschetst. Vervolgens wordt ingegaan op de stand van 
de moderniseringsopgave en tot slot wordt u kort meegenomen in de voorliggende 
prioriteringskeuzes die de komende periode op ons afkomen. 
B.1 Context 
Om beter overzicht over het geheel aan benodigde IV-werkzaamheden te krijgen en bewuster 
beslissingen te nemen, is er een IV-portfolio ontwikkeld, het MJP, met een horizon van vijf jaar. 
Dit MJP wordt driemaal per jaar geactualiseerd o.b.v. actuele ontwikkelingen binnen lopende 
projecten en nieuw aangemelde initiatieven, waaronder nieuwe beleidsopdrachten, en kijkt ook 
dan weer vijf jaar vooruit. Door beleidsvoornemens in een vroeg stadium inzichtelijk te maken kan 
rekening gehouden worden met de mogelijkheden en onmogelijkheden in het ICT-landschap van 
de Belastingdienst.  
Het MJP van de Belastingdienst laat de volgorde, de planning en de toewijzing van ICT-capaciteit 
zien. Het portfolioproces voor het MJP ondersteunt reguliere beleidsontwikkelingen en acute 
ontwikkelingen. De impact is dan direct zichtbaar te maken. Denk bijvoorbeeld aan onvoorziene 
maatregelen als gevolg van arresten zoals box 3 of de afgelopen periode genomen 
energiemaatregelen.  
Het MJP is de komende jaren volgepland (zie bijlage 2 voor de stand van zaken per keten). Het is 
dus belangrijk beleidswijzigingen met grotere impact op de ICT later in de tijd weg te zetten, na 
2026. Als urgente zaken toch in het portfolio moeten worden ingevoegd, gaat dat ten koste van 
eerder geplande werkzaamheden en de bijbehorende toezeggingen. Zo'n herplanning leidt tot 
inefficiëntie, omdat ingeplande specialistische ICT-capaciteit niet meer aansluit bij de gewijzigde 
vraag.  
B.2 Stand van zaken moderniseringsopgave  
De moderniseringsopgave is voor sommige aandachtsgebieden (“ketens”) groter dan voor andere 
(zie onderstaande figuur 2). We spreken van een grote moderniseringsopgave (kleur rood) als veel 
of belangrijke systemen van een keten zodanig technisch verouderd zijn dat zij continuïteitsrisico’s 
opleveren of aanpassingen belemmeren. Er zijn extra inspanningen nodig om de verouderde 
systemen te moderniseren, bovenop het reguliere werk. We spreken van een kleine 
moderniseringsopgave (kleur groen) als de meeste/belangrijkste systemen van een keten 
technisch op orde zijn, zodat zij geen continuïteitsrisico’s of belemmering voor aanpassingen 
opleveren.  
In nagenoeg alle ketens is de moderniseringsopgave kleiner geworden en loopt de modernisering 
conform planning. In figuur 2 laten we de voortgang zien ten opzichte van 2020 (lichtgekleurde 
icoontjes) met een vooruitblik naar 2026 (de beweging 2020-2023-2026 is van rechts naar links 
met de pijlen weergegeven). De situatie is daarmee verbeterd ten opzichte van vorig jaar: diverse 
applicaties zijn gemoderniseerd en de technische schuld is afgenomen. Er ligt ook nog een 
behoorlijke opdracht waarvoor komende paar jaar ruimte nodig is zodat deze modernisering tot 
het gewenste resultaat leidt. In 2018 bevatte 52% van de applicaties van de ICT-organisatie 
technische schuld. Begin 2023 was het percentage technische schuld gedaald tot 26%. De huidige 
prognose, juli 2023, is dat de technische schuld eind 2023 23% bedraagt. 
 
 
15
 Kamerstukken II 2022/23, 31066, nr. 1174. 
10
