21 
33
te kunnen verbeteren. Dit draagt tevens bij aan het versterken van de ex-post 
verantwoording en verslaggeving over de voortgang van het klimaatbeleid. 
Volgens de OESO, Europese Commissie en het IMF zouden dergelijke 
begrotingsinstrumenten, -methoden en -systematiek daarom deel uit moeten 
34
maken van het bestaande jaarlijkse begrotingsproces. 
 
Definiëren en classificeren van klimaatbeleid  
Meer gebruik van groene begrotingsinstrumenten zal volgens de Europese Green 
Deal helpen om publieke investeringen, consumptie en belastingen te laten 
plaatsvinden in de richting van de groene prioriteiten en weg van voor het 
klimaat schadelijke subsidies. Samenwerking tussen lidstaten en de Europese 
Commissie in het benchmarken en het doorlichten van groene 
begrotingspraktijken kan daarbij helpen om te beoordelen in hoeverre de 
jaarlijkse begrotingen en de begrotingsplannen op middellange termijn rekening 
houden met klimaatoverwegingen en -risico’s, en om te kunnen leren van beste 
35
praktijken.  
 
Eén van die begrotingsinstrumenten is het definiëren en classificeren van 
36
klimaatbeleid en de daarbij behorende uitgaven en lasten. Dit gebeurt door 
37
uitgaven, inkomsten en belastinguitgaven te labelen op basis van hun relevantie 
voor de klimaatdoelstellingen. Het is belangrijk om het klimaatbeleid te kunnen 
volgen en monitoren, zodat middelen doelmatig en doeltreffend kunnen worden 
gealloceerd en beleidseffecten inzichtelijk en transparant zijn. Internationale 
ervaringen met het definiëren en classificeren van klimaatbeleid laten zien dat dit 
ook kan bijdragen aan het mobiliseren van private financiering voor 
38
klimaatbeleid.  
 
In Nederland heeft de Minister van Klimaat en Energie op grond van de 
Klimaatwet de taak om een overzicht te geven van de budgettaire gevolgen van 
39
het klimaatbeleid. De Minister van Klimaat en Energie heeft in reactie op een 
 
33
 In Nederland wordt door het Centraal Planbureau een begin gemaakt met het 
verzamelen van gegevens over toekomstige gevolgen en kosten van klimaatverandering. 
Zie: Centraal Planbureau (2023). Klimaatverandering en intergenerationele verdeling van 
financiële lasten. CPB Publicatie, September 2023.  
34
 OESO, Europese Commissie en IMF (2021). Green Budgeting: Towards Common 
Principles. November 2021.  
35
 Europese Commissie (2019). Mededeling van de Commissie aan het Europees 
Parlement, de Europese Raad, de Raad, het Europees Economisch en Sociaal Comité en 
het Comité van de Regio’s. De Europese Green Deal. COM(2019) 640 final. 
36
 In de internationale literatuur wordt dit onderdeel ‘green budgetary tagging’ genoemd. 
Zie bijvoorbeeld Wereldbank (2021). Climate Change Budget Tagging: A Review of 
International Experience. Februari 2021.  
37
 In de Nederlandse Miljoenennota worden belastinguitgaven aangeduid met de term 
‘fiscale regelingen’. 
38
 Wereldbank (2021). Climate Change Budget Tagging: A Review of International 
Experience. Februari 2021.  
39
 Klimaatwet artikel 7, lid 3, sub c.
