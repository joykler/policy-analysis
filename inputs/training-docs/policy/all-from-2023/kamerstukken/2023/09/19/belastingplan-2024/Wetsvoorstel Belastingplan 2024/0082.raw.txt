De uitvoeringsgevolgen van de aanvullende nadere wetswijzigingen in dit wetsvoorstel om het 
tarief van de nieuwe eerste schijf gas te kunnen verlagen ten opzichte van het tarief van de nieuwe 
tweede schijf gas zijn uiteengezet in twee uitvoeringstoetsen die in de bijlage met 
uitvoeringstoetsen voor dit wetsvoorstel zijn opgenomen. De eerste uitvoeringstoets beschrijft de 
uitvoeringsgevolgen van het verduidelijken dat uitsluitend de contracthouder een teruggaveverzoek 
kan indienen en het verder inkorten van de nieuwe eerste schijf. De tweede uitvoeringstoets 
beschrijft de uitvoeringsgevolgen van de noodzakelijke aanvullende maatregelen rondom 
blokverwarming die tijdens de voorbereidingen naar voren kwamen, en dan met name rondom het 
blokverwarmingstarief en de berekening van de teruggave en vaststelling van het te hanteren 
forfait.  
 
Uit de uitvoeringstoetsen blijkt dat de Belastingdienst de aangenomen amendementen – in 
combinatie met de aanvullende wetgeving in dit wetsvoorstel – uitvoerbaar acht. De wijzigingen 
leiden tot een toename van de complexiteit en aanvullende uitvoeringskosten, deze zijn per 
maatregel opgenomen in de samenvattende tabel in paragraaf 11. Deze kosten zijn ook 
opgenomen in de uitvoeringstoetsen in de bijlage. Ze worden gedekt op begroting IX. 
 
Voor de uitvoerbaarheid van de nieuwe eerste schijf gas bij blokverwarmingssituaties is het 
noodzakelijk dat het teruggaveproces zo eenvoudig mogelijk is. Daartoe wordt op het formulier dat 
3
betrekking heeft op de eerste 1.000 m van individuele onroerende zaken achter een 
85
blokverwarming uitsluitend uitgevraagd (a) de EAN-code van de aansluiting en (b) het aantal 
onroerende zaken achter de blokverwarming. Het verwerken van meer dan genoemde informatie 
zou geautomatiseerde behandeling van het verwachte grote aantal teruggaveverzoeken onmogelijk 
maken. De naar schatting maximaal 40.000 teruggaveverzoeken blokverwarming die jaarlijks 
worden ingediend kan de Belastingdienst niet allemaal achteraf controleren. Uit steekproeven moet 
blijken of verzoekers teruggaveverzoeken indienen voor situaties waarin geen sprake is van 
blokverwarming of waarin het aantal onroerende zaken achter een blokverwarming kleiner is dan in 
het teruggaveverzoek is vermeld. Op basis van de bevindingen bij de steekproeven kan de 
Belastingdienst de controles toespitsen op situaties waarin het frauderisico het grootst lijkt. Het 
frauderisico is reëel. 
 
5.19 Actualiseren duurzame warmtebronnen 
 
Het kabinet stelt voor om de opsomming van duurzame warmtebronnen van de zogenoemde 
stadsverwarmingsregeling in de energiebelasting te actualiseren door deze aan te vullen met 
installaties die grotendeels gebruikmaken van aquathermie, een lucht-water-warmtepomp, 
gasvormige biomassa of een elektrische boiler. Voor deze installaties geldt net als voor de 
duurzame warmtebronnen in de huidige opsomming dat ze kunnen bijdragen aan de 
verduurzaming van de warmtevoorziening. Door de toevoeging wordt voorkomen dat het aardgas 
dat wordt gebruikt in de hulpketels bij deze duurzame verwarmingsbronnen wordt belast tegen een 
 
85
 EAN staat voor Europese Artikel Nummering. De EAN-code is een 18-cijferige code die dient als uniek identificatienummer van een 
energieaansluiting.
