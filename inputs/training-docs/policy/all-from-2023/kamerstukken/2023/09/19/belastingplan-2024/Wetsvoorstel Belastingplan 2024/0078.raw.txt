3
huishoudens die iets meer verbruiken dan 1.000 m is de overcompensatie betrekkelijk klein. Er 
zijn bijvoorbeeld ook supermarkten met blokverwarming. Gemiddeld verbruikt een supermarkt 
3
11.000 m . Het energiebelastingvoordeel van een supermarkt met een bovengemiddeld verbruik 
3
van 20.000 m binnen een blokverwarming ten opzichte van een supermarkt met een individuele 
aansluiting bij een verschil tussen de eerste en tweede schijf van bijvoorbeeld 20 cent zou dan 
circa € 3.760 zijn. Als een supermarkt of ander bedrijf meerdere vestigingen heeft, kan het 
voordeel van deze onderneming hoog oplopen. Het kabinet acht de talrijke en in sommige gevallen 
substantiële overcompensatie van bedrijven en huishoudens met blokverwarming onwenselijk. 
 
In de tweede plaats kiest het kabinet voor het gelijkstellen van het blokverwarmingstarief aan het 
tarief van de nieuwe tweede schijf gas omwille van het behoud van de besparingsprikkel. Als het 
blokverwarmingstarief zou worden gelijkgesteld aan het lagere tarief van de nieuwe eerste schijf, 
3
wordt dat tarief dus geheven over het volledige verbruik en gaat er boven de 1.000 m geen 
besparingsprikkel meer uit van de energiebelasting. Het lagere tarief van de nieuwe eerste schijf 
3
ook toepassen op het verbruik boven de 1.000 m bij blokverwarming verhoudt zich niet met de 
besparingsprikkel. 
 
De keuze voor het gelijkstellen van het blokverwarmingstarief aan het tarief van de nieuwe tweede 
schijf, brengt met zich dat voor gevallen van blokverwarming een mogelijkheid moet worden 
geboden om een teruggaveverzoek in te dienen bij de Belastingdienst. Verbruikers achter een 
blokverwarming betalen dan immers meer energiebelasting dan verbruikers met een individuele 
aansluiting: de verbruikers achter een blokverwarming gaan gezamenlijk één keer de eerste schijf 
door en komen dan al terecht in de tweede schijf met een hoger tarief. 
 
Voorbeeld 1 
3
De tien woningen in een appartementencomplex met elk een verbruik van 1.500 m en dus een 
3
totaal verbruik van 15.000 m doorlopen gezamenlijk éénmalig de eerste schijf met een tarief 
dat 20 cent lager is dan het tarief van de tweede schijf en vervolgens voor het resterende 
verbruik de tweede schijf met het hogere tarief. De totaal betaalde energiebelasting is dan: 
80
1.000 * 0,5055 + 14.000 * 0,7055 = € 10.382. Als alle appartementen een individuele 
aansluiting zouden hebben, lopen zij elk zelfstandig de eerste schijf door en zouden zij 
81
gezamenlijk hebben betaald: (1.000 * 10) * 0,5055 + (500 * 10) * 0,7055 = € 8.582. 
 
Op dit moment ontvangt de Belastingdienst jaarlijks ongeveer vijftien teruggaveverzoeken voor 
blokverwarming. Zou in de nieuwe schijvensystematiek het tarief van de nieuwe eerste schijf 
worden verlaagd ten opzichte van het tarief van de nieuwe tweede schijf, dan gaat het naar 
verwachting om circa 40.000 verzoeken per jaar, mits de kring van verzoekers beperkt is (zie 
onder (c)). Digitalisering en automatisering van het teruggaveproces is noodzakelijk om dit aantal 
te kunnen verwerken. Duidelijk is geworden dat het huidige teruggaveproces door de 
Belastingdienst door verschillende oorzaken niet goed is te digitaliseren en automatiseren. Factoren 
die daarbij een rol spelen zijn bijvoorbeeld verschillende berekeningsmethodieken voor de 
 
80
 Inclusief btw. 
81
 Inclusief btw.
