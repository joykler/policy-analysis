Artikel I, onderdeel P (hoofdstuk VIIB van de Belastingwet BES) 
Op grond van het voorgestelde artikel I, onderdeel P, wordt een hoofdstuk VIIB ingevoegd 
in de Belastingwet BES met de titel ‘Minimumbelasting’. In dit hoofdstuk wordt geregeld op welke 
wijze de in het wetsvoorstel Wet minimumbelasting 2024 opgenomen maatregelen worden 
toegepast op de BES-eilanden en worden regels gegeven voor de wijze van heffing, de bestuurlijke 
boeten en de aansprakelijkheid aangaande de minimumbelasting. 
 
Artikel 7b.1 van de Belastingwet BES 
Op grond van het voorgestelde artikel 7b.1 van de Belastingwet BES wordt het 
wetsvoorstel Wet minimumbelasting 2024 nadat deze tot wet verheven is integraal op de BES-
eilanden van toepassing met enkele aanpassingen en behoudens een aantal uitzonderingen. Zo 
gelden de regels in het wetsvoorstel Wet minimumbelasting 2024 die de relatie tussen EU-lidstaten 
nader duiden niet in de relatie tussen de BES-eilanden en de EU-lidstaten. 
 
Artikel 7b.1, eerste lid 
Het voorgestelde artikel 7b.1, eerste lid, aanhef, van de Belastingwet BES regelt welke 
entiteiten op de BES-eilanden onder de minimumbelasting vallen. In de eerste plaats betreffen dit 
groepsentiteiten die voldoen aan de voorwaarden van het voorgestelde artikel 2.1, eerste lid, van 
het wetsvoorstel Wet minimumbelasting 2024, en die dus niet zijn uitgezonderd op basis van 
artikel 2.2 van dat wetsvoorstel en die op grond van artikel 1.5 in samenhang met artikel 5.2 van 
de Belastingwet BES op de BES-eilanden zijn gevestigd. Een groepsentiteit, niet zijnde een vaste 
inrichting, (een lichaam) is ingevolge de twee laatstgenoemde artikelen op de BES-eilanden 
gevestigd als het aan twee voorwaarden voldoet. Ten eerste moet de entiteit feitelijk op de BES-
eilanden zijn gevestigd (naar de omstandigheden beoordeeld). Ten tweede moet de entiteit een 
vestigingsplaatsbeschikking van de inspecteur hebben dat aan de voorwaarden van artikel 5.2, 
tweede en derde lid, van de Belastingwet BES is voldaan, tenzij de entiteit een stichting of 
doelvermogen is of - kort gezegd - op grond van een aparte beschikking is toegelaten tot een 
handels- en dienstenentrepot als bedoeld in hoofdstuk V DABES. De op basis van artikel 1.5 van de 
Belastingwet BES op de BES-eilanden gevestigde lichamen die niet voldoen aan de voorwaarden 
4
van genoemd artikel 5.2, tweede en derde lid, worden geacht in Nederland te zijn gevestigd en 
5
vallen onder de Nederlandse vennootschaps- en dividendbelasting. Deze lichamen vallen dus 
buiten het bereik van het voorgestelde hoofdstuk VIIB van de Belastingwet BES. Deze lichamen 
zijn ook ingevolge artikel 1.3, eerste lid, van het wetsvoorstel Wet minimumbelasting 2024 voor 
belastingdoeleinden in Nederland gevestigd (op basis van ‘andere soortgelijke criteria’) en vallen 
dus direct onder het wetsvoorstel Wet minimumbelasting 2024 indien zij voldoen aan de 
voorwaarden van het voorgestelde artikel 2.1 van dat wetsvoorstel. 
Behalve op de BES-eilanden gevestigde groepsentiteiten zoals hiervoor omschreven vallen 
ook op de BES-eilanden gelegen vaste inrichtingen die voldoen aan de voorwaarden van het 
voorgestelde artikel 2.1, eerste lid, van het wetsvoorstel Wet minimumbelasting 2024 onder de 
belastingplicht voor de minimumbelasting van het voorgestelde artikel 7b.1, eerste lid, aanhef, van 
 
4
 En geen stichting of doelvermogen zijn noch op grond van een afzonderlijke beschikking zijn toegelaten tot een handels- en 
dienstenentrepot als bedoeld in hoofdstuk V DABES.  
5
 Artikel 2, negende lid, Wet Vpb 1969 en artikel 1, zesde lid, Wet DB 1965. 
34
