Er worden beperkte extra administratieve lasten voorzien als gevolg van de voorgestelde 
wijzigingen. Deze hebben geen betrekking op rechten en plichten waardoor het voorstel 
enkel voor ouders die voor het eerst (of opnieuw) recht op kindgebonden budget krijgen, 
kan leiden tot regeldrukeffecten. Het Adviescollege toetsing regeldruk (ATR) heeft het 
dossier niet geselecteerd voor een formeel advies, omdat de gevolgen voor de omvang 
van de regeldruk beperkt zijn en in de toelichting toereikend in beeld zijn gebracht. 
 
7. Toetsing en consultatie 
Dienst Toeslagen 
Dienst Toeslagen geeft uitvoering aan de Wet op het kindgebonden budget. De 
aanpassingen passen binnen de huidige toeslagsystematiek en is uitvoeringstechnisch 
niet anders dan de jaarlijkse reguliere verwerking van de indexering. Daarmee is het 
voorstel uitvoerbaar en handhaafbaar. De beoogde inwerkingtreding per 1 januari 2024 
is voor de Dienst Toeslagen haalbaar mits uiterlijk 15 oktober helderheid is over de 
bedragen.  
 
Sociale Verzekeringsbank (SVB) 
Het recht op en de hoogte van het kindgebonden budget is voor de SVB van belang in 
geval van samenloop met een buitenlandse gezinsuitkering van dezelfde aard. De SVB 
16
voert in dat geval de anticumulatiebepalingen uit Verordening (EG) nr. 883/2004 uit 
waarbij de SVB na anticumulatie het kindgebonden budget, naast de kinderbijslag, 
uitbetaalt.  
 
De SVB heeft aangegeven dat het voorstel uitvoerbaar en handhaafbaar is, mits er 
uiterlijk december helderheid is over de bedragen per 1 januari 2024. De beoogde 
inwerkingtreding per 1 januari 2024 is voor de SVB haalbaar.  
 
8. Evaluatie 
Het beleid gericht op de tegemoetkoming van ouders wordt periodiek geÃ«valueerd. De 
17
laatste evaluatie vond plaats in 2018. De aanpassingen van het kindgebonden budget 
zullen onderdeel uitmaken van een volgende evaluatie. Daarbij zal de vraag naar de 
doeltreffendheid en doelmatigheid aan de orde komen.  
 
9. Inwerkingtreding 
De aanpassingen van de wet treden in werking met ingang van 1 januari 2024. Daarmee 
wordt voldaan aan het kabinetsbeleid voor vaste verandermomenten voor regelgeving, 
zoals vastgelegd in aanwijzing 4.17 van de Aanwijzingen voor de regelgeving. Aan het 
kabinetsbeleid voor de minimuminvoeringstermijn van regelgeving wordt niet voldaan. 
De reden hiervan is dat de regering recentelijk heeft besloten deze maatregelen te 
nemen en het onwenselijk wordt geacht als de beoogde aanpassingen niet per 1 januari 
a.s. kunnen worden ingevoerd.  
 
 
  
 
16
 Europese basisverordening voor sociale zekerheid - Verordening (EG) 883/2004. 
17
 Kamerstukken II 2019/20, 30982, nr. 46.
