60 
 
Het doel van het handhaven van de nationale begrotingsregels is ervoor te 
zorgen dat de overheidsfinanciën binnen de grenzen blijven van wat het kabinet 
aanvaardbaar acht. De keuze voor vaststelling van de hoogte van het inkomsten- 
en uitgavenkader aan het begin van een kabinetsperiode is dan ook een politieke 
keuze. Bij het vaststellen van de nationale begrotingsankers voor deze 
117
kabinetsperiode voldeden de kaders niet aan alle Europese begrotingsnormen. 
De overeengekomen afspraken voor de Europese begrotingsnormen zijn echter 
niet vrijblijvend. Niet-naleving van de Europese afspraken kan dan ook tot 
consequenties leiden. De Afdeling acht het van belang dat als de Nederlandse 
begrotingsuitkomsten niet voldoen aan de Europese begrotingsafspraken, het 
kabinet motiveert hoe naar de dan geldende Europese normen toe zal worden 
bewogen.  
 
De regering stelt in de Miljoenennota 2024 dat het de afgesproken financiële 
kaders als uitgangspunt heeft gehouden en geen rekeningen wil doorschuiven. 
Daarom stelt de regering dat voor extra intensiveringen geen ruimte is. Dit acht 
het kabinet niet passend bij zijn demissionaire status.  
 
In de augustusbesluitvorming is besloten tot een koopkrachtpakket met 
structurele maatregelen vanaf 2024 met als doel om kwetsbare huishoudens te 
ondersteunen en een stijging van de armoedecijfers te voorkomen (zie hoofdstuk 
C voor verdere toelichting). Daarnaast is een envelop gereserveerd voor de 
grondslagerosie in het mobiliteitsdomein die in de toekomst op kan treden in het 
kader van de klimaatopgave. Dekking geschiedt deels met de inzet van een 
(beleidsmatig) overschot in het inkomstenkader van € 275 mln.  
 
Daarnaast wordt de indexatie van het aanvangspunt in het toptarief van box 1 in 
de inkomstenbelasting, zowel voor werkenden als voor gepensioneerden. Tevens 
vindt in de tarieftabel voor degenen die voor 1 januari 1946 zijn geboren, een 
beperking plaats van de indexatie van het aanvangspunt in de tweede sch ĳf in 
box 1 van de inkomstenbelasting. Daardoor komt dit dichter te liggen bij het 
aanvangspunt voor belastingplichtigen die na 1 januari 1946 zijn geboren. Ook 
wordt de alcoholacc ĳns en de acc ĳnzen op de rooktabak verhoogd. Een overschot 
op de maatregelen uit het Voorjaarspakket Klimaat wordt ook ingezet voor 
dekking van het koopkrachtpakket.  
 
Tabel 9: Koopkrachtpakket augustusbesluitvorming 2023  
(in mln. euro’s, - is 
2023 2024 2025 2026 Struc. 
saldoverslechtering) 
Koopkrachtmaatregelen (cumulatief) -160 -2260 -2268 -2349 -2045 
Dekking koopkrachtmaatregelen 
0 2166 2187 2190 2287 
(cumulatief) 
Overschot klimaatpakket voorjaar 0 0 68 118 352 
Resterende envelop grondslagerosie 0 0 0 0 -271 
 
117
 Junirapportage 2022, Kamerstukken II 36120, nr.3 W06.22.0084/111/B.
