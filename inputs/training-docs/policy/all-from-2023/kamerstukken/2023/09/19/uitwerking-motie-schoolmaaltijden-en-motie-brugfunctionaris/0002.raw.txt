uitgevoerd door het Jeugdeducatiefonds en het Rode Kruis. Wij doen dit in 
Onze referentie 
40781074  
gezamenlijkheid, omdat schoolmaaltijden bijdragen aan meerdere, kabinetsbrede 
 
doelstellingen: van het bestrijden van (kinder-)armoede tot het verbeteren van 
kansengelijkheid en het bevorderen van gezondheid. Wij slaan de handen ineen 
om het programma Schoolmaaltijden met een jaar te continueren. In deze brief 
zetten wij uiteen hoe wij dit willen doen. Ook ontvangt u met deze brief de 
uitwerking van opties voor het structureel maken van schoolmaaltijden, waarmee 
wij invulling hebben gegeven aan het verzoek van de motie van de leden Dassen 
1
(VOLT) en Van Weyenberg (D66). 
 
Schoolmaaltijden 
Huidig programma 
Het huidige programma Schoolmaaltijden is eind maart 2023 van start gegaan. 
Het programma wordt uitgevoerd met hulp van het Jeugdeducatiefonds en het 
Rode Kruis. Per begin september 2023 doet ruim één op de vijf scholen mee. 
Daarmee bereikt het huidige programma op dit moment, zoals gezegd, ruim 
200.000 leerlingen. De verwachting is dat dit er aan het eind van 2023 ongeveer 
400.000 zullen zijn. De eerste signalen die we ontvangen van scholen en ouders 
zijn positief. Ze laten zien dat kinderen echt baat hebben bij een schoolmaaltijd. 
Zo zitten kinderen bijvoorbeeld niet meer met honger in de klas, eten ze gezonder 
en gevarieerder en leren ze bovendien nieuwe smaken kennen. Daarnaast 
ervaren ouders minder financiële stress, verbetert de band tussen ouders en de 
school en de ouderbetrokkenheid. Scholen ervaren verder dat leerlingen 
geconcentreerder in de klas zitten en de sfeer verbetert. Om inzicht te krijgen in 
hoeverre deze signalen breed spelen, zijn KBA Nijmegen en de Wageningen 
University & Research (WUR) in opdracht van het ministerie van OCW een 
onderzoek gestart naar de ervaren effectiviteit van het huidige programma. Ook 
om lessen te trekken voor de continuering van het programma. In dit onderzoek 
worden scholen en ouders bevraagd over hun ervaringen met het huidige 
programma. In het najaar volgen de eerste resultaten van dit onderzoek. Deze zal 
de minister voor Primair en Voortgezet Onderwijs dan ook aan uw Kamer 
aanbieden. 
 
Verlenging van het programma Schoolmaaltijden in 2024: incidentele investering 
van € 166 miljoen 
Met het verlengen van het huidige programma Schoolmaaltijden bieden we de 
deelnemende scholen en leerlingen voor het komende jaar continuïteit in het 
ontvangen van een maaltijd tijdens de schooldagen. Omdat het, gezien de 
demissionaire status van het kabinet, niet gepast is het programma meerjarig 
vast te leggen – maar wij het belang van schoolmaaltijden duidelijk zien – kiezen 
wij voor een gezamenlijke investering in 2024. Wij zien en horen dat 
schoolmaaltijden namelijk echt het verschil maken voor leerlingen. Mogelijkheden 
voor het structureel aanbieden van schoolmaaltijden bieden wij uw Kamer aan 
middels de bijlage.  
 
Hoe ziet het programma eruit? 
Het voortzetten van het programma Schoolmaaltijden in 2024 zal worden 
uitgevoerd door het Rode Kruis en het Jeugdeducatiefonds, net als het huidige 
programma. De voortzetting is bedoeld voor scholen en leerlingen die in 2023 al 
deelnemen aan het programma. Bij de voortzetting blijven de twee 
                                                 
 
1
 Kamerstukken II 2022/23, 36350, nr. 29 
 
 Pagina 2 van 7
