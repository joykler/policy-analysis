20 
momenteel plaatsvinden, komt klimaat ook aan bod. Een belangrijk onderdeel 
van de wetgevingsvoorstellen is dat lidstaten elke vier jaar 
middellangetermijnplannen dienen op te stellen, waar zowel een 
begrotingsdoelstelling als relevante investeringen en hervormingen onderdeel 
van behoren te zijn. Opgenomen investeringen en hervormingen moeten daarbij 
recht doen aan gemeenschappelijke EU-prioriteiten, waaronder de Europese 
Green Deal, inclusief de transitie naar klimaatneutraliteit in 2050 en de vertaling 
31
naar nationale energie- klimaatplannen. 
 
Het Nederlandse begrotingsbeleid heeft tot doel het proces van allocatie van 
financiële middelen voor beleidsprioriteiten te ondersteunen en is gestoeld op 
32
drie basisprincipes. Het eerste basisprincipe van het Nederlandse 
begrotingsbeleid is een efficiënte allocatie van publieke middelen. Omdat 
middelen maar één keer uitgegeven kunnen worden, moeten publieke middelen 
zo doelmatig mogelijk worden verdeeld over verschillende beleidsprioriteiten. 
Het tweede basisprincipe is beheersing van de overheidsfinanciën. Om geen 
rekeningen door te schuiven naar volgende generaties maakt een kabinet aan het 
begin van een kabinetsperiode duidelijke afspraken over wat er in één jaar 
maximaal mag worden uitgegeven (uitgavenplafond) en hoe de beleidsmatige 
aanpassingen van belastingen per jaar moeten zijn (inkomstenkader). Het derde 
principe is macro-economische stabilisatie. Door het voeren van trendmatig 
begrotingsbeleid ademt de inkomstenkant van de begroting in principe mee met 
de conjunctuur.  
 
Omdat klimaatrisico’s een significant risico voor de overheidsbegroting vormen, 
is het van belang om te onderzoeken wat klimaatverandering en de 
doelstellingen op het terrein van klimaatmitigatie en -adaptatie betekenen voor 
de overheidsfinanciën en het doel en de basisprincipes van het begrotingsbeleid. 
Op deze manier kan vervolgens worden onderzocht hoe klimaat beter onderdeel 
kan worden gemaakt van het begrotingsbeleid en de begrotingssystematiek, om 
zo het doel en de basisprincipes van het begrotingsbeleid overeind te kunnen 
houden.  
 
ii. Instrumenten, methoden en begrotingssystematiek 
Macro-economische en budgettaire analyses van de effecten van 
klimaatverandering en klimaatbeleid kunnen bijdragen aan een geïnformeerde en 
empirisch onderbouwde budgettaire besluitvorming en de formulering van 
beleidsprioriteiten. Vervolgens dient de begrotingssystematiek het maken van 
integrale afwegingen te bevorderen. Bestaande begrotingsinstrumenten, -
methoden en -systematiek moeten worden herijkt om de analyses en uitkomsten 
 
31
 Europese Commissie (2023), Voorstel voor een verordening van het Europees 
Parlement en de Raad betreffende de doeltreffende coördinatie van het economisch 
beleid en het multilaterale begrotingstoezicht en tot intrekking van Verordening (EG) nr. 
1466/97 van de Raad. COM(2023) 240 final.  
32
 Ministerie van Financiën (2022). Begrotingsregels 2022-2025.
