23 
Aan de lastenkant van de begroting ontbreekt inzicht in de klimaatgerelateerde 
lastenmaatregelen. Zo constateert de Algemene Rekenkamer dat in de bestaande 
overzichten van het kabinet voor het klimaatbeleid niet consequent wordt 
42
gerapporteerd over fiscale regelingen. De Klimaatnota, die overkoepelend 
inzicht dient te bieden in het gevoerde klimaatbeleid, biedt geen integraal 
overzicht van de lastenmaatregelen gerelateerd aan klimaat.  
 
Niet alleen inzicht in klimaatuitgaven en -lasten die bijdragen aan 
klimaatdoelstellingen (groen) is relevant, maar ook het bieden van inzicht in 
verschillende regelingen (daaronder begrepen fiscale regelingen) die haaks staan 
43
op het bereiken van de klimaatdoelstellingen (bruin). Er bestaan verschillende 
initiatieven waarbij een groene en bruine taxonomie in de praktijk wordt 
4445
toegepast om klimaatuitgaven- en lasten beter te monitoren en te sturen. Het 
“geen ernstige afbreuk-beginsel” als onderdeel van de Europese taxonomie en 
van toepassing op de middelen vanuit de Recovery and Resillience Facility, kan 
worden begrepen als een initiatief om bruine maatregelen te identificeren. Het 
“geen ernstig afbreuk doen aan” betekent dat er geen economische activiteiten 
worden ondersteund of uitgevoerd die significante schade toebrengen aan 
46
(Europees geformuleerde) klimaatdoelstellingen.  
 
Internationale definitie- en classificatiemethodologie  
Er bestaan op dit moment geen wereldwijd gedeelde en erkende definities van 
overheidsuitgaven (daaronder begrepen belastinguitgaven) en -inkomsten 
gerelateerd aan klimaat. Internationaal onderzoek wijst uit dat de meeste landen 
die toewerken naar het definiëren en classificeren van klimaatuitgaven- en lasten, 
net als Nederland, beginnen bij die uitgaven en lasten die een directe relatie 
47
hebben tot klimaatdoelstellingen. De Wereldbank heeft er echter op gewezen 
 
42
 Algemene Rekenkamer (2023). Inzicht in uitgaven klimaatbeleid.  
43
 Ook de Algemene Rekenkamer constateerde in zijn rapport over inzicht in 
klimaatuitgaven dat de Rijksoverheid verschillende (fiscale) regelingen kent die mogelijk 
haaks staan op het bereiken van de klimaatdoelstellingen. 
44
 De Europese taxonomie is een classificatiemethodologie van de Europese Commissie 
die criteria voor economische activiteiten definieert die in lijn liggen met 
klimaatdoelstellingen en prioriteiten onder de Europese Green Deal.  
45
 Zie bijvoorbeeld de macro-economische ramingen van de Europese Centrale Bank van 
het Eurogebied waar begrotingsrelevante maatregelen, zowel aan de uitgaven- als de 
inkomstenkant door de ECB worden geclassificeerd als ‘groen’ of ‘bruin’. Zie: ECB (2023). 
Economic Bulletin, Issue 1, of de twee lijsten van de Europese Commissie van 
begrotingsposten van de netto milieu-impact in grote lijnen kan worden beschouwd als 
‘groen’ of ‘bruin’. Deze lijsten zijn bedoeld als indicatief en niet alomvattend, maar geven 
een voorbeeld van hoe een dergelijke classificeringspraktijk binnen een nationaal 
raamwerk geïncorporeerd kan worden. Zie: Eurostat data “Environmental Goods and 
Services Sector” en “National Tax Lists”.  
46
 Mededeling van de Europese Commissie betreffende technische richtsnoeren over de 
toepassing van het beginsel “geen ernstig afbreuk doen aan” in het kader van de 
verordening betreffende de faciliteit voor herstel en veerkracht. PbEU 2021. C. 58, p1. 
47
  United Nations Development Programme (2022). Global Climate Public Finance 
Review. September 2022.
