co-ouderschapsregeling aangepast. Tot die tijd moet er naar aanleiding van het arrest IACK 
worden toegekend aan een specifieke groep belastingplichtigen. Dit leidt tot een incidentele 
derving van € 2 miljoen in 2022 en 2023.  
 
Introduceren materiële toets IACK  
Een van de voorwaarden voor een burger om in aanmerking te komen voor de IACK is dat hij/zij in 
een kalenderjaar tenminste 6 maanden op hetzelfde woonadres staat ingeschreven als een kind dat 
aan het begin van dit kalenderjaar jonger is dan 12. Dit is ook wel bekend als de ‘formele 
inschrijvingseis’. Echter, uit de praktijk volgen situaties waarin een burger werk én zorg voor één of 
meerdere kinderen combineert maar niet samen met hen staat ingeschreven.  
 
Omdat veel van deze situaties wel in lijn zijn met het doel en de strekking van de IACK wordt de 
formele inschrijvingseis vervangen door een ‘materiële toets’. Dit houdt in dat materieel beoordeeld 
wordt of een burger recht heeft op IACK of niet. Hierdoor kan IACK ook worden toegekend als er 
geen sprake is van gezamenlijke inschrijving maar men wel tot hetzelfde huishouden behoort. 
Omdat dit ervoor zorgt dat een beperkte groep burgers voortaan ook IACK ontvangt die dat eerder 
niet kreeg leidt dit een derving van € 1 miljoen in 2024, 2025 en 2026. De reden dat er geen 
sprake is van een structurele derving is omdat de IACK vanaf 2025 wordt afgebouwd.  
 
Vereenvoudigen vrijstelling OV-abonnementen 
139
Naar aanleiding van de motie de Jong en van Ginneken is er onderzocht hoe werkgevers beter 
gesteund kunnen worden om hun werknemers een OV-abonnementen aan te bieden. Op basis van 
dit onderzoek wordt de regeling voor OV-abonnementen en voordeelurenkaarten, inclusief de twee 
vrijstellingen binnen deze regeling, vereenvoudigd.  
 
Deze vereenvoudiging leidt tot een verruiming van de vrijstelling voor situaties waarin de 
werkgever een OV-abonnement of voordeelurenkaart vergoedt én de vergoeding hoger ligt dan de 
kosten van zakelijk gebruik. Dit leidt tot een structurele derving van € 18 miljoen vanaf 2024. Van 
deze derving is € 13 miljoen afkomstig uit de loonheffing en € 5 miljoen uit de premies 
werknemersverzekeringen.  
 
Afschaffen betalingskorting IB  
Per 2023 is de betalingskorting bij de voorlopige aangifte (VA) van de Vpb afgeschaft. Naar 
aanleiding van een toezegging aan de heer Nijboer bij de behandeling van de Fiscale Verzamelwet 
2023 wordt ook voor de IB de betalingskorting bij de VA afgeschaft. Dit leidt tot een structurele 
opbrengst van € 90 miljoen vanaf 2024.  
 
Aanpassingen minimumkapitaalregeling  
De minimumkapitaalregel (MKR) is een specifieke renteaftrekbeperking voor banken en 
verzekeraars binnen de Vpb. Het doel van deze regel is om het fiscale voordeel van financiering 
 
139
 Kamerstukken II 2022/23, 36202, nr. 103.
