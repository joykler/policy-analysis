69 
expansief is en dat er daarom de komende kabinetsperiode prudent 
begrotingsbeleid moet worden gevoerd.  
 
Het kabinet onderschrijft het belang van oog houden voor de middellange- en 
langetermijnhoudbaarheid.  
 
Gegeven het belang van gezonde overheidsfinanciën heeft het kabinet de 
maatregelen in het voorjaar en deze augustus van budgettaire dekking voorzien. 
De Miljoenennota gaat, met name kwalitatief, in op risico’s voorkomend uit 
vergrijzing en klimaatverandering. Daarnaast is een schuldhoudbaarheidsanalyse 
(Debt Sustainability Analysis) opgenomen. Dit geeft inzicht in de mogelijke 
ontwikkeling van de schuld op middellange termijn. Ook bevat de Miljoenennota 
een paragraaf over overheidsfinanciën in de eurozone, waarin gereflecteerd 
wordt op de ontwikkelingen van schuld en saldo van eurozonelanden. Het kabinet 
onderschrijft de mogelijke gevolgen die klimaat met zich meebrengt voor de 
houdbaarheid. Het nader rapport gaat hier verder op in.  
 
Het kabinet onderschrijft het belang van een goede werking van automatische 
stabilisatoren en het voorkomen van plotselinge, ingrijpende bezuinigingen. Het 
e
is aan een volgend kabinet om, mede op basis van de adviezen van de 17 
Studiegroep Begrotingsruimte, het begrotingsbeleid vorm te geven en keuzes te 
maken over het begrotingsanker en de begrotingsruimte.  
 
ii) Begrotingsproces 
De Afdeling benadrukt het belang van een ordentelijk begrotingsproces, met 
helderheid, voorspelbaarheid en rust. Dit kent ook een democratisch belang, om 
zo inzicht te bieden in hoe kabinetsbeleid de samenleving, economie en 
begroting raakt. De Afdeling schrijft dat zij in voorgaande begrotingsrapportages 
al heeft geconstateerd dat het begrotingsproces rommelig oogt en geeft een 
aantal adviezen om meer rust te creëren. Naast één 
hoofdbesluitvormingsmoment adviseert de Afdeling ook om een vast moment in 
het voorjaar te kiezen voor het afronden van de besluitvorming en publicatie van 
de Voorjaarsnota. Daarnaast is het raadzaam om de begrotingsstukken 
aanvullend op de Voorjaarsnota als één pakket te verzenden. Ook adviseert de 
Afdeling een onafhankelijke doorrekening van de beleidsvoornemens in de 
Voorjaarsnota door het CPB, de besluitvorming in augustus te beperken tot 
koopkrachtmaatregelen en het begrotingsproces in lijn te brengen met het 
Europees Semester. 
 
Het kabinet is erkentelijk dat de Afdeling ziet dat door de meerjarige 
Voorjaarsnota de Kamer eerder betrokken wordt bij de besluitvorming, het 
budgetrecht is verbeterd en er een stap is gezet om het Nederlandse 
begrotingsproces beter aan te sluiten op het zogeheten Europees Semester. Het 
demissionaire kabinet onderschrijft het belang van een vast moment voor 
afronding en publicatie in het voorjaar, het sturen van een pakket aan 
begrotingsstukken en verbeterde aansluiting bij het Europees Semester. Het was
