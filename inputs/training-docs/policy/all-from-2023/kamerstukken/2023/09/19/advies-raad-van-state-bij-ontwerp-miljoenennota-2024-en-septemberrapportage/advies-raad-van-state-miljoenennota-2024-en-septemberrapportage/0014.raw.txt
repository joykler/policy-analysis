14 
meermaals aandacht aan wordt besteed. De aandacht voor het thema klimaat is 
in de Miljoenennota echter vooral beschrijvend van aard. Dit advies bij de 
Miljoenennota beoogt behulpzaam te zijn in het concretiseren van het thema van 
“de grenzen aan klimaat en de natuur waarbinnen de economie vormgegeven 
dient te worden”, zoals gepresenteerd in de ontwerp-Miljoenennota 2024.  
 
Het thema klimaat is – naast het thema vergrijzing – op de korte, middellange en 
lange termijn een urgente maatschappelijke opgave die vraagt om scherpe 
beleidskeuzes. De vergrijzing is echter, in tegenstelling tot het klimaat, reeds 
deels onderdeel van de integrale afwegingen. Dit advies bij de Miljoenennota 
gaat in op de vraag hoe de houdbaarheid van het klimaat zich verhoudt tot de 
houdbaarheid van de overheidsfinanciën en op welke manier de integrale 
(politieke) weging tussen klimaatbeleid en ander beleid kan worden versterkt. De 
Afdeling presenteert hiervoor concrete handelingsperspectieven voor het 
begrotingsbeleid en de begrotingssystematiek voor de komende jaren.  
 
Paragraaf D.1. beschrijft waarom klimaatrisico’s ook een risico voor de begroting 
vormen en hoe deze de samenstelling en hoogte van de inkomsten en uitgaven 
van de overheid structureel kunnen beïnvloeden. Paragraaf D.2. beschrijft vier 
elementen waarin aanpassingen nodig zijn om het Nederlandse 
begrotingsraamwerk klimaatinclusief te maken. Deze elementen zijn een 
strategisch raamwerk; de begrotingsinstrumenten, - methoden en -systematiek; 
de governance; en verslaggeving en verantwoording. Paragraaf D.3. schetst een 
stapsgewijze aanpak om te komen tot een klimaatinclusief begrotingsraamwerk 
en biedt concrete adviezen, gerelateerd aan de hiervoor beschreven vier 
elementen, hoe komende jaren kan worden toegewerkt naar een klimaatinclusief 
begrotingsraamwerk. De Afdeling presenteert nadrukkelijk een groeimodel; niet 
alles kan en hoeft in één keer. Maar het is wel nodig nu te beginnen.  
 
1.   Klimaatrisico’s zijn begrotingsrisico’s 
 
De klimaatverandering is de komende decennia één van de grootste 
maatschappelijke opgaven, zo niet dé grootste opgave. De opwarming van de 
aarde zal volgens het IPCC op korte termijn (2021-2040) blijven toenemen, 
10
voornamelijk als gevolg van toegenomen cumulatieve CO2-emissies. Reeds is 
sprake van een toename van extreme weersomstandigheden die naar alle 
waarschijnlijkheid zal verhevigen. Volgens de Monitor Brede Welvaart, waar 
klimaat onderdeel van is, staat de indicator natuurlijk kapitaal in Nederland onder 
11
druk voor toekomstige generaties. Uit de Sustainable Development Goal gericht 
op klimaatactie blijkt dat Nederland in Europese vergelijking voor de 
 
10
 IPCC (2023). Climate Change 2023. AR6 Synthesis Report  
11
 Het natuurlijk kapitaal is de voorraad natuurlijke hulpbronnen die het vermogen  
hebben om diensten te leveren aan mensen, zoals waterzuivering, natuurlijke  
plaagbescherming, plantbestuiving en koolstofvastlegging; de zogenoemde  
ecosysteemdiensten. Bron: Planbureau voor de Leefomgeving (2016). Natuurlijk kapitaal: 
naar waarde geschat.
