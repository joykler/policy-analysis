hogen. Hierdoor blijft het mogelijk om binnen de EIA zowel grote als kleine bedrijven te 
ondersteunen en hoeft het maximale investeringsbedrag niet te worden aangepast. Met 
bovenstaande aanpassingen is het de verwachting dat ook de komende jaren de EIA binnen het 
daarvoor beschikbare budget belastingvoordeel kan geven aan belastingplichtigen die 
energiezuinige en duurzame bedrijfsmiddelen aanschaffen.  
 
Doeltreffendheid, doelmatigheid en evaluatie 
De EIA, MIA en Vamil zijn regelingen met een horizonbepaling. Dit betekent in dit geval dat deze 
regelingen per 1 januari 2024 zouden komen te vervallen. Uit de evaluaties van genoemde 
regelingen volgt dat ze over het algemeen doeltreffend en doelmatig zijn. Met het oog hierop wordt 
voorgesteld de toepassing van de horizonbepaling met vijf jaar op te schuiven tot en met 31 
december 2028.  
Tegelijkertijd hebben de onderzoekers van de evaluaties aangegeven geen eenduidige conclusie te 
kunnen trekken over de keuze voor een fiscale faciliteit of een directe subsidie. Dit raakt aan een 
breder vraagstuk rondom fiscale regelingen. Het kabinet stelt daarom een nader onderzoek in en 
zal de Tweede Kamer in 2024 over de uitkomst informeren. 
 
Uitvoeringsgevolgen Belastingdienst, Toeslagen en Douane  
De voorgestelde wijziging van de EIA met betrekking tot het verlagen van het aftrekpercentage is 
een parameterwijziging in de Wet IB 2001. Deze wijziging heeft beperkte uitvoeringsgevolgen voor 
de Belastingdienst.  
De voorgestelde wijziging van de horizonbepaling van de EIA, MIA en de Vamil betekent dat de 
looptijd van de huidige regelingen met vijf jaar wordt verlengd. Dit is een technische wijziging en 
heeft geen invloed op de uitvoeringsgevolgen voor de Belastingdienst. 
 
5.6 Verlagen MKB-winstvrijstelling 
 
Het kabinet stelt voor het percentage van de MKB-winstvrijstelling te verlagen Het voorstel is het 
percentage te verlagen van 14% naar 12,7%. De MKB-winstvrijstelling verlaagt de belastbare 
winst. Als de onderneming verlies lijdt, verkleint de MKB-winstvrijstelling het fiscale verlies. De 
opbrengst van de maatregel is onderdeel van de dekking voor de lagere dan eerder voorziene 
opbrengst van de zogenoemde Pijler 2-maatregelen (het wetsvoorstel Wet minimumbelasting 
2024, dat eveneens bij de Tweede Kamer aanhangig is). Daarnaast draagt de maatregel bij aan 
het verkleinen van het verschil in de fiscale behandeling van werknemers en ondernemers in de IB.  
 
5.7 Aanpassen regeling voor geven vanuit een vennootschap 
 
De overheid voert filantropiebeleid langs drie rijksbrede speerpunten: het stimuleren van 
geefgedrag, het bevorderen van transparantie en betrouwbaarheid van de sector en het 
bevorderen van samenwerking tussen overheid en filantropie. Dit is recent nog bevestigd in de 
23
beleidsvisie op filantropie. Een uitwerking van het stimuleren van geefgedrag is de giftenaftrek in 
 
23
 Kamerstukken II 2019/20, 32740, nr. 21.   
45
