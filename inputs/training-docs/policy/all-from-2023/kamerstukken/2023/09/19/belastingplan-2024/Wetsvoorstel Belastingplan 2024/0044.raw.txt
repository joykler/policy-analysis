deze maatregel eventuele constructies tegengegaan waarbij men ruimere 
afschrijvingsmogelijkheden in de IB-sfeer (in vergelijking tot de Vpb-sfeer) beoogt te benutten. 
Daarnaast biedt de maatregel een budgettaire opbrengst die dient ter dekking van andere 
maatregelen in het inkomstenkader. 
 
De maatregel is doeltreffend omdat het betreffende onderscheid tussen IB en Vpb wordt 
weggenomen en een budgettaire opbrengst wordt gerealiseerd. Dit gebeurt tegen zeer beperkte 
uitvoeringskosten, waarmee de maatregel ook doelmatig is. 
Evaluatie van de afschrijvingsbeperking voor gebouwen is niet voorzien. Een evaluatie zou in de 
toekomst eventueel kunnen meelopen in een bredere evaluatie van de fiscale positie van 
zelfstandigen. 
 
Uitvoeringsgevolgen Belastingdienst, Douane en Toeslagen 
De aanscherping van de afschrijvingsbeperking voor gebouwen in eigen gebruik bij IB-
ondernemers (en resultaatgenieters) heeft beperkte uitvoeringsgevolgen voor de Belastingdienst 
en valt binnen de jaaraanpassingen. De Belastingdienst zal inzetten op communicatie omtrent deze 
maatregel richting belastingplichtigen en fiscaal dienstverleners. 
 
5.5 Aanpassing energie-investeringsaftrek, milieu-investeringsaftrek en willekeurige afschrijving 
milieubedrijfsmiddelen 
 
In 2023 zijn de evaluaties van zowel de EIA als de MIA en de Vamil afgerond. De EIA is 
19
geëvalueerd door SEO Economisch Onderzoek en CE Delft , de MIA/Vamil is geëvalueerd door 
20
Witteveen+Bos, CE Delft en KplusV. 
 
Deze evaluaties geven inzicht in de doelmatigheid en doeltreffendheid van de regelingen. In de 
evaluaties is een aantal conclusies getrokken en zijn aanbevelingen gedaan. In de kabinetsreacties 
21
is op deze aanbevelingen reeds ingegaan. Daarin is ook aangekondigd dat enkele maatregelen in 
het wetsvoorstel Belastingplan 2024 worden uitgewerkt. 
Daarnaast geldt specifiek voor de EIA dat er in 2022 een tekort was door een forse overschrijding 
van het budget. Dit tekort loopt naar verwachting 2023 verder op. In de Voorjaarsnota 2023 is 
daarom reeds aangekondigd dat dit tekort wordt gedekt door middel van aanpassing van de EIA 
22
parameters. In dit Belastingplan 2024 wordt voorgesteld om vanaf 1 januari 2024 het 
aftrekpercentage structureel te verlagen van 45,5 procent naar 40 procent. Naast verlaging van 
het aftrekpercentage heeft het kabinet in de kabinetsreactie op de beleidsevaluatie van de EIA 
aangegeven dat in de zomer een besluit zou worden genomen over verlaging van het maximale 
investeringsbedrag. Directe aanleiding was de hierboven beschreven budgettaire overschrijding. 
Het kabinet heeft deze zomer besloten om het budget van de EIA vanaf 2025 structureel op te 
 
19
 https://www.seo.nl/wp-content/uploads/2023/07/2023-28-Evaluatie-energie-investeringsaftrek.pdf. 
20
 Bijlage 2 bij de brief van de Staatssecretaris van Infrastructuur en Waterstaat van 14 september 2023, kenmerk 2023Z15283 
(Beleidsevaluatie MIA/Vamil 2017-2021) 
21
 Zie ook brief van de Minister van Economische Zaken en Klimaat van 14 juli 2023, Kamerstukken II 2022/23, 36202, nr. 158 
(kabinetsreactie EIA) en de brief van de Staatssecretaris van Infrastructuur en Waterstaat van 14 september 2023, Kenmerk 
2023Z15283 (Beleidsevaluatie MIA/Vamil 2017-2021) 
22
 Kamerstukken II 2022/23, 36350, nr. 1, p. 42 en p 47.
