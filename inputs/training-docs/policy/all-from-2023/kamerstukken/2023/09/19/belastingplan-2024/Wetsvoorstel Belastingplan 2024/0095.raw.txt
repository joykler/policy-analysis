Ook het interne proces zal de komende periode worden geëvalueerd. Zo is een belangrijk 
aandachtspunt in de komende tijd het borgen van de kennis en deskundigheid die voor 
boeteoplegging nodig is. Eventueel te nemen maatregelen om die kennis en deskundigheid beter te 
borgen zullen ook worden meegenomen in de evaluatie.  
 
Toeslagen 
Ook voor toeslagen geldt dat per 1 januari 2019 de in de horizonbepaling opgenomen vervaldatum 
vijf jaar is opgeschoven en is vervangen door 1 januari 2024. In dit tijdvak is er veel gebeurd. De 
toeslagenaffaire heeft zijn weerslag gehad op de aanpak van misbruik en oneigenlijk gebruik. 
110
Vanaf 2020 heeft de aanpak van misbruik en oneigenlijk gebruik bij de 
Belastingdienst/Toeslagen stilgelegen en zijn er geen boetes meer opgelegd. Hierdoor is het tijdens 
dit tijdvak niet mogelijk geweest ervaring op te doen en de effectiviteit van deze boetemogelijkheid 
te evalueren. Wel wordt, net als in de voorgaande perioden, de mogelijke meerwaarde van een 
uitbreiding van het overtredersbegrip gezien. Hierdoor ontstaat er een ruimere mogelijkheid 
handhavend op te treden tegen derden die betrokken zijn bij het opzettelijk onjuist aanvragen van 
een toeslag. Om deze reden wordt ook voor de toeslagen voorgesteld om de in de horizonbepaling 
opgenomen vervaldatum nogmaals met vijf jaar op te schuiven en dus te vervangen door 1 januari 
2029. Vanaf eind 2022 is een begin gemaakt met het gefaseerd en geborgd opstarten van het 
intensief toezicht proces bij de Belastingdienst/Toeslagen. In het kader van deze opstart 
onderzoekt de Belastingdienst/Toeslagen nu ook hoe de boete voor de medeplichtige, doen pleger 
en de uitlokker van een beboetbaar vergrijp het beste kan worden toegepast. 
 
 
Doeltreffendheid, doelmatigheid en evaluatie 
Met de uitbreiding van het overtredersbegrip werden de doelen nagestreefd die over het algemeen 
met een punitieve sanctie worden nagestreefd, namelijk: speciale preventie, generale preventie en 
vergelding. Die doelen blijven met de verschuiving van de vervaldatum gelijk. De doeltreffendheid 
van deze bepaling wordt over vijf jaar geëvalueerd. Doelmatigheid is niet aan de orde.  
Deze maatregel vervalt per 1 januari 2029. Voor die datum wordt de maatregel geëvalueerd. 
 
Uitvoeringsgevolgen Belastingdienst, Toeslagen en Douane  
Aan de maatregel zijn geen noemenswaardige uitvoeringsgevolgen verbonden, omdat het hier 
alleen gaat om de verlenging van de horizonbepaling. 
 
5.26 Loslaten koppeling rentepercentage belastingrente voor Toeslagen 
 
Op grond van de Awir wordt er rente vergoed over het bedrag aan uit te betalen toeslagen, dan 
111
wel rente in rekening gebracht over het bedrag aan terug te vorderen toeslagen. Deze rente 
wordt berekend over de periode tussen 1 juli volgend op het berekeningsjaar en het moment 
112
waarop de definitieve toekenning of herziening van de toeslag plaatsvindt. Het percentage van 
 
110
 Zie Kamerstukken II 2022/23, 31066, nr. 1154. 
111
 Artikel 27, eerste lid, Awir. 
112
 Artikel 27, tweede lid, Awir. 
95
