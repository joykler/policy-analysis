het gebruik van aardgasvoertuigen te stimuleren nu achterhaald wordt geacht worden beide 
regelingen afgeschaft. Dit leidt tot een structurele opbrengst van € 57 miljoen vanaf 2026. 
 
Versoberen lagere tarieven mrb kampeerauto 
Voor kampeerauto’s geldt binnen de mrb een ‘kwarttarief’. Dit houdt in dat iemand die een 
kampeerauto bezit maar 25% van de mrb betaalt die hij/zij zou betalen als hij/zij een 
personenauto zou hebben (met hetzelfde gewicht). Voor kampeerauto’s die door een bedrijf 
worden verhuurd geldt een halftarief. Hier hoeft dus maar 50% van de mrb (t.o.v. een 
personenauto met hetzelfde gewicht) over betaald te worden.  
 
141
Naar aanleiding van de evaluatie van bijzondere regelingen in de bpm en mrb en het streven om 
het belastingstelsel te vereenvoudigen wordt het kwarttarief voor kampeerauto’s veranderd naar 
een halftarief. Ook wordt het halftarief voor de verhuur van kampeerauto’s afgeschaft. Dit leidt tot 
een structurele opbrengst van € 80 miljoen vanaf 2026. 
 
Versoberen oldtimersregeling mrb 
Voertuigen die 40 jaar of ouder zijn, zijn vrijgesteld van mrb. Ook naar aanleiding van de evaluatie 
bijzondere regelingen bpm en mrb en met het doel om het belastingstelsel te vereenvoudigen 
wordt deze ‘oldtimerregeling’ aangepast. De overgangsregeling voor oudere motorrijtuigen met een 
bouwjaar tot 1988 loopt per 1 januari 2028 af. Met deze maatregel wordt de oldtimersvrijstelling in 
de mrb voor auto’s vanaf 40 jaar niet afgeschaft maar met ingang van 2028 versoberd tot 
motorrijtuigen die voor 1988 zijn gebouwd (met een datum eerste toelating vóór 1 januari 1988). 
Het budgettaire effect hiervan wordt in de onderstaande tabel 9 weergegeven. 
 
Tabel 9: Budgettaire effect versoberen oldtimersregeling mrb, in € mln. 
2028 2029 2030 2031 2032 2033 2034 2035 
4 10 14 18 22 26 28 31 
 
2036 2037 2038 2039 2040 2041 2042 2043 
34 37 40 43 45 48 52 55 
 
2044 2045 2046 2047 2048 2049 2050 2051 
58 61 63 66 68 69 71 72 
 
2052 2053 2054 2055 2056 2057 2058 
72 73 74 74 75 76 76 
 
Structureel Structureel vanaf 
76 2058 
 
 
 
 
141
 Kamerstukken II 2021/22, 32800, nr. 76. 
109
