In de Wet op de motorrijtuigenbelasting 1994 wordt met ingang van 1 januari 2028 in 
artikel 72, eerste lid, onderdeel b, “ten minste 40 jaar geleden” vervangen door “vóór 1 januari 
1988”. 
 
Artikel XXII 
 
De Wet op de motorrijtuigenbelasting 1994 wordt met ingang van 1 januari 2030 als volgt 
gewijzigd: 
 
A.  
In artikel 25c vervallen het tweede lid alsmede de aanduiding “1.” voor het eerste lid. 
 
B.  
In artikel 81a wordt “25c, eerste lid” vervangen door “25c”. 
 
Artikel XXIII 
 
De Wet belastingen op milieugrondslag wordt als volgt gewijzigd: 
 
A.  
Aan artikel 47, eerste lid, worden, onder vervanging van de punt aan het slot van 
onderdeel z door een puntkomma, drie onderdelen toegevoegd, luidende: 
aa. begunstigde: een onderneming als bedoeld in artikel 107, eerste lid, van het Verdrag 
betreffende de werking van de Europese Unie die staatssteun ontvangt als gevolg van een 
steunmaatregel; 
ab. kmo: een kleine, middelgrote onderneming of micro-onderneming als bedoeld in bijlage 
I van Verordening (EU) nr. 651/2014 van de Commissie van 17 juni 2014 waarbij bepaalde 
categorieën steun op grond van de artikelen 107 en 108 van het Verdrag met de interne markt 
verenigbaar worden verklaard (PbEU 2014, L 187); 
ac. EAN-code: de EAN-code, bedoeld in artikel 1, onderdeel f, van de Regeling afnemers en 
monitoring Elektriciteitswet 1998 en Gaswet. 
 
B.  
Artikel 59 wordt als volgt gewijzigd: 
1. Het eerste lid, onderdeel a, wordt als volgt gewijzigd: 
a. In het eerste aandachtsstreepje wordt “1 200 kubieke meter” vervangen door “1 000 
kubieke meter” en wordt “€ 0,52049” vervangen door “€ 0,53049”. 
b. In het tweede aandachtsstreepje wordt “1 200 kubieke meter” vervangen door “1 000 
kubieke meter” en wordt “€ 0,52049” vervangen door “€ 0,53049”. 
2. Het eerste lid, onderdeel c, wordt als volgt gewijzigd: 
a. In het eerste aandachtsstreepje wordt “€ 0,10299” vervangen door “€ 0,09900”. 
b. In het tweede aandachtsstreepje wordt “€ 0,10299” vervangen door “€ 0,09900”.
