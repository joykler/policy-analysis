168
0,02500) en de integratie van de Opslag Duurzame Energie- en Klimaattransitie (ODE) in de 
energiebelasting vanaf 2023 (mutatie voor 2024 +€ 0,00569). Per abuis is daarbij het tarief voor 
2024 niet vermeerderd met de verhoging van de energiebelasting op het verbruik van gas van 0-
3
170.000 m (€ 0,01) met ingang van 1 januari 2024 die is vastgelegd in de Wet fiscale 
maatregelen klimaatakkoord (artikel XXV, onderdeel A, onder 1). Deze omissie wordt hersteld door 
3 3
het tarief van de eerste (0-1.000 m ) en tweede schijf (1.000-170.000 m ) zoals dat volgens het 
Belastingplan 2023 zou gelden per 1 januari 2024 te verhogen met € 0,01. Hiertoe wordt € 
0,52049 vervangen door € 0,53049. Dit bedrag is het tarief voor 2024 vóór indexatie. In de 
memorie van toelichting bij het Belastingplan 2023 en budgettaire ramingen is steeds dit bedrag 
gehanteerd. 
Met de tweede wijziging wordt een omissie hersteld in het voor 2024 in het Belastingplan 2023 
opgenomen tarief van de eerste en tweede schijf elektriciteit. In het Belastingplan 2023 is geregeld 
dat het tarief van de eerste en tweede schijf elektriciteit voor 2024 – vóór indexatie – € 0,10299 
bedraagt (artikel XXVIII, onderdeel A, onder 2). In de berekening van dit tarief zijn betrokken het 
tarief voor 2023 (€ 0,12599, inclusief indexatie), de verschuiving van belasting van elektriciteit 
169
naar gas (mutatie voor 2024 -€ 0,02500) en de integratie van de Opslag Duurzame Energie- en 
Klimaattransitie (ODE) in de energiebelasting vanaf 2023 (mutatie voor 2024 +€ 0,00200). Per 
abuis is daarbij het tarief voor 2024 niet vermeerderd met de verlaging van de energiebelasting op 
het verbruik van elektriciteit van 0-10.000 kWh (€ 0,004) met ingang van 1 januari 2024 die is 
vastgelegd in de Wet fiscale maatregelen klimaatakkoord (artikel XXV, onderdeel A, onder 2). Deze 
omissie wordt hersteld door het tarief van de eerste (0-2.900 kWh) en tweede (2.900-10.000 kWh) 
schijf zoals dat volgens het Belastingplan 2023 zou gelden per 1 januari 2024 te verlagen met 
€ 0,004. Hiertoe wordt € 0,10299, na afronding, vervangen door € 0,09900. Dit bedrag is het tarief 
voor 2024 vóór indexatie. In de memorie van toelichting bij het Belastingplan 2023 en budgettaire 
ramingen is steeds dit bedrag gehanteerd. 
Ten behoeve van het overzicht in de wijzigingen in artikel 59, eerste lid, Wbm die in werking 
treden op 1 januari 2024 worden genoemde tarieven aangepast in artikel XXIII, onderdeel B, van 
onderhavig wetsvoorstel tezamen met de andere wijzigingen in voornoemd artikellid die in werking 
treden per 1 januari 2024 (de inkorting van de nieuwe eerste schijf gas en de aanpassing van het 
derde lid), in plaats van de tarieven aan te passen in het Belastingplan 2023. 
De tarieven van die nieuwe eerste en tweede schijf zijn in genoemd amendement vooralsnog gelijk 
aan elkaar gehouden. Omdat de huidige eerste schijf is opgeknipt, moet worden bepaald of het 
blokverwarmingstarief in artikel 59, derde lid, Wbm – dat thans gelijk is aan het tarief van de 
huidige eerste schijf – wordt gelijkgesteld aan het tarief van de nieuwe eerste of nieuwe tweede 
schijf. In materiële zin maakt het geen verschil zo lang de tarieven gelijk zijn. Omdat het kabinet 
ervoor kiest om het blokverwarmingstarief gelijk te stellen aan het tarief van de nieuwe tweede 
schijf zodra het tarief van de nieuwe eerste schijf wordt verlaagd ten opzichte van het tarief van de 
nieuwe tweede schijf (zie paragraaf 5.18, onder (a) van het algemeen deel van deze memorie), 
stelt het kabinet voor in artikel 59, derde lid, Wbm het blokverwarmingstarief reeds gelijk te stellen 
aan het tarief van de nieuwe tweede schijf. Hiertoe wordt het tarief dat ingevolge het Belastingplan 
2023 per 1 januari 2024 wordt opgenomen in artikel 59, derde lid, Wbm (€ 0,48980 tarief in 2023 
 
168
 Kamerstukken II, 36202, nr. 3, p. 49 e.v. 
169
 Kamerstukken II, 36202, nr. 3, p. 49 e.v. 
166
