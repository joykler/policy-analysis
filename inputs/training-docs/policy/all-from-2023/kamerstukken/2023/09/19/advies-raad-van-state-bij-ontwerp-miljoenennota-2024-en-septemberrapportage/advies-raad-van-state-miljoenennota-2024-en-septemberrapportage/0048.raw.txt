48 
Sinds de herziening van het begrotingsproces in 2022 presenteert de 
Voorjaarsnota niet langer alleen de mutaties in de begroting van het lopende jaar 
ten opzichte van de Miljoenennota, maar bevat het de hoofdlijnen van de 
besluitvorming voor de begroting van het volgende jaar en schetst het een 
93
meerjarig beeld over zowel de uitgaven als de hoofdlijnen van de inkomsten. 
Op deze manier wordt de Kamer eerder betrokken bij de meerjarige budgettaire 
besluitvorming, waardoor de Kamer beter in staat wordt gesteld om haar 
parlementair budgetrecht uit te oefenen, en is een stap gezet om het Nederlandse 
begrotingsproces beter op het zogeheten Europees Semester aan te sluiten. 
 
Het is in het democratisch belang het begrotingsproces ordentelijk in te richten 
om zo inzicht te kunnen bieden in de gevolgen van het kabinetsbeleid voor de 
samenleving, economie en de begroting. Helderheid, voorspelbaarheid en rust in 
het begrotingsproces horen hier onderdeel van te zijn. De Afdeling heeft in 
voorgaande begrotingsrapportages meermalen geconstateerd dat het 
94
begrotingsproces rommelig oogde. Meer rust kan worden gecreëerd door: 
• Eén hoofdbesluitvormingsmoment in het voorjaar over de hoofdlijnen van 
zowel de uitgaven- als lastenkant (inclusief fiscale wetgeving) van de 
begroting. Naast een betere integrale afweging komt dit ook een goede 
uitvoering ten goede.  
• Een vast moment voor het afronden van de besluitvorming in het voorjaar en 
een vast publicatiemoment voor de Voorjaarsnota. 
• De begrotingsstukken aanvullend op de Voorjaarsnota als één pakket met de 
Voorjaarsnota aan de Kamer te verzenden.  
• Een onafhankelijke doorrekening van de beleidsvoornemens in de 
Voorjaarsnota door het CPB. 
• De besluitvorming in augustus te beperken tot koopkrachtmaatregelen (indien 
nodig).  
• Het begrotingsproces in lijn te brengen met het Europees Semester, dat zal 
veranderen aan de hand van de uitkomsten van de evaluatie van het Europese 
begrotingsraamwerk en waarin meerjarenplannen centraal staan die door 
lidstaten bij de Europese Commissie (mogelijk al in het voorjaar van 2024) 
moeten worden ingediend (zie ook paragraaf E2). Een tijdige Voorjaarsnota 
als hoofdbesluitvormingsmoment dient ook dit doel. 
 
VII. Vervroeg de invoer van de nieuwe financieringssystematiek voor 
medeoverheden naar de start van het nieuwe kabinet. Zorg bovendien dat 
het niveau van de financiering van medeoverheden toereikend is.  
 
In de Voorjaarsnota 2023 heeft het kabinet de hoofdlijnen van de nieuwe 
financieringssystematiek voor medeoverheden vanaf 2026 geschetst. Vanaf dat 
moment wordt afgestapt van de accressystematiek en komt structureel € 1,1 
miljard extra beschikbaar (waarvan € 1 miljard voor gemeenten en € 0,1 miljard 
 
93
  Kamerstukken II 2022/23. 36200, nr. 6.  
94
 Zie onder meer de Voorjaarsrapportage 2023 en het advies bij de Ontwerp-
Miljoenennota 2023.
