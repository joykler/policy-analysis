het blijven waarborgen dat voldaan wordt aan bestaand beleid. Een groot deel van het IT-werk is 
gericht op het verbeteren van de kwaliteit van managementinformatie, de informatiebeveiliging 
en de privacybescherming. Het domein Analytics blijft continu moderniseren zodat ook nieuwe 
technieken en technologieën door de Belastingdienst veilig kunnen worden ingezet. Ook is er een 
overstap gemaakt naar een nieuw platform voor data-analytics, dit verkleint de kans op 
datalekken. De inschatting is (op basis van het nu actuele beeld), dat geen dilemma’s te 
verwachten zijn bij de implementatie van wetgeving.  
Infrastructuur “Rekencentrum” (IV)   
De technische infrastructuur van de Belastingdienst wordt aangepast zodat aangesloten kan 
worden op nieuwe technologieën zoals cloud en nieuwe methoden zoals Agile en DevOps 
waardoor de kwaliteit, snelheid en wendbaarheid van de applicatieontwikkeling en –onderhoud 
verbetert. 
 
Douane en Toeslagen 
Douane en Toeslagen 
Om de aansturing te versterken zijn Douane en Toeslagen ontvlochten van de Belastingdienst en 
als zelfstandige directoraten-generaal binnen het ministerie van Financiën gepositioneerd.  
De IV-organisatie van de Belastingdienst levert ICT-systemen en -diensten niet alleen voor 
het DG Belastingdienst, DG Douane en DG Toeslagen. Om die raakvlakken goed te laten werken, 
zijn basis- samenwerkingsafspraken gemaakt. Bij de tweede herijking van 2023 zijn geen issues 
op de raakvlakken geconstateerd. 
Douane en Toeslagen informeren via de reguliere voortgangsrapportages de Kamer over de 
status van de moderniseringsopgave
