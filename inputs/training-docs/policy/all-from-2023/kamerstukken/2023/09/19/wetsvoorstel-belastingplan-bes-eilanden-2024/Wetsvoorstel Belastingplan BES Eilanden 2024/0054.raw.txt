toch verwarring over de reikwijdte van de bepaling te voorkomen, wordt voorgesteld om de 
verdragen inzake internationale bijstandsverlening die op de BES-eilanden betrekking hebben, de 
drie belastingregelingen die thans van kracht zijn tussen de BES-eilanden en Aruba, Cura√ßao en 
Sint Maarten, alsmede de BRN voor wat betreft de relatie tussen Nederland en de BES-eilanden 
aan te duiden als regelingen inzake internationale bijstandsverlening. 
 
Artikel I, onderdeel FF (Hoofdstuk IX van de Belastingwet BES) 
Hoofstuk IX van de Belastingwet BES bevat de regeling voor de BES-eilanden inzake de 
8
Europese spaartegoedenrichtlijn. Op basis van dat hoofdstuk werd gebruikgemaakt van de 
mogelijkheid automatisch rentegegevens uit te wisselen tussen de Belastingdienst en de 
belastingautoriteiten van de lidstaten van de Europese Unie (EU-lidstaten). De uit de genoemde 
richtlijn voortvloeiende bilaterale spaartegoedenverdragen met de EU-lidstaten die het Koninkrijk 
destijds namens de Nederlandse Antillen heeft gesloten, en nog golden voor de BES-eilanden, zijn 
echter inmiddels allemaal opgezegd. De verplichtingen uit deze verdragen zijn sinds 2017 
vervangen door de verplichtingen die voortvloeien uit de CRS en zijn voor de BES-eilanden 
opgenomen in hoofdstuk VIII, paragraaf 4a, van de Belastingwet BES. Op grond hiervan dient het 
behouden van de binnenlandse regeling om automatisch rentegegevens uit te wisselen geen doel 
meer, ook niet voor wat betreft de uitwisseling van gegeven over voorgaande jaren. Hierdoor kan 
hoofdstuk IX van de Belastingwet BES komen te vervallen. 
 
Artikel II 
 
Artikel II (artikel 7b.1 van de Belastingwet BES) 
Het voorgestelde artikel II voorziet in samenhang met het voorgestelde artikel VI, derde 
lid, met ingang van 31 december 2024 in een wijziging van het per 1 januari 2024 voorgestelde 
artikel 7b.1, derde lid, van de Belastingwet BES. De wijziging houdt in dat met ingang van de 
eerstgenoemde datum de (belastingplicht voor de) onderbelastewinstmaatregel van hoofdstuk 5 
van het wetsvoorstel Wet minimumbelasting 2024 in werking treedt voor op de BES-eilanden 
gevestigde groepsentiteiten, met uitzondering van artikel 5.1, eerste lid, onderdeel c, en vijfde lid, 
van dat wetsvoorstel. Genoemd onderdeel c, in samenhang met genoemd vijfde lid, betreft kort 
gezegd de belastingplicht voor verslagjaren die aanvangen voor 31 december 2029 voor de 
onderbelastewinstmaatregel van in Nederland gevestigde groepsentiteiten met een 
uiteindelijkemoederentiteit die is gevestigd in een EU-lidstaat die heeft gekozen voor een latere 
toepassing van de inkomen-inclusiemaatregel en de onderbelastewinstmaatregel. Omdat dit 
onderdeel de relatie tussen EU-lidstaten onderling betreft wordt het uitgesloten voor de toepassing 
op de BES-eilanden. 
 
 
 
 
 
 
8
 Richtlijn 2003/48/EG van de Raad van 3 juni 2003 betreffende belastingheffing op inkomsten uit spaargelden in de vorm van 
rentebetaling (PbEU 2003, L 157). 
54
