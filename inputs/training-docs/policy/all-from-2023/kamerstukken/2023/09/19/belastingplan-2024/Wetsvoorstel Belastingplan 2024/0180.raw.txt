onderhavige wetsvoorstel voorgestelde wijzigingen van artikel 8.14a Wet IB 2001 zijn toegepast. 
Voorgesteld wordt de in artikel II van het onderhavige wetsvoorstel opgenomen wijzigingen met 
ingang van 1 januari 2025 toepassing te laten vinden voordat artikel 8.14a Wet IB 2001 op grond 
van artikel III, onderdeel G, van het Belastingplan 2023 komt te vervallen en om de voorgestelde 
wijziging van het overgangsrecht plaats te laten vinden voordat genoemd artikel 10a.30 Wet IB 
2001 in de Wet IB 2001 wordt opgenomen. 
 
Artikel XXXII, onderdeel F (artikel XXVIII van het Belastingplan 2023) 
Voor het verbruik van elektriciteit die wordt geleverd aan een oplaadinstallatie voor elektrische 
voertuigen die beschikt over een zelfstandige aansluiting (laadpalen) gold tot 1 januari 2023 op 
grond van artikel 60a Wbm een verlaagd tarief energiebelasting. Daarnaast waren laadpalen tot die 
datum uitgezonderd van de opslag duurzame energie- en klimaattransitie (ODE) uit de Wet opslag 
duurzame energie- en klimaattransitie (Wet ODE). In het Belastingplan 2023 is dit belastingregime 
172
met twee jaar verlengd. Het regime houdt in dat de hoeveelheid elektriciteit die wordt geleverd 
aan een laadpaal die valt in de eerste schijf (tot 10.000 kWh) wordt belast tegen het lagere tarief 
voor verbruik in de tweede schijf elektriciteit (10.000-50.000 kWh). Voor de hoeveelheid 
elektriciteit die wordt geleverd aan een laadpaal die valt in de tweede, derde (50.000-10.000.000 
kWh) en vierde schijf (meer dan 10.000.000 kWh) geldt het reguliere tarief.  
In het Belastingplan 2023 is tevens geregeld dat de ODE-tarieven vanaf 1 januari 2023 zijn 
ge√Øntegreerd in de energiebelastingtarieven in de Wbm. Zoals is opgemerkt gold en geldt voor 
elektriciteit die wordt geleverd aan een laadpaal vrijstelling van de ODE. Hiermee is rekening 
gehouden bij de berekening van de tarieven voor elektriciteit die wordt geleverd aan een laadpaal 
die in het Belastingplan 2023 zijn opgenomen voor 2023 en 2024 door deze te verlagen met het 
ODE-tarief voor 2023 en 2024 (dat dus sinds 2023 als zodanig niet langer bestaat, maar integraal 
onderdeel uitmaakt van het reguliere energiebelastingtarief). Voor 2023 is de tariefberekening 
juist. Voor het tarief in 2024 is per abuis geen rekening gehouden met de verlaging van het 
reguliere tarief van de tweede, derde en vierde schijf elektriciteit in 2024 die in het Belastingplan 
2023 is vastgelegd. Daardoor vallen de tarieven die nu in de wet zijn opgenomen voor 2024 
onbedoeld hoger uit. Door vervanging van artikel XXVIII in het Belastingplan 2023 wordt deze 
omissie hersteld. De berekening van de herijkte tarieven is opgenomen in onderstaande tabel. 
 
 
 
 
 
 
 
 
 
 
172
 Bij amendement R. de Jong c.s., Kamerstukken II 2022/23, 36202, nr. 39.
