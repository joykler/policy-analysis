schulden tot de gezamenlijke grondslag voor box 3. De vermogensbestanddelen van een 
minderjarig kind worden op grond van de huidige wetgeving toegerekend aan de ouder of ouders 
die het gezag uitoefent, onderscheidenlijk uitoefenen, over het kind. In het geval van onderlinge 
vorderingen en schulden tussen de ouder en het kind zal de ouder daarom op basis van de huidige 
wetgeving zowel de vordering als de schuld in zijn eigen aangifte moeten opgeven.  
Het kabinet vindt het onwenselijk dat deze onderlinge vorderingen en schulden als gevolgd van de 
Overbruggingswet box 3 opgenomen wijzigingen van de wet inkomstenbelasting 2001 (Wet IB 
2001) per saldo tot box 3-inkomen leiden, terwijl de onderlinge vorderingen en schulden onderdeel 
zijn van dezelfde aangifte en daarmee een gezamenlijke fiscale positie betreffen. Daarom wordt 
voorgesteld deze vorderingen en schulden, indien beide in box 3 vallen, niet meer in de 
belastingheffing te betrekken.  
  
Door het voorstel worden onderlinge vorderingen en schulden in de hierboven beschreven situaties 
niet meer aangemerkt als vermogensbestanddelen die in de heffing van box 3 worden betrokken. 
Deze vorderingen en schulden hoeven daardoor niet meer opgegeven te worden in de aangifte. 
Daarmee sluit de berekening van het box 3-inkomen in deze gevallen beter aan bij het werkelijk 
per saldo behaalde rendement. Bovendien betekent het een administratieve vereenvoudiging voor 
belastingplichtigen.  
 
Terugwerkende kracht voor beide voorgestelde verfijningen 
Voor de hiervoor toegelichte maatregelen ter verfijning van box 3 (aandeel in een VvE en geld op 
een derdengeldenrekening onder banktegoeden scharen alsmede defiscaliseren onderlinge 
vorderingen en schulden bij partners en bij ouders met minderjarige kinderen) wordt voorgesteld 
om deze met terugwerkende kracht tot en met 1 januari 2023 te introduceren. De verfijningen zien 
op het box 3-stelsel zoals dat tijdens de overbruggingsperiode tot de inwerkingtreding van het 
nieuwe stelsel van box 3 zal gelden. Het betreft naar verwachting de jaren 2023 tot en met 2026. 
Wanneer de verfijningen pas met inwerkingtreding vanaf 1 januari 2024 zouden worden 
geïntroduceerd, zou dat betekenen dat in de overbruggingsperiode afwijkende regelingen bestaan. 
Dat zou niet consistent zijn en niet ten goede komen aan de begrijpelijkheid voor 
belastingplichtigen. De verfijningen worden geïntroduceerd naar aanleiding van een aantal moties 
15
en toezeggingen in beide Kamers. Het kabinet ziet daarom een breed gedragen wens om de 
verfijningen zo spoedig mogelijk te introduceren. Het voorstel betreft maatregelen die in het 
voordeel van belastingplichtigen zijn. Dat voordeel wil het kabinet graag vanaf het begin van het 
overbruggingsstelsel van box 3 aan belastingplichtigen bieden. Uitvoeringstechnisch is 
terugwerkende kracht zonder problemen mogelijk. De verfijningen worden voorgesteld voor 
vermogensbestanddelen die niet aan de Belastingdienst worden gerenseigneerd en daardoor niet in 
de vooraf ingevulde aangifte worden opgenomen. De betreffende gegevens moeten door de 
belastingplichtigen zelf worden aangegeven in de aangifte. Aangezien de aangifte voor 2023 pas na 
afloop van dat jaar kan worden ingediend, is het mogelijk om deze aanpassingen terugwerkende 
kracht te geven. 
 
 
15
 Kamerstukken II 2022/23, 36202, nrs. 94 en 122; Kamerstukken II 2022/23, 36200 IX, nr. 35; Kamerstukken II 2022/23, P, , p. 
30/31; Handelingen I 2022/23, nr. 13, item 4 p. 2.
