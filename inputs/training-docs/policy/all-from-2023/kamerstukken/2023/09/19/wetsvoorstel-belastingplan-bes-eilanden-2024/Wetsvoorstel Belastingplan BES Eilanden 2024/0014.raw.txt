D.  
In artikel 8, derde lid, wordt “waarvoor bij” vervangen door “waarvoor hij”. 
 
E.  
In artikel 9, tweede lid vervalt “verminderd met de in artikel 6, derde lid, onderdeel f, 
bedoelde bedragen”. 
 
F.  
Artikel 9a komt te luiden: 
Artikel 9a 
1. Ten aanzien van de werknemer die arbeid verricht ten behoeve van een lichaam waarin 
hij of zijn partner een aanmerkelijk belang heeft, wordt het in het kalenderjaar van dat lichaam 
genoten loon ten minste gesteld op het hoogste van de volgende bedragen: 
a. 90% van het loon uit de meest vergelijkbare dienstbetrekking; 
b. het hoogste loon van de werknemers die in dienst zijn van het lichaam of met het 
lichaam verbonden lichamen, met dien verstande dat indien tot het lichaam of met het lichaam 
verbonden lichamen geen andere werknemers dan de werknemer in dienstbetrekking staan, dit 
loon wordt gesteld op 90% van de netto-omzet van het lichaam; 
c. tweemaal de belastingvrije som, bedoeld in artikel 24, tweede lid, van de Wet 
inkomstenbelasting BES. 
2. Indien de inhoudingsplichtige aannemelijk maakt dat het hoogste bedrag, bedoeld in het 
eerste lid, hoger is dan 90% van het loon uit de meest vergelijkbare dienstbetrekking, wordt het 
loon in afwijking van het eerste lid gesteld op 90% van het loon uit de meest vergelijkbare 
dienstbetrekking. 
3. Voor de toepassing van het eerste lid, onderdeel b: 
a. wordt onder netto-omzet verstaan: de totale omzet van het lichaam na aftrek van de 
verschuldigde algemene bestedingsbelasting en alle op deze omzet betrekking hebbende kosten, 
lasten en afschrijvingen; 
b. worden de partner van de werknemer en de bloed- of aanverwanten van de werknemer 
tot en met de derde graad niet als werknemer aangemerkt, met dien verstande dat ingeval deze 
personen loon genieten, dit loon ter bepaling van de netto-omzet als kosten in aanmerking wordt 
genomen. 
4. In afwijking van het eerste en tweede lid mag het in een kalenderjaar genoten loon in 
het jaar van oprichting van het lichaam en de drie daaropvolgende kalenderjaren ook worden 
gesteld op het bedrag van de commerciële winst van het lichaam, doch niet op een lager bedrag 
dan nihil. 
5. Voor de toepassing van dit artikel wordt verstaan onder: 
a. partner: de echtgenoot, alsmede de ongehuwde meerderjarige persoon waarmee de 
ongehuwde meerderjarige belastingplichtige een notarieel samenlevingscontract is aangegaan of 
met wie hij staat ingeschreven op hetzelfde woonadres in de basisregistratie personen op de BES 
eilanden of een daarmee naar aard en strekking overeenkomstige registratie buiten de BES 
eilanden; 
14
