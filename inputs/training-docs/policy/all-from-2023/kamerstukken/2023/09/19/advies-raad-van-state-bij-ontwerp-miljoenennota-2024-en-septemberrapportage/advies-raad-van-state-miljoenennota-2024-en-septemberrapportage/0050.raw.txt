50 
voldoen aan de regels binnen de preventieve arm, is het uitgangspunt dat 
95
lidstaten in de correctieve arm terecht komen. 
 
De normen uit de preventieve arm bestaan uit een 
middellangetermijndoelstelling (MTO), ook wel bekend als het structureel saldo, 
en een uitgavenregel. Het structureel saldo is het begrotingssaldo gecorrigeerd 
96
voor tijdelijke maatregelen en conjuncturele effecten. Lidstaten hebben een land 
specifieke MTO voor het structureel saldo. De uitgavenregel binnen de 
preventieve arm vereist dat de overheidsuitgaven niet harder mogen stijgen dan 
de potentiële economische groei, waarbij ook rekening gehouden wordt met de 
97
afstand tot de MTO. De gedachte achter de uitgavenregel is dat de inkomsten 
meebewegen met de economische conjunctuur en de uitgaven niet harder stijgen 
dan de potentiële economische groei, waarmee het structureel saldo niet 
verslechtert.  
 
Buitengewone jaren 2020-2024 
De Europese Commissie heeft in 2020 de algemene ontsnappingsclausule van 
het SGP geactiveerd, om lidstaten maximale flexibiliteit binnen het SGP te bieden 
om een extra begrotingsinspanning te kunnen leveren naar aanleiding van de 
Covid-19 crisis. Concreet betekent dit dat lidstaten die zich in de preventieve arm 
van het SGP bevinden, waaronder Nederland, mogen afwijken van het pad 
richting de middellangetermijndoelstelling voor het structureel saldo (MTO), 
indien dit de houdbaarheid van de overheidsfinanciën op de middellange termijn 
niet in gevaar brengt. De richtlijnen voor de begrotingstoetsing in 2020-2023 zijn 
daarmee grotendeels kwalitatief geformuleerd. De reguliere procedures van het 
SGP zijn echter niet opgeschort. Zo heeft de Commissie in het Voorjaarspakket 
2023 aangegeven dat zij de Raad zal voorstellen dat het in het voorjaar van 2024 
mogelijk wordt om een op een tekort gebaseerde buitensporigtekortprocedure in 
 
95
 Zowel in de correctieve als preventieve arm bestaan meerdere uitzonderingen op de 
vereisten, ook wel flexibiliteiten genoemd. Zie voor een overzicht van deze flexibiliteiten 
blz. 7 en 8 van bijlage III van de Voorlichting van de Afdeling over de mogelijkheden om 
het Stabiliteits- en Groeipact te hervormen (W06.22.0005/III/Vo), Kamerstukken II 2021/22, 
35925, nr. 146. 
96
 Het structureel saldo is het feitelijk begrotingstekort geschoond voor conjuncturele 
invloeden en incidentele budgettaire baten en kosten. Voor de berekening van het 
structureel saldo onder meer de waarde van de output gap benodigd. Dit maakt de 
berekening van het structureel saldo deels afhankelijk van niet-observeerbare factoren. In 
de praktijk is het saldo, dat twee keer per jaar dient te worden berekend, daardoor volatiel 
waardoor regelmatig met terugwerkende kracht niet wordt voldaan aan de MTO, indien 
waarnemingen en realisaties worden toegevoegd en gewijzigd.  
97
 De uitgavenregel is, net als het structureel saldo, deels afhankelijk van niet-
observeerbare factoren omdat in de berekening onder meer de waarde van de output gap 
benodigd is. Desalniettemin is in de praktijk deze regel echter minder volatiel en daarmee 
een stabielere waarde dan het structureel saldo.
