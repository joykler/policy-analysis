53 
middellangetermijndoelstelling (MTO) voor het structureel saldo van -0,75% bbp 
in 2023. Lidstaten met een structureel saldo negatiever dan de MTO dienen te 
107
voldoen aan de uitgavenregel. Op basis van berekeningen van het CPB voor de 
begrotingstoetsing van de Afdeling, impliceert de uitgavenregel voor de 
Nederlandse begroting een toegestane groei van de gecorrigeerde collectieve 
uitgaven van maximaal 1,7%-punt in 2023. De geraamde gecorrigeerde 
overheidsuitgaven stijgen in 2023 naar verwachting met 0,73%-punt. Daarmee 
voldoet Nederland in 2023 aan de uitgavenregel uit de preventieve arm van het 
SGP.  
 
In 2023 is de algemene ontsnappingsclausule van het SGP nog van toepassing, 
waardoor Nederland mag afwijken van het pad richting de 
middellangetermijndoelstelling van het structureel saldo (MTO), indien dit de 
houdbaarheid van de overheidsfinanciën op de middellange termijn niet in 
gevaar brengt. De algemene ontsnappingsclausule leidt er echter niet toe dat de 
procedures van het SGP worden opgeschort en is het belangrijk de houdbaarheid 
van de overheidsfinanciën op de middellange termijn te volgen (zie paragraaf 
E.2.c). In het voorjaar van 2024 kan een op een tekort gebaseerde 
buitensporigtekortprocedure worden ingesteld op basis van de 
begrotingsresultaten voor 2023. Gezien het feitelijk begrotingstekort van 1,5% 
bbp in 2023 lijkt Nederland voor 2023 niet in de gevarenzone te komen.  
 
Tabel 6: Gegevens voor de Europese begrotingsregels 2022-2024 
  2022 2023 2024 
  ex-post in year ex-ante 
Regel t.a.v. ontwikkeling van het structureel saldo (% bbp)       
Maximaal feitelijk EMU-saldo -3,0 -3,0 -3,0 
EMU-saldo feitelijk -0,1 -1,5 -2,4 
w.v. conjuncturele component 1,1 0,1 -0,2 
w.v. eenmalige en andere tijdelijke maatregelen -0,2 0,0 0,0 
   
  
Middellangetermijndoelstelling structureel EMU-saldo -0,5 -0,75 -0,75 
EMU-saldo structureel (EC-methode) -1,0 -1,6 -2,2 
   
  
   
Uitgavenregel 
Gecorrigeerde collectieve uitgaven (volumegroei, %)* 1,1*** 0,73 2,82 
Normgroei (max. toegestane groei gecorr. 
0,6*** 1,7 1,68 
collectieveuitgaven**) 
   
  
   
Schuldcriterium (% bbp) 
 
107
 De uitgavenregel binnen de preventieve arm vereist dat de overheidsuitgaven niet 
harder mogen stijgen dan de potentiële economische groei, waarbij ook rekening 
gehouden wordt met de afstand tot de MTO. De gedachte achter de uitgavenregel is dat 
de inkomsten meebewegen met de economische conjunctuur en de uitgaven niet harder 
stijgen dan de potentiële economische groei, waarmee het structureel saldo niet 
verslechtert.
