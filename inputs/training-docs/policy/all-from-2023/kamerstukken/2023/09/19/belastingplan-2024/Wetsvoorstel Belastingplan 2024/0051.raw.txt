2001), in de wet op te nemen en aan te passen. Met de aanpassing wordt een naar het oordeel van 
40
het kabinet onwenselijke uitkomst van het arrest van de HR van 30 september 2022 
gecorrigeerd. Door dat arrest kan een belastingplichtige in een co-ouderschapssituatie die slechts 
78 dagen in een kalenderjaar zorgt voor een kind in aanmerking komen voor de IACK. Door de 
voorgestelde aanpassing wordt deze uitkomst gerepareerd waardoor co-ouders, zoals 
oorspronkelijk beoogd, alleen beiden in aanmerking kunnen komen voor de IACK als zij de zorg 
voor een kind gedurende het kalenderjaar gelijkelijk hebben verdeeld. Concreet is de eis in het 
voorstel dat het kind ten minste 156 dagen van het kalenderjaar in elk van beide huishoudens 
verblijft. Deze aanpassing wordt voorgesteld met ingang van 1 januari 2024. 
 
De IACK is een heffingskorting voor alleenstaanden of minstverdienende partners die arbeid en 
zorg hebben voor een kind combineren. Een van de voorwaarden voor toekenning van de IACK is 
de zogenoemde inschrijvingseis. De belastingplichtige moet in een kalenderjaar ten minste zes 
maanden op hetzelfde woonadres in de basisregistratie personen (BRP) staan ingeschreven als een 
kind dat bij het begin van het kalenderjaar jonger is dan twaalf jaar. In de URIB 2021 is geregeld 
dat gedurende de periode van het kalenderjaar waarin het kind van de belastingplichtige 
tegelijkertijd tot het huishouden van diens beide ouders behoort en het kind op hetzelfde 
woonadres in de BRP staat ingeschreven als diens andere ouder, voor de toepassing van de 
inschrijvingseis het kind wordt beschouwd op hetzelfde woonadres als de belastingplichtige te 
staan ingeschreven. Een kind behoort tegelijkertijd tot het huishouden van diens beide ouders 
indien hij, in een binnen het kalenderjaar doorgaans repeterend ritme, ten minste 156 dagen van 
het kalenderjaar in elk van beide huishoudens verblijft. Hierdoor kunnen beide ouders in een 
gelijkwaardige co-ouderschapsregeling aanspraak maken op de inkomensafhankelijke 
combinatiekorting. Van belang is dat de zorg voor het kind tussen de beide ouders gelijkelijk is 
verdeeld.  
 
De HR heeft in het arrest van 30 september 2022 geoordeeld dat het tegelijkertijd behoren tot 
beide huishoudens van een kind beoordeeld moest worden binnen een periode van zes maanden en 
niet binnen een kalenderjaar. Dit leidt ertoe dat als een co-ouder 78 dagen in een kalenderjaar 
voor een kind zorgt al recht kan bestaan op de IACK. Dit is naar het oordeel van het kabinet niet in 
lijn met doel en strekking van de IACK en de regeling voor co-ouderschap, namelijk dat voor het 
recht op de IACK voor beide co-ouders de zorg voor het kind door de co-ouders in gelijke mate in 
een kalenderjaar moet zijn verdeeld. 
 
Daarom wordt voorgesteld in de wet te regelen wanneer bij co-ouderschap wordt voldaan aan de 
inschrijvingseis. Voorgesteld wordt dat het kind geacht wordt ten minste zes maanden op hetzelfde 
woonadres als de belastingplichtige te staan ingeschreven in de BRP als het kind gedurende ten 
minste 156 dagen van het kalenderjaar in elk van beide huishoudens verblijft en het kind 
gedurende het kalenderjaar op hetzelfde woonadres als diens andere ouder staat ingeschreven in 
de BRP. De eis van 156 dagen is bedoeld om te bepalen dat de zorg in het kalenderjaar in gelijke 
mate wordt verdeeld door beide co-ouders. Beoordeeld moet worden of gedurende het 
 
40
 HR 30 september 2022, ECLI:NL:HR:2022:1345. 
51
