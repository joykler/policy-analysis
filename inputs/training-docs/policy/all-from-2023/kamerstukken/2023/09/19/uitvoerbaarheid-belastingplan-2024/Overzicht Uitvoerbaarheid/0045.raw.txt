Voor veel maatregelen die primair bij middelketens liggen geldt dat ook I&B werkzaamheden 
moet verrichten. Dit geldt voornamelijk wanneer deze raken aan de wijze van Innen en Betalen, 
bijvoorbeeld wanneer dit een nieuw middel betreft. 
Gegevens, inclusief Massale productie  
De keten gegevens kent een moderniseringsinspanning en daarnaast moet er ook (met name 
internationale) wetgeving geïmplementeerd worden binnen deze keten. Dit staat op gespannen 
voet met elkaar. Er is ruimte nodig om modernisering tijdig te kunnen afronden, onder meer 
samenhangend met de vervanging van de Data Warehouse Application (DWA). Ook na 2026 ligt 
er in deze keten nog een moderniseringsopgave.  
Generiek Kantoor en Toezicht (GKT) inclusief Bezwaar, Beroep en Klachten  
GKT heeft een moderniseringsopgave. Om invulling te geven aan informatie-gestuurd toezicht en 
in aansluiting op de uitvoerings- en handhavingsstrategie in het bijzonder worden er nieuwe ICT-
oplossingen voor kantoorprocessen en toezicht ontwikkeld. Deze oplossingen worden gebaseerd 
op generieke voorzieningen die o.a. functionaliteit bieden voor zaakgericht werken, 
dossiervorming, regie en klantbeeld. We noemen deze voorzieningen generiek omdat ze 
inzetbaar zijn in verschillende kantoorprocessen en voor verschillende belastingmiddelen. 
Daarnaast richten we voor generiek kantoor o.a. zaakgericht werken, need to know e.d. in. Dit is 
niet alleen voor toezicht- en handhavingsactiviteiten, maar ook rechtstreeks van belang voor 
inning en betalingsverkeer, gegevens/klantbeheer, Interactie/Belastingtelefoon en 
uitvalbehandeling voor alle middelen.  
Tot eind 2025 ligt de prioriteit bij het ontwikkelen van de betreffende generieke voorzieningen en 
bij de toepassing ervan voor ondersteuning van het bezwaarproces. GKT ontwikkelt generieke 
voorzieningen die randvoorwaardelijk zijn voor de modernisering van het IV-landschap. Bij 
knelpunten binnen GKT komt de planning om voor de meeste ketens het overgrote deel van het 
achterstallig onderhoud in 2026 opgelost te hebben, onder druk. 
Bedrijfsvoering (BV)  
Het domein Bedrijfsvoering richt zich op de modernisering van de ICT-voorzieningen van de niet-
primaire processen van de Belastingdienst en op het verder verbeteren van de administratieve 
organisatie en interne controle. Een belangrijk speerpunt is het voldoen aan de Archiefwet en de 
Wet open overheid (Woo). Het afgelopen jaar is onder andere gewerkt aan het project 
datamanagement SAP: hiermee zijn grote bestanden geschoond, waardoor een stap is gezet om 
te voldoen aan de archiefwet en de AVG. Het IV-landschap bestaat uit voorzieningen die 
rijksbreed beschikbaar zijn, zoals het personeelssysteem, en uit oplossingen uit de markt, zoals 
t.b.v. de financiële systemen. De inschatting is (op basis van het nu actuele beeld), dat voor 
deze keten geen dilemma’s te verwachten zijn bij de implementatie van wetgeving. 
Interactie, inclusief Ontvangen & Mededelen   
De keten is verantwoordelijk voor de systemen waarmee de interactie met de buitenwereld 
plaatsvindt. Wetgevingsinitiatieven die wijzigingen inhouden voor de interactie met de burger en 
verwerkt moeten worden in aanpassingen in de aangifteformulieren vragen om inspanningen van 
de keten. Per onderwerp gaat het om beperkte aanpassingen. In de totale stapeling kan dat 
mogelijk tot knelpunten leiden en vertraging van de ambities t.a.v. modernisering. Grote 
dossiers voor de keten zijn Single Digital gateway (2018-1084-2), eIDAS (2021-1101) en Pijler 2 
(2022-R067).  
Het aantal applicaties met technische schuld vermindert gestaag (nog 10 resterend t.o.v. 16 
vorig jaar). Ook deze applicaties zullen in het kader van de moderniseringsprogramma’s de 
komende jaren verder worden uitgefaseerd. Dit zal op termijn de onderhoudslast van de keten 
gaan verminderen. Daartoe worden veel IT-projecten uitgevoerd die nodig zijn in het kader van 
systeemvernieuwing en -vervanging en daarnaast om compliant te blijven aan Europese en 
Nederlandse wet- en regelgeving. E.e.a. gaat hand in hand met een continue verbetering van de 
dienstverlening aan burgers, bedrijven en intermediairs.  
Analytics  
Bij het domein Analytics is geen sprake van technische schuld. Wel is er sprake van grote 
systemen die opnieuw aanbesteed moeten worden, omdat contracten aflopen. Dit is een 
integrale moderniseringsopgave (opvolger Data Warehouse Application -DWA-) in samenwerking 
met Gegevens en heeft migratie-impact voor alle ketens. De focus ligt in het domein Analytics op
