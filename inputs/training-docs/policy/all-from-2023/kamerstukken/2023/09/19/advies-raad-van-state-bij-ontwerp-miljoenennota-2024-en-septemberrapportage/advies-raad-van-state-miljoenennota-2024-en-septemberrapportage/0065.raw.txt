65 
Klimaatfonds en het Transitiefonds liggen momenteel ter behandeling voor in de 
122
Eerste Kamer. De begrotingsfondsen zijn nog niet ingesteld; ook zijn er nog 
geen hoofdstukken toegevoegd aan de rijksbegroting. Uitgaven op het terrein 
van de toekomstige begrotingsfondsen worden momenteel gefinancierd vanuit 
de departementale begrotingen van respectievelijk EZK en LNV. 
 
De Afdeling acht het van belang in de Miljoenennota en in de departementale 
begrotingen duidelijk te maken dat het Klimaatfonds en het Transitiefonds in 
budgettair-wettelijke zin nog niet bestaan en dat uitgaven die binnen de 
rijksbegroting 2024 ten laste van de op te richten fondsen komen, worden 
verwerkt in departementale begrotingen. Een explicitering hiervan zorgt voor een 
transparant begrotingsbeleid en versterkt het budgetrecht van het parlement. 
 
4.2. Kwaliteit van de overheidsfinanciën  
Een hoge kwaliteit van overheidsfinanciën is essentieel voor de effectieve en 
doelmatige inzet van publieke middelen. Artikel 3.1 van de Comptabiliteitswet 
(CW) vereist een toelichting in voorstellen, voornemens en toezeggingen op het 
(1) nastreven van de doelstellingen, doeltreffendheid en doelmatigheid, (2) de 
inzet van de beleidsinstrumenten en (3) de financiële gevolgen voor het Rijk en, 
waar mogelijk, voor maatschappelijke sectoren. De in 2021 geïmplementeerde 
nieuwe werkwijze voor artikel 3.1 van de Comptabiliteitswet dient ex-ante te 
123
zorgen voor beter gemotiveerd beleid. 
 
De CW 3.1-vereisten zijn onderdeel van het rijksbrede evaluatiestelsel, dat 
informatie levert over de doeltreffendheid en doelmatigheid van beleid. De 
rijksoverheid beschikt over een uitgebreid evaluatiestelsel in verschillende fases 
van beleid en wetgeving. Daarmee zijn op verschillende 
besluitvormingsmomenten, zoals bij de vorming van een nieuw kabinet, bij de 
Voorjaarsnota en bij de Miljoenennota, relevante rapporten beschikbaar die 
kunnen helpen bij het maken van doelmatige en doeltreffende keuzes.  
 
De Afdeling constateerde in de Voorjaarsrapportage 2023 dat de regering 
ongemotiveerde en ongerichte bezuinigingen inzette voor dekking, terwijl de 
regering kan beschikken over een groot aantal rapportages en onderzoeken met 
doordachte beleidsopties en -alternatieven, die kunnen helpen om tot integraal 
afgewogen keuzes en prioritering te komen.  
 
De Afdeling acht het positief dat het koopkrachtpakket in de Miljoenennota 2024 
gedekt is middels beleidsmatige keuzes, die van een toelichting zijn voorzien. De 
Afdeling moedigt een volgend kabinet aan blijvend oog te hebben voor goede 
motivering van beleidsmaatregelen, rekening houden met de gevolgen voor de 
uitvoering en tweede- en derde-orde effecten. Dit komt de kwaliteit van de 
overheidsfinanciën ten goede (zie ook hoofdstuk E1).  
 
 
122
 Kamerstukken II, 2022/23, nrs. 36274 en 36277. 
123
 Kamerstukken II 2021/22, 31865, nr. 198.
