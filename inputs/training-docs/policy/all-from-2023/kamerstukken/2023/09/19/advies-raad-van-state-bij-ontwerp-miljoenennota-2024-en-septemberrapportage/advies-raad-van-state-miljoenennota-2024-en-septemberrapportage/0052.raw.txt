52 
onafhankelijke begrotingsautoriteiten, waar de Afdeling en het CPB voor 
104
Nederland deel van uitmaken, heeft eveneens aanbevelingen gedaan. 
 
In het nieuw te vormen begrotingsraamwerk staan een focus op de middellange 
termijn, het versterken van het nationaal eigenaarschap bij toepassing van de 
Europese begrotingsregels, het versimpelen van het raamwerk en het versterken 
van de naleving van de regels centraal. Lidstaten zullen naar alle 
waarschijnlijkheid elke vier jaar een middellangetermijnplannen moeten 
opstellen, zogenoemde “medium-term fiscal-structural plans”. Deze 
begrotingsplannen dienen zowel het te voeren begrotingsbeleid op de 
105
middellange als investeringen en hervormingen te bevatten. Omdat nog op 
verschillende punten wordt onderhandeld, is nog niet bekend hoe het 
uiteindelijke begrotingsraamwerk en het -proces eruit zal zien. Pas dan is het 
mogelijk om de gevolgen voor het Nederlandse begrotingsproces, de samenhang 
met de nationale begrotingsregels en de gevolgen voor de onafhankelijke 
begrotingsautoriteiten volledig in kaart te brengen.  
 
Ongeacht de precieze uitkomst, acht de Afdeling het van belang dat het herziene 
Europese begrotingsraamwerk tijdig in werking treedt en duidelijk (kwantitatief) 
en handhaafbaar is. De Europese onafhankelijke begrotingsautoriteiten hebben 
eerder hun zorgen geuit over het al enkele jaren uitblijven van een duidelijk en 
106
handhaafbaar Europees begrotingsraamwerk.  
 
Een mogelijk scenario is dat het nieuwe Europese begrotingsraamwerk in 
werking treedt vanaf 2025. Dit betekent dat de lidstaten al in het voorjaar van 
2024 een middellangetermijnplan moeten opstellen en overleggen aan de 
Europese Commissie. Zowel het huidige demissionaire kabinet als een in het 
voorjaar aantredend nieuw kabinet en de in november nieuw gekozen Tweede 
Kamer moeten dit goed voor ogen houden en zich op dit scenario voorbereiden. 
 
b. Toetsing voor de jaren 2023 en 2024 
 
Toetsing voor 2023 
Met een geraamd feitelijk begrotingstekort van 1,5% bbp en een geraamde 
overheidsschuld van 47,7% bbp voldoet de Nederlandse begroting in 2023 aan de 
vereisten uit de correctieve arm van het SGP van respectievelijk een tekort van 
maximaal 3% bbp en een schuld van maximaal 60% bbp (zie tabel 6). 
 
De uitkomst voor het structureel saldo is een tekort van1,6% bbp voor 2023. 
Daarmee wijkt de verwachte uitkomst voor het structureel saldo af van de 
 
104
 Secretariat of the Network of EU IFIs (2023). EU Economic Governance Proposal 
Reform: Issues and Insights from EU IFIs.  
105
 Zie voor een uitgebreidere toelichting bij de uitgangspunten voor het toekomstige 
Europese begrotingsraamwerk de Voorjaarsrapportage 2023 
106
 Network of EU IFIs (2023). EU IFI Network Statement. The progress on the EU 
Economic Governance Reforms.
