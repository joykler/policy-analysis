7 
augustusbesluitvorming wordt verwerkt in de Miljoenennota 2024, de 
departementale begrotingen en in de MEV, maar niet meer in de MLT. 
 
De economische groei vertraagt naar verwachting tot gemiddeld 1,1% in 2025-
2028. Dit is op basis van de veronderstelling dat de economische groei zich naar 
een evenwichtssituatie zal bewegen, omdat conjunctuurgolven niet goed zijn te 
voorspellen. De groei van het arbeidsaanbod neemt geleidelijk af, mede door 
vergrijzing en omdat de participatiegraad binnen cohorten minder stijgt. De 
vertraging van de structurele productiviteitsgroei duurt voort. Een verschuiving 
van de Nederlandse economische structuur naar een diensteneconomie speelt 
hierin een rol. De andere oorzaken van de(wereldwijde) vertraging van de 
productiviteitsgroei zijn onduidelijk. Gegeven de lagere groei van het 
arbeidsaanbod en werkgelegenheidsgroei in de publieke sector, zal op de 
middellange termijn de werkgelegenheid in de marktsector afnemen. De 
werkgelegenheid in de zorgsector neemt in de periode tot en met 2028 harder toe 
dan de groei van het arbeidsaanbod, zodat er op middellange termijn minder 
mensen beschikbaar zijn om in de marktsector te werken.  
 
Grote economische onzekerheden op de middellange termijn worden veroorzaakt 
door de krapte op de arbeidsmarkt en internationale ontwikkelingen en 
spanningen. Ook zal er de komende jaren wereldwijd ambitieus klimaatbeleid 
moeten worden gevoerd om de doelen van Parijs in zicht te houden. De impact 
van zowel dit beleid, als van klimaatverandering zelf, op de economische 
ontwikkelingen wereldwijd is moeilijk in te schatten. 
 
Tabel 2: Kerngegevens macro-economische ontwikkelingen 2025-2028 
(mutaties in % per jaar) 2025 2026 2027 2028 
Eurozone         
  
Bruto binnenlands product (economische groei) 1,3 1,2 1,1 1,1 
            
Nederland           
Bruto binnenlands product (economische groei) 1,2 1,1 1,1 1,1 
Arbeidsproductiviteit bedrijven (per uur) 1,0 1,0 0,9 0,9 
Bruto investeringen bedrijven (excl. Woningen %) 1,0 0,8 0,0 1,8 
Investeringen bedrijven in woningen  1,1 1,1 1,0 1,0 
Consumptie huishoudens 2,0 1,8 1,7 1,8 
Statische koopkracht 0,7 1,2 0,8 1,1 
Inflatie, nationale consumentenprijsindex  2,6 2,5 2,4 2,1 
Personen in armoede  6,0 5,9 6,0 6,1 
Invoer goederen en diensten 3,0 2,8 3,0 3,3 
Uitvoer goederen en diensten 2,3 2,2 2,1 2,1 
Cao-loon bedrijven  4,7 4,5 3,8 3,5 
Werkgelegenheid (in uren) 0,0 0,1 0,1 0,2 
Werkloze beroepsbevolking (niveau in %) 4,2 4,4 4,6 4,8 
Bron: CPB, Concept Macro-Economische Verkenning 2024
