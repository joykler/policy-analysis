de verschuldigde minimumbelasting. In dit wetsvoorstel is voorzien in een separate bepaling in de 
Belastingwet BES, op grond waarvan groepsentiteiten die in het betreffende verslagjaar deel uit 
maakten van de groep, waarvan de belastingschuldige onderdeel is of is geweest, hoofdelijk 
aansprakelijk kunnen worden gesteld voor de op de BES-eilanden verschuldigde minimumbelasting 
over dat verslagjaar.  
De afbakening van de groep volgt uit de in het wetsvoorstel opgenomen definitie van een groep. 
Deze definitie is gelijk aan de definitie die ook in de OESO-modelregels is opgenomen. Een groep is 
hierbij een geheel van entiteiten die met elkaar verbonden zijn door eigendom of zeggenschap, 
zoals omschreven in de geaccepteerde of geautoriseerde financiÃ«le verslaggevingsstandaard voor 
de opstelling van een geconsolideerde jaarrekening door de uiteindelijkemoederentiteit, of een 
entiteit die een of meer vaste inrichtingen heeft en zelf niet wordt meegeconsolideerd.  
De informatieaangifte-indienende groepsentiteit zal als onderdeel van de groep de bijheffing-
informatieaangifte indienen en daarin ook opgaaf moeten doen van alle groepsentiteiten die 
onderdeel uitmaken van de groep. Zij moet daarvoor binnen de groep de informatie opvragen en 
controleren op juistheid.  
Vanwege het internationale karakter van de minimumbelasting waarbij over te laag belaste 
grondslag in een staat wordt bijgeheven in een andere staat waar de multinationale groep actief is, 
acht het kabinet het wenselijk om naast op de BES-eilanden gevestigde groepsentiteiten ook buiten 
de BES-eilanden gevestigde groepsentiteiten hoofdelijk aansprakelijk te kunnen stellen als de 
verschuldigde minimumbelasting door de belastingplichtige niet wordt voldaan. Dit past volgens 
het kabinet bij het karakter van de minimumbelasting voor multinationale groepen omdat de 
belasting (mede) afhankelijk is van de belastingdruk die de multinationale onderneming wereldwijd 
heeft. 
Om de hoofdelijke aansprakelijkheid buiten de BES-eilanden te effectueren kan gebruik gemaakt 
worden van de verschillende mogelijkheden die bijvoorbeeld het Verdrag inzake wederzijdse 
administratieve bijstand in belastingzaken (WABB-verdrag) bieden die ook op de BES-eilanden van 
2
toepassing is. 
 
Tot slot zijn de transitieregels en de inwerkingtredingsregels ten aanzien van het wetsvoorstel Wet 
minimumbelasting 2024 aangepast voor de toepassing van de in dat wetsvoorstel opgenomen 
maatregelen op de BES-eilanden. 
 
Vervallen van de spaartegoedenheffing 
In de Belastingwet BES zijn nog regels opgenomen die betrekking hebben op de Europese 
spaartegoedenrichtlijn. Hierdoor kon de Belastingdienst automatisch rentegegevens uitwisselen 
met EU-lidstaten. De verplichting om automatisch gegevens uit te wisselen is al geruime tijd 
ingetrokken, omdat de verdragen met EU-lidstaten die daaraan ten grondslag liggen zijn opgezegd 
en vervangen door de regels inzake de Common Reporting Standard (CRS). Op grond daarvan 
kunnen deze (oude) verplichtingen komen te vervallen. 
 
Inkomsten- en loonbelasting 
 
2
 Artikel 11 van het Verdrag inzake wederzijdse administratieve bijstand in belastingzaken en het Protocol tot wijziging van het verdrag, 
getekend in Straatsburg op 25 januari 1988 (Trb. 1991, 4 en Trb. 1997, 10) zoals gewijzigd op 27 mei 2010 (Trb. 2020, 221 en 314).
