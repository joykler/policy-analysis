maatschappelijke opgaven vragen om beleidsmatige oplossingen. Wanneer zich nieuwe 
beleidswensen voordoen geldt dat de inpasbaarheid steeds op de volgende wijze wordt bekeken:  
1. inpassen van maatregelen waar dit mogelijk is zonder herprioritering  
2. de vormgeving van maatregelen aanpassen om deze inpasbaar te maken (bijv. als 
parameter) 
3. waar dit niet kan ontstaat een (her)planningsvraagstuk. 
 
Dit jaar waren er diverse uitdagingen op het snijvlak van beleid en uitvoering. Het kabinet heeft 
bijvoorbeeld in de tweede Fiscale beleids- en uitvoeringsagenda aangekondigd voornemens te zijn 
164
om bedrijfsopvolging eenvoudiger, doelmatiger en evenwichtiger te maken. In de periode na 
publicatie van de agenda zijn, in samenspraak met de Belastingdienst, de aangekondigde 
aanpassingen van de fiscale bedrijfsopvolgingsfaciliteiten (BOR & DSR) nader uitgewerkt, waarbij in 
het bijzonder is gekeken naar de mogelijke inwerkingtredingsdata en de uitvoerbaarheid daarvan. 
165
In de brief van 29 juni 2023 en het wetsvoorstel Wet aanpassing fiscale 
bedrijfsopvolgingsfaciliteiten 2024 is toegelicht waarom niet alle aangekondigde maatregelen – om 
wetstechnische en uitvoeringstechnische redenen – al uitgewerkt zijn in wetgeving of op hetzelfde 
moment inwerking kunnen treden. 
Daarnaast is er in meerdere ketens van de Belastingdienst, mede gegeven het belang van 
modernisering bij de Belastingdienst, een beperkte ruimte voor beleidsmaatregelen die 
structuurwijzigingen in de automatisering vergen. In de vormgeving van maatregelen is daarom 
vaak gekozen voor een wijziging van een parameter en/of toelichtingen die geen of zeer beperkte 
ICT-capaciteit vragen. Dit geldt bijvoorbeeld voor maatregelen die raken aan de inkomensheffing, 
zoals de verfijningen in box 3. Ook moet in een aantal gevallen geaccepteerd worden dat een 
maatregel niet meer in de toelichting van de Voorlopige Aangifte 2024 kan worden verwerkt.  
 
De maatregelen van dit wetsvoorstel zijn door de Belastingdienst beoordeeld met de 
Uitvoeringstoets. Voor alle maatregelen geldt dat de Belastingdienst die uitvoerbaar acht per de 
voorgestelde data van inwerkingtreding. Voor toetsen met gele en rode vlaggen geldt dat de 
Belastingdienst heeft aangegeven dat het voorstel op de weergegeven aspecten risico’s met zich 
meebrengt of er negatieve gevolgen zijn voor de handhaafbaarheid of fraudebestendigheid. Een 
gele of rode vlag betekent niet per se dat een maatregel onuitvoerbaar is. Een maatregel kan nog 
steeds uitvoerbaar zijn, waarbij dan wel geaccepteerd moet worden dat op bijvoorbeeld 
handhaafbaarheid wordt ingeboet. Het kabinet acht de prioritering van de maatregelen in het 
Belastingplan 2024 gerechtvaardigd vanwege de terechte verwachting van de samenleving dat het 
kabinet met urgentie een aantal belangrijke maatschappelijke problemen aanpakt. Als gevolg 
daarvan moet een aantal fiscale maatregelen dit jaar vastgelegd en volgend jaar uitgevoerd 
worden. Om de inpasbaarheid in het portofolio te waarborgen en stapeling te voorkomen, zullen 
andere meer technische maatregelen opgenomen worden in de Fiscale verzamelwet 2025. Hiermee 
wordt de druk op de uitvoering geprobeerd te verminderen. Desalniettemin vergen de 
voorgenomen maatregelen een flinke inspanning van de Belastingdienst, Toeslagen en Douane.  
 
 
164
 Kamerstukken II 2022/23, 32140 nr. 140. 
165 
Kamerstukken II 2022/23, 32637, nr. 570.
