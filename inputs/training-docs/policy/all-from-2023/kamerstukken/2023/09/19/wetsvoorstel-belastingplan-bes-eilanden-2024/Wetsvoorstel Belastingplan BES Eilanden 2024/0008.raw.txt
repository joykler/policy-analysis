3. De bevoegdheid tot het vaststellen van een navorderingsaanslag vervalt door verloop 
van vijf jaren na het tijdstip waarop de belastingschuld is ontstaan. Artikel 8.7, vierde lid, is hierbij 
van toepassing. Indien voor het doen van aangifte uitstel is verleend, wordt de 
navorderingstermijn met de duur van dit uitstel verlengd.  
2. Er wordt een lid toegevoegd, luidende: 
5. Indien binnen zes maanden voor het einde van de termijn, bedoeld in het derde lid, 
eerste zin, of van de termijn, bedoeld in het vierde lid, gegevens worden verstrekt zonder een aan 
die verstrekking van gegevens voorafgaande uitnodiging tot het doen van aangifte en die gegevens 
ook en op dezelfde wijze zouden moeten worden verstrekt in geval van een aan die verstrekking 
van gegevens voorafgaande uitnodiging tot het doen van aangifte, wordt die verstrekking van 
gegevens aangemerkt als het op uitnodiging doen van aangifte, bedoeld in artikel 8.3, eerste lid, 
en wordt de termijn met zes maanden verlengd. 
 
U.  
Aan artikel 8.20 worden twee leden toegevoegd, luidende: 
3. De termijn waarbinnen de belanghebbende aanspraak kan maken op het ambtshalve 
verlenen van vermindering van een onjuiste belastingaangifte of beschikking of op het ambtshalve 
verlenen van een in de belastingwet voorziene vermindering, ontheffing of teruggaaf vervalt: 
a. voor aanslagbelastingen: door verloop van vijf jaar na het einde van het kalenderjaar 
waarop de belastingaanslag, onderscheidenlijk de vermindering, de ontheffing of de teruggaaf, 
betrekking heeft, waarbij voor afwijkende tijdvakken deze termijn gaat lopen na afloop van het 
boekjaar of belastingtijdvak, terwijl voor tijdstipbelastingen de termijn gaat lopen na het tijdstip 
waarop de belastingschuld is ontstaan; 
b. voor aangiftebelastingen: door verloop van vijf jaar na het einde van het belastingjaar 
waarin de belastingschuld is ontstaan of waarop de vermindering, de ontheffing of de teruggaaf 
betrekking heeft. 
4. Tenzij is gebleken in hoeverre de belastingaanslag of de beschikking onjuist is, verleend 
de inspecteur geen vermindering, ontheffing of teruggaaf als een verzoek om vermindering of 
teruggaaf betrekking heeft op een belastingaanslag, onderscheidenlijk een beschikking, waarvoor: 
a. de vereiste aangifte niet is gedaan; of 
b. niet volledig is voldaan aan de verplichtingen ingevolge de artikelen 8.13, tweede lid, 
8.83, 8.84, 8.86, 8.87 en 8.87a voor zover het verplichtingen van administratieplichtigen betreft 
ten behoeve van de heffing van de belasting waarvan de inhouding aan hen is opgedragen. 
 
V.  
In artikel 8.24a, eerste en tweede lid, wordt “artikel 5.10” vervangen door “artikel 8.87a”. 
 
W.  
Na artikel 8.24a wordt een artikel ingevoegd, luidende: 
 
Artikel 8.24b. Vergrijp niet, onjuist of onvolledig doen van aangifte 
1. Indien het aan opzet of grove schuld van de belastingplichtige is te wijten dat met 
betrekking tot een belasting welke bij wege van aanslag wordt geheven, de aangifte niet, dan wel 
8
