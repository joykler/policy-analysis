B.3 ICT-capaciteit 
De ICT-capaciteit die besteed kan worden aan ICT-ontwikkelingen wordt uitgedrukt in IV-dagen. In 
de ICT-brief is eerder aangegeven dat de ICT-capaciteit de afgelopen jaren is toegenomen van 
circa 534.000 IV-dagen in 2019 naar 626.000 geplande IV-dagen voor 2023. In april dit jaar is 
besloten tot uitbreiding van IV-capaciteit naar 640.000 IV-dagen per jaar voor alle IV-activiteiten 
(inclusief Douane en Toeslagen), waaronder het MJP. Er wordt gewerkt aan het werven van 
medewerkers. Doordat de instroom en opleiding gedurende het jaar plaatsvindt zal het aantal 
dagen naar verwachting in 2023 uitkomen op circa 610.000 IV-dagen. De ambitie is om eind dit 
jaar op het gewenste niveau van 640.000 IV-dagen te zitten zodat heel 2024 het ruimere aanbod 
van 640.000 IV dagen aanwezig is. In de planning van het IV-portfolio is deze uitbreiding 
meegenomen.
