43 
zodat burgers en bedrijven, maar ook uitvoeringsorganisaties relatieve zekerheid 
op middellange termijn ervaren.  
 
II. Maak klimaat onderdeel van de afwegingen binnen het begrotingsbeleid 
door klimaat te incorporeren in de analyses over de houdbaarheid van de 
overheidsfinanciën.  
 
Het is relevant in de afwegingen voor het begrotingsbeleid oog te hebben voor 
de houdbaarheid van de overheidsfinanciën op de middellange en lange termijn. 
Houdbaarheid en daarmee een eerlijke verdeling van lusten en lasten tussen 
generaties spelen een rol in zowel het Nederlandse als in het Europese 
begrotingsbeleid.  
 
Als binnen het begrotingsbeleid wordt gesproken over houdbare 
overheidsfinanciën wordt hiermee doorgaans bedoeld dat deze houdbaar is als 
het overheidsbeleid verschillende generaties gelijk behandelt, dat wil zeggen dat 
huidige en toekomstige generaties in dezelfde mate van collectieve regelingen 
kunnen profiteren en met een even hoge effectieve belasting- en premiedruk 
worden geconfronteerd. 
 
Om te kunnen beoordelen of de overheidsfinanciën houdbaar zijn, is de 
verwachte ontwikkeling van de overheidsschuld in de toekomst relevant. Daarin 
worden factoren als economische groei, demografische veranderingen en 
82
renteontwikkelingen meegewogen. Maatschappelijke transities hebben ook 
impact op volgende generaties (zie ook hoofdstuk D). Huidige 
houdbaarheidsstudies proberen rekening te houden met toekomstige 
vergrijzingskosten.  
 
Zo kunnen huidige houdbaarheidsanalyses, waar vergrijzing reeds deels 
onderdeel van is, tot de conclusie leiden om de staatschuld op korte termijn lager 
te houden zodat de vergrijzingskosten op de langere termijn kunnen worden 
gedekt door de schuld dan op te laten lopen. De gevolgen van 
klimaatverandering en de effecten van klimaatbeleid zijn daarentegen nog geen 
of onvoldoende onderdeel van de analyses voor houdbaarheid. Klimaat kent 
echter ook intergenerationale aspecten. Houdbaarheidsanalyses die ook rekening 
houden met klimaat zouden er toe kunnen leiden dat het beter is bepaald 
klimaatbeleid, namelijk investeringen, normering en beprijzing, voor 
klimaatmitigatie en -adaptatie op kortere termijn wel te realiseren ten laste van de 
staatsschuld om hogere kosten, en reële schade, in de toekomst te verminderen. 
 
 
82
 Het CPB kijkt regelmatig naar de verwachte ontwikkeling van de overheidsfinanciën op 
middellange termijn (T+8). Elke vier tot vijf jaar publiceert het CPB een studie die kijkt 
naar de houdbaarheid van de overheidsfinanciën op lange termijn (2060 en verder). De 
Europese Commissie brengt jaarlijks een houdbaarheidsmonitor uit. Daarbij meet de S2-
indicator hoeveel budgettaire ruimte een lidstaat nodig heeft om de overheidsschuld op 
de lange termijn te stabiliseren.
