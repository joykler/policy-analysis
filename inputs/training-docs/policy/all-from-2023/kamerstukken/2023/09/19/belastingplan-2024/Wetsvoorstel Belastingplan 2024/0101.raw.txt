leidt tot duidelijk onbedoelde gevolgen die niet zijn voorzien bij de totstandkoming van de 
wettelijke bepaling. 
 
Doeltreffendheid, doelmatigheid en evaluatie 
Er bestaat geen mogelijkheid om in bepaalde gevallen of groepen van gevallen tegemoet te komen 
wanneer zich onvoorziene onbillijkheden van overwegende aard voordoen bij de toepassing van de 
IW 1990. Hiervoor wordt voorgesteld een hardheidsclausule in de IW 1990 te introduceren. Door 
de mogelijkheid te introduceren is de maatregel doeltreffend. Dit is daarnaast de meest efficiënte 
manier is om het doel te bereiken, daarmee is de maatregel doelmatig. Evaluatie van deze 
specifieke maatregel uit dit wetsvoorstel wordt niet voorzien. 
 
Uitvoeringsgevolgen Belastingdienst, Douane en Toeslagen 
De hardheidsclausule is bedoeld voor onvoorziene en onbillijke situaties van overwegende aard, die 
individueel beoordeeld moeten worden. De verwachting is dat de hardheidsclausule in de meeste 
gevallen niet nodig is of geen toepassing kan vinden, maar dat er toch in bepaalde gevallen een 
beroep op de hardheidsclausule zal worden gedaan. Met name belastingschuldigen die in financiële 
problemen verkeren zullen de hardheidsclausule zien als een laatste kans om een beslissing over 
een belastingaanslag in hun voordeel te forceren. Hierbij zal de onbekendheid met het 
toepassingsbereik van de hardheidsclausule een rol spelen, evenals de te verwachte politieke en 
maatschappelijke aandacht voor de hardheidsclausule. Dit zal met name in het begin ervoor zorgen 
dat er meer (en niet perse terecht) een beroep zal worden gedaan op de hardheidsclausule. Voorts 
zal een beroep op de hardheidsclausule worden gedaan om feitelijk uitstel van betaling te 
realiseren. De introductie van de hardheidsclausule in de IW 1990 zorgt voor de Belastingdienst 
voor een nieuwe werkstroom waardoor het niet mogelijk is om een accurate inschatting te maken 
omtrent het aantal verzoeken om toepassing van de hardheidsclausule dat jaarlijks gedaan zal 
worden. Een grove inschatting gebaseerd op ervaringen met verzoeken om toepassing van de 
hardheidsclausule die worden gedaan op grond van de AWR en andere soorten brieven die de 
Belastingdienst thans behandelt, resulteert in een verwachting van tenminste 130 verzoeken op 
jaarbasis. Voor de behandeling van deze verzoeken is (beperkt) extra capaciteit nodig. De 
voorgestelde wijziging is uitvoerbaar. 
 
6. Budgettaire aspecten 
 
Het pakket Belastingplan 2024 bestaat uit 15 wetsvoorstellen. Een volledig overzicht van het 
lastenbeeld is opgenomen in de Miljoenennota 2024. In deze paragraaf wordt een overzicht 
gegeven van de budgettaire effecten van het pakket Belastingplan 2024 en een uitsplitsing van de 
maatregelen in het wetsvoorstel Belastingplan 2024. De budgettaire effecten per maatregel van de 
andere 14 wetsvoorstellen uit het pakket Belastingplan 2024 worden toegelicht in de betreffende 
memories van toelichting. Het betreft hier enkel de budgettaire gevolgen voor de ontvangstenkant 
van de Rijksbegroting. In paragraaf 11 wordt ingegaan op de uitvoeringskosten die aan de 
uitgavenkant van de Rijksbegroting vallen.
