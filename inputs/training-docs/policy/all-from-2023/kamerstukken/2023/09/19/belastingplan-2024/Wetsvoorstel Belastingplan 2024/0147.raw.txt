Artikel I, onderdeel G (artikel 3.23 van de Wet inkomstenbelasting 2001) 
In verband met het voorgestelde artikel 3.54aa Wet IB 2001, op grond waarvan de toepassing van 
de herinvesteringsreserve wordt verruimd voor de situatie van een staking van een gedeelte van 
een onderneming als gevolg van overheidsingrijpen, wordt de verwijzing in artikel 3.23, tweede lid, 
onderdeel a, Wet IB 2001 aangevuld met een verwijzing naar artikel 3.54aa Wet IB 2001. 
 
Artikel I, onderdeel H (artikel 3.30a van de Wet inkomstenbelasting 2001) 
In artikel 3.30a Wet IB 2001 is voor de bepaling van de winst uit een onderneming voor de IB een 
begrenzing van de afschrijvingen op gebouwen opgenomen. Voor belastingplichtigen in de Vpb is 
de bodemwaarde voor gebouwen in eigen gebruik sinds 1 januari 2019 de WOZ-waarde. 
Voorgesteld wordt een vergelijkbare afschrijvingsbeperking in de winstsfeer van de 
inkomstenbelasting in te voeren. In de IB gaat dan eveneens de WOZ-waarde als bodemwaarde 
voor gebouwen in eigen gebruik gelden. De voorgestelde wijziging van artikel 3.30a, derde lid, Wet 
IB 2001 beperkt de afschrijving voor de bepaling van de winst voor de IB ook voor een gebouw in 
eigen gebruik tot de situatie dat de boekwaarde van dat gebouw hoger is dan de WOZ-waarde van 
dat gebouw. Na deze wijziging geldt zowel in de IB als in de Vpb voor alle gebouwen, dus voor 
zowel een gebouw in eigen gebruik als voor een gebouw ter belegging, dezelfde 
afschrijvingsbeperking.  
Voor de volledigheid wordt opgemerkt dat indien de bodemwaarde van een gebouw in eigen 
gebruik stijgt door een stijging van de WOZ-waarde en de bodemwaarde daardoor meer bedraagt 
dan de boekwaarde van dat gebouw, die boekwaarde blijft gehandhaafd zodat dit niet zal leiden tot 
winstneming. Dit geldt ook voor een stijging van de bodemwaarde van 50% naar 100% van de 
WOZ-waarde als gevolg van de voorgestelde wijziging. Wel heeft een stijging van de bodemwaarde 
tot gevolg dat er minder of geen ruimte voor afschrijving is. Indien de bodemwaarde van een 
gebouw in eigen gebruik daalt, kan weer (meer) ruimte ontstaan om af te schrijven. 
De voorgestelde wijziging vindt voor het eerst toepassing met betrekking tot boekjaren die 
aanvangen op of na 1 januari 2024. In het voorgestelde artikel XXXVII is voorzien in 
overgangsrecht. 
 
Artikel I, onderdeel I (artikel 3.34a van de Wet inkomstenbelasting 2001) 
In verband met het voorgestelde artikel 3.54aa Wet IB 2001, op grond waarvan de toepassing van 
de herinvesteringsreserve wordt verruimd voor de situatie van een staking van een gedeelte van 
een onderneming als gevolg van overheidsingrijpen, wordt de verwijzing in artikel 3.34a Wet IB 
2001 aangevuld met een verwijzing naar artikel 3.54aa Wet IB 2001. 
 
Artikel I, onderdeel J (artikel 3.42 van de Wet inkomstenbelasting 2001) 
Met de voorgestelde wijziging in artikel 3.42, derde lid, Wet IB 2001 wordt geregeld dat het in dat 
lid vermelde aftrekpercentage per 1 januari 2024 wordt verlaagd van 45,5 procent tot 40 procent.  
 
Artikel I, onderdeel K (artikel 3.53 van de Wet inkomstenbelasting 2001) 
Ten gevolge van de voorgestelde invoering van artikel 3.54aa Wet IB 2001, waarbij de toepassing 
van de herinvesteringsreserve wordt verruimd voor de situatie van een staking van een gedeelte 
147
