deze rente is gelijk aan het percentage van de belastingrente dat ten aanzien van de IB wordt 
113
gehanteerd. Het percentage van de belastingrente voor de IB is gekoppeld aan het percentage 
van de wettelijke rente voor niet-handelstransacties. De wettelijke rente wordt eens per halfjaar bij 
algemene maatregel van bestuur vastgesteld en is gebaseerd op de door de Europese Centrale 
Bank (ECB) vastgestelde rente voor herfinancieringstransacties. Per 1 juli 2023 is deze rente 
114
vastgesteld op 6%. De wettelijke rente bedroeg tot en met 30 juni 2023 4%. 
 
In de brief van 22 juni 2023 is aangegeven dat het kabinet het onwenselijk vindt om de rente die 
115
gerekend wordt ten aanzien van toeslagen mee te laten stijgen naar 6%. Met deze wijziging 
wordt voorgesteld om het percentage voor de rente voor toeslagen zelfstandig en onafhankelijk 
van de belastingrente voor belastingen vast te stellen.  
 
In de Tussenrapportage toekomst toeslagen zijn problematische terugvorderingen als één van de 
116
fundamentele problemen benoemd van de toeslagensystematiek. Uit de tussenrapportage volgt 
dan ook de ambitie om dit probleem aan te pakken. Terugvorderingen kunnen financieel een grote 
impact hebben, juist voor de doelgroep die is aangewezen op toeslagen. Terugvorderingen (en 
nabetalingen) zijn echter inherent aan het voorschotsysteem van Toeslagen, waarbij de burger 
toeslagen ontvangt op basis van een voorschot dat gedurende het berekeningsjaar maandelijks 
wordt uitgekeerd. Deze vormgeving voorkomt namelijk dat er geen gebruik gemaakt kan worden 
van vitale voorzieningen of dat er schulden ontstaan bij bijvoorbeeld een verhuurder of 
zorgverzekeraar. De voorschotten zijn onder andere gebaseerd op een schatting van het inkomen. 
Het inkomen wordt echter pas aan het eind van het berekeningsjaar definitief vastgesteld, waarna 
ook de toeslagen definitief worden vastgesteld. De keerzijde hiervan is dat er terugvorderingen of 
nabetalingen ontstaan als achteraf het inkomen of het vermogen hoger of juist lager blijkt te zijn 
dan vooraf ingeschat. Een stijging van de rente op de terugvorderingen vergroot de impact die de 
terugvorderingen al hebben. Om deze reden vindt het kabinet het wenselijk om de rente voor 
toeslagen op het niveau van 4% te handhaven en niet te laten meestijgen naar 6%.  
 
Om dit mogelijk te maken wordt in onderhavig wetsvoorstel voorgesteld om de wettelijke 
koppeling tussen de vaststelling van het percentage van de rente voor Toeslagen en de vaststelling 
van het percentage van de belastingrente voor de IB te verbreken en een aparte grondslag te 
creëren voor toeslagen om het percentage voor de rente vast te stellen. 
 
Zoals aangegeven is het voornemen de rente op 4% te handhaven, om te voorkomen dat 
toeslaggerechtigden nu met een stijging worden geconfronteerd. Er kan aanleiding zijn om in latere 
jaren dit percentage bij te stellen. Het kabinet wil in de toekomst bij het vaststellen van het 
rentepercentage zich baseren op enkele uitgangspunten. Allereerst  is het streven om de rente op 
nabetalingen en terugvorderingen gelijk te houden. Hiermee wordt asymmetrie voorkomen en dit 
draagt bij aan duidelijkheid richting toeslaggerechtigden. Daarnaast is het wenselijk veelvuldige 
 
113
 Artikel 27, derde lid, Awir. Het percentage van de belastingrente voor de IB volgt uit artikel 30hb van de AWR jo. artikel 1, onderdeel 
a, van het Besluit belasting- en invorderingsrente. 
114
 Artikel 1, onderdeel a, van het Besluit belasting- en invorderingsrente jo. artikel 1 van het Besluit vaststelling wettelijke rente.  
115
 Kamerstukken II 2022/23, 31066, nr. 1248.  
116
 Kamerstukken II 2022/23, 31066, nr. 1272.
