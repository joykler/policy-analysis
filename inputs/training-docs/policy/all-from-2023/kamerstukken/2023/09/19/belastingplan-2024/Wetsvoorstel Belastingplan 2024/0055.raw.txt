42 43
De eerste vrijstelling ziet op het ter beschikking stellen van een OV-kaart door de werkgever. 
44
De tweede vrijstelling is van toepassing als een werknemer een vergoeding ontvangt van diens 
werkgever om daar vervolgens zelf een OV-kaart mee te kopen of als een OV-kaart aan de 
werknemer wordt verstrekt, anders dan in de vorm van ter beschikking stellen. Bij het vergoeden 
van een OV-kaart moet een werkgever nagaan of de vergoeding niet hoger is dan de 
daadwerkelijke kosten van zakelijk gebruik (waaronder woon-werkverkeer). Het verschil tussen de 
vergoeding en de daadwerkelijke kosten van zakelijk gebruik is fiscaal belast. Vanwege het hybride 
werken leidt deze berekening vaker tot een bedrag aan verschuldigde belasting dan voorheen. 
Daarnaast kan de berekening voor een werkgever ook arbeidsintensiever uitpakken als diens 
werknemers vanwege het hybride werken een onvoorspelbaarder reispatroon hebben waarover 
vooraf lastig afspraken kunnen worden gemaakt.  
 
De Wet LB 1964 heeft als doel om belasting te heffen over loon dat werkgevers aan hun 
werknemers doen toekomen. Loon is al hetgeen uit een (tegenwoordige of vroegere) 
dienstbetrekking wordt genoten, daaronder begrepen hetgeen wordt vergoed of verstrekt in het 
kader van de dienstbetrekking. Vervolgens bevat de Wet LB 1964 vrijstellingen voor zover sprake 
is van het vergoeden of verstrekken van bepaalde kosten. Voorgaande brengt een aantal 
administratieve verplichtingen met zich mee voor werkgevers en werknemers. Immers, om een 
beroep te kunnen doen op een vrijstelling, moet een werkgever wel aannemelijk kunnen maken dat 
bepaalde kosten ook daadwerkelijk zijn gemaakt. Mede gelet op de toename van administratieve 
lasten vanwege het hybride werken wordt voorgesteld om het privégebruik van een OV-kaart die 
wordt vergoed, verstrekt of ter beschikking gesteld gericht vrij te stellen. Dat leidt ertoe dat, 
onafhankelijk hoe een werkgever een OV-kaart aanbiedt aan diens werknemer, er geen belasting 
verschuldigd is, mits de werknemer de OV- kaart ook (in welke mate dan ook) voor zakelijke reizen 
(waaronder woon-verkeer) gebruikt. Bovendien kan het verruimen van de vrijstelling een stimulans 
zijn voor het gebruik van het openbaar vervoer voor zowel zakelijke als privéreizen. 
 
Doeltreffendheid, doelmatigheid en evaluatie 
Mede vanwege het hybride werken is het voor een werkgever complexer en arbeidsintensiever 
geworden om de zakelijkheid van de vergoeding of verstrekking van een OV-kaart aannemelijk te 
maken. Gelet daarop, wordt om doelmatigheidsredenen voorgesteld dat een OV-kaart altijd 
onbelast kan worden vergoed of verstrekt mits de werknemer de OV-kaart, ook (in welke mate dan 
ook) voor zakelijke reizen (waaronder woon-werkverkeer) gebruikt. Zolang de werkgever 
aannemelijk kan maken dat sprake is van zakelijk gebruik hoeft een werkgever geen registratie 
van privé- en zakelijk gebruik meer bij te houden om in aanmerking te komen voor de vrijstelling. 
Dit is een vereenvoudiging ten opzichte van de huidige situatie, omdat het verschil tussen enerzijds 
vergoeden en verstrekken en anderzijds ter beschikking stellen komt te vervallen. Het doel van de 
maatregel om de administratieve lasten van werkgevers te beperken wordt daarmee automatisch 
 
42
 Nihilwaardering als aannemelijk is dat het OV-abonnement of de voordeelurenkaart mede dient voor zakelijke reizen, waaronder woon-
werkverkeer (artikel 13, derde lid, Wet LB 1964 juncto artikel 3.9 URLB 2011). 
43
 Bij terbeschikkingstelling gaat de eigendom van de zaak niet over naar de werknemer. Als een werkgever een OV-abonnement ter 
beschikking stelt is de waarde hiervan fiscaal onbelast onder de voorwaarde dat aannemelijk is dat het OV-abonnement ook (in welke 
mate dan ook) voor zakelijke reizen (waaronder woon-werkverkeer) wordt gebruikt. Bij de andere vorm van verstrekken gaat de 
eigendom wel over naar de werknemer. 
44
 Gerichte vrijstelling (artikel 31a, tweede lid, onderdeel a, onder 2°, Wet LB 1964).
