dergelijk administratief verzuim. Voorgesteld wordt om in de situatie dat alleen het 
handelaarskentekenbewijs niet kan worden overgelegd, de naheffingsaanslag te baseren op drie 
maanden in plaats van twaalf maanden. 
 
Tot slot wordt verduidelijkt dat de vrijstelling in de mrb voor een keuringsrit in het kader van de 
Algemene Periodieke Keuring (APK) alleen geldt op de dag van de APK. 
 
 
Doeltreffendheid, doelmatigheid en evaluatie 
Het versoberen en beëindigen van de hiervoor beschreven bijzondere regelingen vergroot de 
prikkel voor de houders van voertuigen die van deze bijzondere regelingen gebruikmaken om 
rekenschap te geven van de negatieve milieueffecten die met het gebruik van deze voertuigen 
samenhangen. Dat komt de doeltreffendheid van de mrb ten goede. Met het beperken van het 
aantal uitzonderingen binnen de mrb wordt deze regeling voor de Belastingdienst beter 
uitvoerbaar, waardoor ook de doelmatigheid van mrb wordt verbeterd. Voor wat betreft de overige 
maatregelen geldt dat ze geen financiële gevolgen kennen die in het licht van de doeltreffendheid, 
doelmatigheid en evaluatie nadere overwegingen vragen. Evaluatie van de specifieke maatregelen 
uit dit wetsvoorstel die zijn gericht op de Wet MRB 1994 wordt niet voorzien. Het effect dat de 
maatregelen hebben op de administratieve lasten is verwaarloosbaar.  
 
Uitvoeringsgevolgen Belastingdienst, Toeslagen en Douane  
De uitvoeringsgevolgen van de voorstellen die zijn gericht op de Wet MRB 1994 zijn door de 
Belastingdienst vastgesteld aan de hand van drie afzonderlijke uitvoeringstoetsen. Hieruit volgt dat 
de impact op de Belastingdienst van de maatregelen die worden voorgesteld beperkt is. De 
Belastingdienst wijst evenwel op het belang van de tijdige vernieuwing van het ICT-systeem dat 
wordt gebruikt voor de uitvoering van de mrb. De verwachting is echter dat deze vernieuwing tijdig 
zal zijn gerealiseerd en dat de voorgestelde maatregelen dus uitvoerbaar zijn.  
 
5.17 Inkorten nieuwe eerste schijf gas in de energiebelasting 
 
Bij de parlementaire behandeling van het wetsvoorstel Belastingplan 2023 zijn de amendementen 
75
Grinwis c.s. aangenomen. Deze regelen dat de eerste schijven gas en elektriciteit in de 
energiebelasting worden opgeknipt per 1 januari 2024. De huidige eerste schijf gas loopt van 0-
3
170.000 m . In het amendement wordt de grens tussen de nieuwe eerste en nieuwe tweede schijf 
3
gesteld op 1.200 m . Deze grens komt overeen met die van het tijdelijke prijsplafond energie en 
3
benadert het gasverbruik van een huishouden met gemiddeld verbruik in 2023 (1.169 m ).  
 
3 3
Het kabinet stelt voor om de schijfgrens te stellen op 1.000 m in plaats van 1.200 m . Op deze 
manier wordt bij een eventuele toekomstige verlaging van het tarief van de nieuwe eerste schijf 
ten opzichte van het tarief van de nieuwe tweede schijf aan huishoudens naast een financieel 
voordeel tevens een prikkel gegeven om het gasverbruik zo veel terug te brengen onder het 
 
75
 Kamerstukken II 2022/23, 36202, nrs. 41 en 42.
