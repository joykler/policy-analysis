29 
spanning tussen het terugbrengen van broeikasgasemissies en het stabiliseren 
58
van belastinginkomsten. In de toekomst zal de samenstelling van de 
overheidsinkomsten structureel veranderen, mede omdat de belastinginkomsten 
uit fossiele energie zullen verdwijnen. Daarom is het van belang te kijken naar 
een duurzame inrichting van de inkomstenkant van de begroting en de 
begrotingsregels hieromtrent.  
 
Als de begrotingssystematiek mede vanuit klimaatverandering wordt bezien, 
wordt rekening gehouden met het potentieel structureel veranderend karakter 
van de collectieve uitgaven en inkomsten. Ervaring uit het verleden leert dat 
wanneer schokken te groot en abrupt zijn om via automatische stabilisatie op te 
vangen, er gekozen wordt voor ad-hoc bezuinigingsmaatregelen of discretionair 
59
begrotingsbeleid. Toekomstbestendige begrotingssystematiek moet zo worden 
ingericht dat het ook in de toekomst in staat is om schokken te absorberen om 
automatische stabilisatie te laten werken. 
 
Begrotingsproces in het licht van klimaatverandering  
Het nationale begrotingsproces, met één hoofdbesluitvormingsmoment in het 
voorjaar over de hoofdlijnen van zowel de uitgaven- als lastenkant van de 
begroting, zorgt voor bestuurlijke rust en stabiliteit in de budgettaire 
besluitvorming. Op dat moment kunnen de verschillende politieke wensen, 
problemen en mee- en tegenvallers aan de uitgaven- en inkomstenkant integraal 
worden afgewogen. Dit is onder meer van belang bij thema’s die raken aan 
klimaatverandering, aangezien de kosten en baten van klimaatverandering vaak 
op de terreinen van de verschillende departementen neerslaan (zie ook hoofdstuk 
E).  
 
Om klimaat voldoende onderdeel te laten zijn van de integrale besluitvorming, is 
het belangrijk dat het begrotingsproces dit bevordert en dat de juiste 
begrotingsinformatie tijdens de besluitvormingsmomenten voorhanden is. Dit 
bevordert tevens een integrale weging tussen de verschillende 
beleidsinstrumenten voor klimaat, namelijk subsidiëring, normering en 
beprijzing. Op dit moment wordt er door de Minister van Klimaat en Energie 
gezocht naar mogelijkheden om de cyclus van de klimaatwet beter aan te laten 
60
sluiten op de begrotingscyclus. De Afdeling onderstreept het belang van 
 
58
 Interdepartementaal Beleidsonderzoek Klimaat (2023). Scherpe doelen, scherpe keuzes: 
IBO aanvullend normerend en beprijzend nationaal klimaatbeleid voor 2030 en 2050.  
59
 Tijdens de coronacrisis heeft het kabinet tijdelijk discretionaire noodmaatregelen 
genomen, zoals de Tijdelijke noodmaatregel overbrugging voor werkbehoud (NOW) en 
de Tijdelijke overbruggingsregeling zelfstandig ondernemers (TOZO). Tijdens de 
financiële- en Eurocrisis heeft de overheid in 2009 en 2010 actief ruim begrotingsbeleid 
gevoerd, maar in de jaren daarna de verruiming heeft teruggedraaid met 
begrotingstekortreducerende maatregelen die een negatieve invloed hebben gehad op de 
e e e
efficiëntie van de allocatie. Zie ook: 14 , 15 en 16 Studiegroep Begrotingsruimte. En zie: 
Van Es, F, I. van Tilburg en J. Lukkezen (2016), De impact van de overheid op de 
economie tijdens de grote recessie, CPB Achtergronddocument.  
60
 Kamerstukken II 2022/23, 36169, nr. 6.
