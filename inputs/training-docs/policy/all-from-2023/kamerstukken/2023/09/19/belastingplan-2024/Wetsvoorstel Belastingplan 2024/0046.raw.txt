de Wet IB 2001 en de Wet Vpb 1969 waarvan het doel is het doen van al dan niet periodieke giften 
te stimuleren. Per 1 januari 2023 is de periodiekegiftenaftrek in de Wet IB 2001 afgetopt op 
€ 250.000 per kalenderjaar per huishouden; bij de giftenaftrek in de Wet Vpb 1969 geldt voor (al 
dan niet periodieke) giften sinds 1 januari 2012 een grens van 50% van de winst, met een 
maximum van € 100.000. Bij de behandeling van het Belastingplan 2023 waarin de aftopping van 
de periodiekegiftenaftrek in de Wet IB 2001 op € 250.000 was opgenomen, zijn er in het debat 
zorgen geuit over de effecten van de genoemde aftopping op de goededoelensector. In de 
Kamerbrief van 27 juni 2023 is ingegaan op de verwachte effecten van de genoemde aftopping en 
de signalen die inmiddels zijn ontvangen over de effecten van die aftopping, in reactie op de motie 
24
Essers. Daarbij is eveneens ingegaan op de motie Otten die oproept te onderzoeken hoe de 
fiscale belemmeringen bij het schenken aan een algemeen nut beogende instelling (ANBI) of een 
25
steunstichting SBBI vanuit een vennootschap kunnen worden weggenomen. Uit de eerste 
26 27
inventarisatie van de Samenwerkende Brancheorganisaties Filantropie (SBF) valt op te maken 
dat de aftopping vooral negatieve gevolgen heeft voor grote periodieke giften. Het grootste deel 
van die grote periodieke giften wordt gedaan vanuit het vermogen van een vennootschap. Met 
name wanneer het overgangsrecht voor deze aftopping in 2027 eindigt, heeft de aftopping 
negatieve gevolgen voor grote periodieke giften die vanuit die vennootschap worden gedaan. In de 
Kamerbrief van 27 juni 2023 is daarom aangekondigd een alternatieve systematiek te onderzoeken 
28
voor het doen van giften door een vennootschap. Dit onderzoek heeft inmiddels plaatsgevonden. 
Het kabinet vindt, evenals de praktijk, de huidige systematiek voor het doen van giften vanuit de 
vennootschap omslachtig. Daarom stelt het kabinet een eenvoudiger systeem voor waarin het 
mogelijk is om rechtstreeks een gift te doen vanuit een vennootschap. Dit voorstel houdt op de 
eerste plaats in dat wettelijk wordt geregeld dat giften door de vennootschap aan een ANBI die als 
een uitdeling aan de aanmerkelijkbelanghouder kunnen worden aangemerkt, niet worden 
aangemerkt als in box 2 te belasten voordelen en met dividendbelasting te belasten opbrengsten. 
Het wordt daarmee aantrekkelijker om grote periodieke giften vanuit de vennootschap van de 
aanmerkelijkbelanghouder te doen. Daarbij vervalt de giftenaftrek in de vennootschapsbelasting 
voor alle lichamen, waardoor giften bij het bepalen van de winst voor de vennootschapsbelasting 
niet langer aftrekbaar zijn. Een gift door een vennootschap aan een ANBI of een steunstichting 
SBBI is en blijft overigens vrij van schenkbelasting bij de ontvangende ANBI of steunstichting 
29
SBBI. Onderstaand wordt eerst de huidige systematiek beschreven en vervolgens de uitwerking 
van het voorstel. 
 
De huidige systematiek werkt als volgt. Bedrijven die belastingplichtig zijn voor de 
vennootschapsbelasting, zoals besloten vennootschappen (bv’s), mogen voor de berekening van 
hun belastbare winst in beginsel alle zakelijke kosten aftrekken. Niet-zakelijke uitgaven zijn niet 
aftrekbaar. Uitgaven van vennootschappen zijn onzakelijk en dus niet aftrekbaar als zij kort gezegd 
worden gedaan vanuit aandeelhoudersmotieven. Naast niet aftrekbaar van de winst zijn deze 
 
24
 Kamerstukken I 2022/23, 36202, T. 
25
 Kamerstukken I 2022/23, 36202, U. 
26
 230407-Inventarisatie-negatieve-gevolgen-beperking-giftenaftrek.pdf (sbf-filantropie.nl), zie website SBF-filantropie.nl. 
27
 SBF is een samenwerking van Goede Doelen Nederland, de Fondsen en Foundations in Nederland (FIN) en Interkerkelijk Contact in 
Overheidszaken (CIO). 
28
 Kamerstukken I 2022/23, 36202, Y. 
29 o o
 Artikel 33, onderdelen 4 en 14 , SW 1956. 
46
