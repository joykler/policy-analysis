OVERZICHT UITVOERBAARHEID: inzicht in samenloop beleid en uitvoering 
Belastingdienst en uiterste data parameteraanpassingen 
Inleiding 
Met dit overzicht geef ik u een overkoepelend beeld van de impact van nieuwe beleidsvoorstellen 
1
op de Belastingdienst. Dit is in lijn met de motie Van Dijk en de toezegging in de fiscale beleids- 
2
en uitvoeringsagenda om in te gaan op de keuzes en dilemma’s voor de uitvoering bij de 
implementatie van het totaal aan nieuwe beleidsvoorstellen. Dit biedt een aanvullend inzicht ten 
opzichte van de uitvoeringstoetsen, die zich focussen op de uitvoerbaarheid van individuele 
beleidsvoorstellen.  
Vorig jaar heeft uw Kamer voor het eerst dit nadere inzicht in uitvoerbaarheid ontvangen als 
bijlage bij het pakket Belastingplan 2023. Waar de scope vorig jaar nog beperkt was tot het pakket 
Belastingplan, is dat dit jaar uitgebreid naar een breder pakket van het afgelopen jaar afgeronde 
toetsen. Dit is een volgende stap in het organiseren van meer inzicht in de totale beleidsopgave 
voortvloeiend uit nieuwe wet- en regelgeving waar de Belastingdienst voor staat.  
Op twee momenten in het jaar wordt u meegenomen in het actuele inzicht in de samenloop van 
nieuw beleid en uitvoering. De fiscale beleids- en uitvoeringsagenda, die u dit voorjaar ontving, 
bevatte een eerste beeld. Dit ‘overzicht uitvoerbaarheid’ bevat een verdieping en actualisatie van 
dit beeld. In dit overzicht komen de aandachtspunten aan de orde en wordt duiding gegeven aan 
het overkoepelende beeld bij de vastgestelde toetsen.  
Leeswijzer 
Dit overzicht is als volgt opgebouwd: 
A. Overzicht uitvoeringstoetsen (pagina 4 t/m 8) 
Hierin vindt u een overzicht van de uitvoeringstoetsen, waarbij wordt ingegaan op eventuele 
dilemma’s en aandachtspunten daarbij. In deze paragraaf wordt daarbij inzicht gegeven in de 
personele capaciteit van de Belastingdienst in samenhang met de capaciteitsvraag voor de uit 
te voeren opdrachten. In bijlage 1 (pagina 31) is daarbij een gedetailleerd inzicht van de 
uitvoeringstoetsen opgenomen op de deelaspecten handhaafbaarheid, interactie, personeel en 
ICT. 
B. ICT (pagina 10 t/m 15) 
In deze paragraaf wordt de stand van de ICT toegelicht. In bijlage 2 (pagina toelichting 
moderniseringsopgave per keten 43) wordt daarbij een overzicht geboden van de stand van de 
modernisering per belastingmiddel en de beschikbare capaciteit. 
C. Parameterbrief (pagina 14 t/m 30) 
Het jaarlijkse overzicht van de data waarop het nog mogelijk is aanpassingen in de systemen 
van de Belastingdienst, Douane en Toeslagen door te voeren. Dit overzicht is gecategoriseerd 
naar belastingmiddel.   
Bij de Belastingdienst worden ook activiteiten uitgevoerd voor Toeslagen en Douane en voor 
3
andere departementen dan Financiën . In paragrafen A en B komt dit aan bod, vanuit het 
perspectief van impact op de Belastingdienst. Dit overzicht gaat niet in op de uitvoeringseffecten 
bij Toeslagen en Douane. In paragraaf C. Parameterbrief worden daarbij expliciet ook de 
mogelijkheden voor parameteraanpassingen bij Toeslagen en Douane toegelicht, conform 
voorgaande jaren. Toeslagen en Douane informeren via de reguliere voortgangsrapportages de 
Kamer over de status van hun moderniseringsopgave. 
 
1 
Kamerstukken II 2021/22, 35927, nr. 67. 
2 
Kamerstukken II 2021/22, 32140, nr. 119. 
3
 Dit betreft zowel fiscale als duale en niet-fiscale taken. Deze laatste categorie betreft circa 300 taken. Zie 
voor een compleet overzicht het onderzoek ‘inventarisatie taken Belastingdienst’, verzonden met het Jaarplan 
Belastingdienst 2022 (Kamerstukken II 2021/22 31066, nr. 958).
