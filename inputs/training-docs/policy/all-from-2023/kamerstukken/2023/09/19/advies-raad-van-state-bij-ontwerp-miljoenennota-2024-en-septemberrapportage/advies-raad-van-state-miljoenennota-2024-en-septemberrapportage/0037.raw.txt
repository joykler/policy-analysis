37 
De Afdeling adviseert een stapsgewijze aanpak, door middel van een groeimodel, 
omdat niet alle stappen tegelijkertijd gezet kunnen worden. Vanwege de 
onderlinge afhankelijkheid van de vier elementen adresseert het groeimodel op 
alle elementen aanpassingen, maar onderkent het dat niet alle aanpassingen aan 
de bestaande elementen tegelijkertijd gedaan kunnen worden, en dat niet alles 
tegelijkertijd hoeft. Sommige aanpassingen aan het bestaande 
begrotingsraamwerk kunnen relatief snel worden doorgevoerd, andere vragen 
een zorgvuldiger voorbereiding, zijn technisch uitdagend of zijn relatief 
arbeidsintensief. Politieke commitment is echter in het hele aanpassingsproces 
van groot belang.  
 
De verbetervoorstellen zullen naar verwachting een forse inspanning vragen, 
zeker ook nu ze bovenop reeds bestaande werkzaamheden en uitdagingen 
komen. De gefaseerde aanpak dient te borgen dat de verbeteringen uitvoerbaar 
zijn. Tevens stelt een gefaseerde aanpak in staat om gaandeweg te evalueren 
welke elementen werken en werken elementen niet.  
 
Uiteindelijk is het ook van belang de maatschappelijke impact van het 
overheidsbeleid is op het klimaat te onderzoeken. Deze stap gaat verder dan de 
vormgeving van het begrotingsraamwerk. Het veronderstelt een wederkerige 
benadering; niet alleen de impact van klimaat op overheidsfinanciën en 
begrotingsbeleid is relevant, maar ook de impact van het overheidsbeleid op het 
78
klimaat is relevant. Deze dimensie richt zich op de maatschappelijke impact van 
beleidskeuzes op het klimaat. De wederkerige benadering bevordert het kijken 
naar de samenhang tussen beleidskeuzes en de maatschappelijke uitkomsten, in 
termen van brede welvaart. Dit past bij de ontwikkeling om beleid meer vanuit 
een brede welvaartsperspectief te benaderen. 
 
79
Tabel 5: Groeimodel voor een klimaatinclusief begrotingsraamwerk  
Element  Basisvariant Gevorderd Geavanceerd 
Strategisch   
Strategisch 
raamwerk  
raamwerk  
vormgeven: 
relateren van 
klimaatdoelen aan 
doel en 
basisprincipes van 
het begrotingsbeleid. 
 
78
  Dit is vergelijkbaar met het zogenaamde dubbele materialiteitsprincipe van de 
Europese rapportageverplichtingen voor de private sector, de Corporate Sustainability 
Reporting Directive. Zie ook onderdeel iv. Verslaggeving en verantwoording van dit 
advies.  
79
 Dit model is geïnspireerd op een combinatie van het referentiemodel voor een 
klimaatinclusief begrotingsraamwerk gepubliceerd door de Europese Commissie, het IMF 
en de OESO. De elementen zoals gepresenteerd door deze organisaties zijn vertaald naar 
de Nederlandse nationale context en voorgesteld in een gefaseerde aanpak.
