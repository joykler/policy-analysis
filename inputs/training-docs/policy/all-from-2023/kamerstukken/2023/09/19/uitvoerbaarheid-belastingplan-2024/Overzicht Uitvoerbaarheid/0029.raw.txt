om deze per 1 januari van het volgende jaar te kunnen toepassen. Tot in 2024 wordt het 
aangiftesysteem vernieuwd. Dit kan invloed hebben op de doorlooptijd van gewenste wijzigingen. 
4.13 Inning 
Bij de introductie van een nieuw belastingmiddel moet ook altijd de aansluiting op de 
inningssystemen worden gerealiseerd. De Belastingdienst werkt aan een vervangend systeem voor 
de inning (uitfaseren ETM (Enterprise Tax Management). Op dit moment wordt de planning herijkt, 
naar verwachting loopt dit project tot minimaal 2024. Tot aan de afronding hiervan zijn er beperkte 
mogelijkheden voor wijzigingen vanuit wet- en regelgeving. Wijzigingen binnen heffingssystemen 
die aansluiten op ETM zijn wel mogelijk, zoals bijvoorbeeld parameteraanpassingen of wijzigingen 
van een heffingspercentage in de energiebelasting. Voor ingrijpender wijzigingen zoals nieuwe 
middelen met impact op het traject uitfaseren ETM is in deze periode in beginsel geen ruimte.  
Na deze periode moet rekening worden gehouden met een realisatieperiode van een half tot 1 jaar 
voor aansluiting van nieuwe belastingmiddelen, mits wordt voldaan aan de standaard 
aansluitvoorwaarden van heffen en innen. Als bijzondere variaties gewenst zijn, dan zal hiervoor 
altijd een specifieke inschatting moeten worden gedaan hiervoor om te bepalen hoe ingrijpend het 
is. 
4.14 Assurantiebelasting 
4.14.1 Aanpassing parameterwaarden 
De parameterwaarden in het aangifteformulier voor de assurantiebelasting moeten uiterlijk op 
1 november van het jaar voorafgaand (t-1) bekend zijn om deze per 1 januari van het volgende 
jaar te kunnen toepassen. Het bedrijfsleven heeft een langere voorbereidingstijd nodig, vanwege 
onder andere het aanpassen van het in rekening te brengen bedrag bij hun klanten en de 
communicatie hierover richting hun klanten. 
4.14.2 Andere aanpassingen 
De specificaties voor andere wijzigingen aan de systemen voor de assurantiebelasting moeten 
afhankelijk van de complexiteit uiterlijk 6 tot 18 maanden van het jaar voorafgaand (t-1) vaststaan 
om deze per 1 januari van het volgende jaar te kunnen toepassen.  
4.15 Overdrachtsbelasting 
4.15.1 Aanpassing parameterwaarden 
De overdrachtsbelasting is een tijdstipbelasting. De notaris moet daarvoor op enig moment weten 
welk tarief moet worden toegepast. De notaris geeft de verschuldigde belasting aan. De 
parameterwaarden voor de overdrachtsbelasting moeten uiterlijk op 1 december van het jaar 
voorafgaand (t-1) bekend zijn, om deze per 1 januari van het volgende jaar te kunnen toepassen. 
 
4.15.2 Andere aanpassingen 
De specificaties voor andere wijzigingen aan de systemen voor de overdrachtsbelasting, zoals 
bijvoorbeeld toevoegen van extra vrijstellingen, moeten afhankelijk van de complexiteit uiterlijk 3 
tot 9 maanden van het jaar voorafgaand (t-1) vaststaan om deze per 1 januari van het volgende 
jaar te kunnen toepassen.  
4.16 Bankenbelasting 
4.16.1 Aanpassing parameterwaarden 
Voor de bankenbelasting moet aangifte worden gedaan voor het eind van de 10e maand na de 
datum waarop de balans of de geconsolideerde balans is opgemaakt. De bankenbelasting kent 2 
tarieven. Een tarief voor kortlopende schulden (looptijd minder dan 1 jaar) en een tarief voor 
langlopende schulden (looptijd langer dan 1 jaar). De parameterwaarden voor de bankenbelasting
