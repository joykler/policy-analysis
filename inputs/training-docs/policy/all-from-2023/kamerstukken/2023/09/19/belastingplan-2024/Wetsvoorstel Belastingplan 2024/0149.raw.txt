later investeert X ten behoeve van zijn campingbedrijf inderdaad in een bedrijfsmiddel C met een kostprijs 
van € 2.000.000. Het bedrag van de herinvesteringsreserve ad € 800.000 wordt bij het campingbedrijf op de 
balans in mindering gebracht op de aanschaffingskosten ad € 2.000.000 van het bedrijfsmiddel C dat door X 
is aangeschaft, waardoor bedrijfsmiddel C voor een boekwaarde van € 1.200.000 op de balans van het 
campingbedrijf komt te staan. In het veeteeltbedrijf (waarin de herinvesteringsreserve is gevormd) leidt dit 
tot een opname in de winst van € 800.000 op basis van het voorgestelde artikel 3.54aa, tweede lid, Wet IB 
2001, terwijl dit bij het campingbedrijf tot een negatief resultaat van € 800.000 leidt (de boekwaarde van 
bedrijfsmiddel C ad € 2.000.000 is immers verminderd met het bedrag van de bij het veeteeltbedrijf 
gevormde herinvesteringsreserve ad € 800.000, waarna het bedrijfsmiddel C voor een boekwaarde van 
€ 1.200.000 op de balans van het campingbedrijf komt te staan). Het gezamenlijke bedrag van de winst die 
X in dat jaar als ondernemer geniet uit beide ondernemingen (op basis van artikel 3.2 Wet IB 2001) is 
derhalve – afgezien van andere opbrengsten – per saldo nihil. 
 
Het voordeel van de voorgestelde maatregel is dat over de € 800.000 boekwinst niet direct hoeft te worden 
afgerekend en dat het bedrag van de herinvesteringsreserve uit het veeteeltbedrijf een jaar later kan worden 
benut voor een investering in het campingbedrijf. Doordat op basis van het voorgestelde artikel 3.54aa, 
tweede lid, Wet IB 2001 het bedrag van de bij het veeteeltbedrijf gevormde herinvesteringsreserve ad 
€ 800.000 bij het campingbedrijf in mindering wordt gebracht op de aanschaffingskosten van 
bedrijfsmiddel C ad € 2.000.000, resulteert dit in een boekwaarde van bedrijfsmiddel C ad € 1.200.000, 
waardoor de afschrijvingsbasis van dat bedrijfsmiddel lager is geworden en dus in de toekomst minder 
afschrijvingskosten ten laste van de winst in aanmerking kunnen worden genomen. Door de lagere 
afschrijving bij het campingbedrijf zal X in de loop van de jaren over de betreffende € 800.000 alsnog 
belasting betalen. 
Voor de duidelijkheid worden hierna de journaalposten bij de verschillende stappen weergegeven. 
 
Stap 1 
Verkoop bedrijfsmiddel B en vormen van een herinvesteringsreserve bij veeteeltbedrijf. 
Aan Bedrijfsmiddel B (boekwaarde)      €    200.000 
Kas      € 1.000.000 
Aan Herinvesteringsreserve       €    800.000 
 
 
Stap 2 
Aanschaf bedrijfsmiddel C voor € 2.000.000 door campingbedrijf. 
Bedrijfsmiddel C     € 2.000.000 
Aan Kas         € 2.000.000 
 
 
Stap 3a 
Ingevolge het voorgestelde artikel 3.54aa, tweede lid, Wet IB 2001 wordt het bedrag van de 
herinvesteringsreserve ad € 800.000 bij het campingbedrijf in mindering gebracht op de aanschaffingskosten 
van bedrijfsmiddel C ad € 2.000.000, resulterend in een boekwaarde van bedrijfsmiddel C ad € 1.200.000. 
Aan Bedrijfsmiddel C (vermindering  
met bedrag herinvesteringsreserve)     €    800.000 
Verlies     €    800.000 
  
Stap 3b 
149
