hoger tarief in de energiebelasting. Hiermee wordt voorkomen dat bij stadsverwarmingen die 
(deels) gebruikmaken van vergelijkbare, maar nog niet in de opsomming opgenomen, 
warmtebronnen een belastingnadeel zou ontstaan ten opzichte van stadsverwarmingen die 
gebruikmaken van reeds in de opsomming opgenomen warmtebronnen. De toevoeging van de 
alternatieve warmtebronnen leidt tot een budgettaire derving (zie paragraaf 6 “Budgettaire 
aspecten”).  
 
 
Doeltreffendheid, doelmatigheid en evaluatie  
86
De stadsverwarmingsregeling is in de meest recente evaluatie van de energiebelasting als 
doeltreffend en grotendeels doelmatig geëvalueerd. Door het toevoegen van de genoemde 
technieken maakt de maatregel geen onderscheid tussen de fiscale behandeling van vergelijkbare 
warmtebronnen. De keuze tussen deze duurzame technieken wordt hierdoor niet gestuurd door de 
fiscaliteit maar door welke techniek het meest geschikt is voor de situatie. Hiermee wordt de 
maatregel doeltreffender en doelmatiger. 
De voorgestelde uitbreiding zal in een volgende evaluatie van de energiebelasting worden 
meegenomen en worden beoordeeld op doeltreffendheid en doelmatigheid. 
 
Uitvoerbaarheid 
Deze maatregel is door de Belastingdienst beoordeeld met een uitvoeringstoets. De Belastingdienst 
heeft geconcludeerd dat invoering van de maatregel per 1 januari 2025 uitvoerbaar is. 
De Belastingdienst oordeelt dat de maatregel een beperkte impact heeft op de interactie tussen 
burgers en bedrijven. Hiernaast heeft de invoering van de maatregel een licht positief effect op de 
fraudebestendigheid door de uitbreiding van de soorten duurzame warmtebronnen waar voor 
stadsverwarming gebruik van kan worden gemaakt. Doordat meer warmtebronnen kwalificeren als 
duurzame warmtebron, kan de stadsverwarmingsregeling vaker worden toegepast. De uitbreiding 
van de soorten duurzame warmtebronnen heeft een middelgrote impact op de handhaafbaarheid 
en de complexiteit. 
 
5.20 Wettelijke grondslag gegevensverstrekking in het kader van Europeesrechtelijke 
verplichtingen 
 
Staatssteun is het direct dan wel indirect verstrekken van financiële steun aan ondernemingen door 
overheden. Staatssteun kan negatieve gevolgen hebben voor gelijke concurrentievoorwaarden op 
de interne markt die de EU wil creëren. Daarom zijn staatssteunregels opgesteld. Onder deze 
staatssteunregels is staatssteun in beginsel verboden en mag staatssteun uitsluitend onder 
voorwaarden worden verstrekt. De staatssteunregels zijn opgenomen in het Verdrag betreffende de 
87
werking van de Europese Unie (VWEU). 
 
 
86
 CE Delft (2021), Evaluatie van de energiebelasting, evaluatie in opdracht van het Ministerie van Financiën, maart 2021. 
87
 Meer specifiek in de artikelen 107, 108 en 109 VWEU.
