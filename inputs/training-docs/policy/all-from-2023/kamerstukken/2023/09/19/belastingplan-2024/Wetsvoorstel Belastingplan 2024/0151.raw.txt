gift in privé voor de IB ten laste van zijn inkomen te brengen door middel van de 
(periodieke)giftenaftrek. 
Het voorgestelde artikel 4.13, vijfde lid, Wet IB 2001 bevat de in dit kader geldende definitie van 
giften. Deze is gelijkluidend aan de huidige in artikel 16, tweede en derde lid, Wet Vpb 1969 
opgenomen definitie van aftrekbare giften, met dien verstande dat tevens wordt geregeld dat in dit 
kader ook geen sprake is van een gift als de bedragen van de gift niet rechtstreeks worden gedaan 
door een lichaam waarin de belastingplichtige een aanmerkelijk belang heeft. Hierdoor is bij giften 
die via de aanmerkelijkbelanghouder of bijvoorbeeld zijn partner worden gedaan wel sprake van 
een in box 2 te belasten regulier voordeel bij de aanmerkelijkbelanghouder. Deze 
aanmerkelijkbelanghouder of bijvoorbeeld zijn partner kan het bedrag van deze giften vervolgens 
in privé in aftrek brengen voor de IB door middel van de (periodieke)giftenaftrek als aan de 
(overige) voorwaarden is voldaan. 
 
Artikel I, onderdeel O (artikel 5.2 van de Wet inkomstenbelasting 2001) 
Met de voorgestelde wijzigingen van artikel 5.2 Wet IB 2001 wordt de berekening van het voordeel 
uit sparen en beleggen aangepast en verduidelijkt. 
Met de voorgestelde wijziging van artikel 5.2, derde lid, Wet IB 2001 wordt, zoals toegelicht in het 
algemeen deel van deze memorie, een aantal vermogensbestanddelen toegevoegd aan de 
categorie banktegoeden. Voorgesteld wordt deze wijziging met terugwerkende kracht tot en met 1 
januari 2023 door te voeren. Door de genoemde aanpassing zal voor deze vermogensbestanddelen 
bij de berekening van het rendement op grond van artikel 5.2, tweede lid, Wet IB 2001 het 
forfaitaire rendementspercentage voor banktegoeden gelden, in plaats van het forfaitaire 
rendementspercentage voor overige bezittingen. Het gaat ten eerste om een lidmaatschapsrecht in 
een VvE als bedoeld in artikel 5:125, tweede lid, Burgerlijk Wetboek (BW). Dit lidmaatschapsrecht 
wordt op grond van artikel 5.3, tweede lid, Wet IB 2001 bij het bepalen van de 
rendementsgrondslag van box 3 in aanmerking genomen voor de waarde die in het economische 
verkeer aan dat recht wordt toegekend. Ten tweede gaat het om de bijzondere rekening van de 
notaris, bedoeld in artikel 25 van de Wet op het notarisambt, en de bijzondere rekening van de 
gerechtsdeurwaarder, bedoeld in artikel 19 van de Gerechtsdeurwaarderswet. Deze 
beroepsbeoefenaars zijn op grond van de hiervoor genoemde wettelijke bepalingen verplicht een of 
meer bijzondere rekeningen aan te houden op zijn naam met vermelding van hun hoedanigheid, 
die uitsluitend bestemd zijn voor gelden die zij in verband met hun werkzaamheden als zodanig ten 
behoeve van derden onder zich heeft. Het vorderingsrecht voortvloeiende uit de bijzondere 
rekening behoort toe aan de gezamenlijke rechthebbenden. Het aandeel van iedere rechthebbende 
wordt berekend naar evenredigheid van het bedrag dat te zijnen behoeve op de bijzondere 
rekening is gestort. Dit vorderingsrecht behoort bij die rechthebbenden tot hun 
rendementsgrondslag van box 3.  
Met de voorgestelde aanvulling van artikel 5.2, vijfde lid, Wet IB 2001 wordt, zoals toegelicht in het 
algemeen deel van deze memorie, expliciet verduidelijkt hoe het effectieve rendementspercentage 
wordt berekend als de belastingplichtige het gehele kalenderjaar dezelfde partner heeft of voor de 
toepassing van artikel 2.17 Wet IB 2001 geacht wordt te hebben gehad. In de huidige tekst van 
artikel 5.2, tweede lid, Wet IB 2001 is geregeld dat het effectieve rendementspercentage wordt 
bepaald door het rendement te delen door de rendementsgrondslag. Het rendement is de som van 
151
