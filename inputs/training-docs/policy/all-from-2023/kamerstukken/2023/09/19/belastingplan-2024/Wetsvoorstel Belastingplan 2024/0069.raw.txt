worden geschorst. Voor deze optie is evenwel niet gekozen omdat het zou leiden tot meer 
complexiteit en handhavingsvraagstukken. Daarnaast is overwogen om het tarief voor 
kampeerauto’s, gegeven de schorsingsmogelijkheden, volledig gelijk te stellen met reguliere 
personenauto’s. Geconstateerd is dat het tarief voor kampeerauto’s aanmerkelijk sterker stijgt dan 
nu is voorgesteld. Het volledig afschaffen van dit bijzondere tarief zou vanaf 2026 een forse 
lastenverzwaring opleveren voor houders van kampeerauto’s die meer dan gemiddeld moeite 
hebben om op koerswijzigingen te reageren, bijvoorbeeld door pensionering. Het kabinet acht dit 
nadeel zwaarder wegen dan het voordeel van het reguliere tarief.  
 
Versoberen oldtimersregeling mrb  
In de Wet MRB 1994 geldt voor voertuigen die 40 jaar en ouder zijn een vrijstelling. Deze 
zogenoemde oldtimersregeling is oorspronkelijk ingevoerd vanwege beperkt gebruik van de weg 
door deze groep, maar is in de loop van de tijd veranderd naar behoud van mobiel erfgoed. De 
regeling heeft geen duidelijkere doelstelling. Ook wordt het gebruik van deze voertuigen niet 
gemonitord en is daarom niet goed te achterhalen of het oorspronkelijke doel wordt behaald. Het 
73
kabinet heeft naar aanleiding van de evaluatie door SEO Economisch Onderzoek en in het kader 
van vereenvoudiging van het belastingstelsel besloten om de regeling te herzien.  
 
De overgangsregeling voor oudere motorrijtuigen met een bouwjaar tot 1988 loopt per 1 januari 
2028 af. Motorrijtuigen die voor 1 januari 1988 voor het eerst in gebruik zijn genomen en waarbij 
de datum van eerste toelating nog geen veertig jaar geleden is kunnen onder nadere voorwaarden 
gebruikmaken van deze overgangsregeling. Het kabinet stelt voor deze overgangsregeling als 
vertrekpunt te nemen en de oldtimersvrijstelling voor auto’s vanaf 40 jaar niet af te schaffen, maar 
met ingang van 1 januari 2028 te versoberen tot motorrijtuigen die voor 1988 zijn gebouwd.  
 
Beëindigen kwarttarief mrb paardenvervoer  
In de Wet MRB 1994 geldt een kwarttarief voor een voertuig dat is ingericht voor het vervoer van 
paarden ten behoeve van de paardensport en uitsluitend niet-beroepsmatig wordt gebruikt. De 
zogenoemde regeling voor paardenvervoer. De regeling is bedoeld om de groep te compenseren 
vanwege beperkte gebruik van de weg. Volgens de onderzoekers staat de doelstelling hiervan op 
gespannen voet met de grondslag van de mrb, omdat de mrb een belasting op bezit is. Bovendien 
is het een aanname dat deze voertuigen slechts beperkt gebruik van de weg maken, er wordt 
namelijk niet gecontroleerd of een voertuig beperkt wordt gebruikt. Voorts ontvangt de 
Belastingdienst regelmatig verzoeken met betrekking tot personen- en bestelauto's die niet 
geschikt (veilig en diervriendelijk) zijn voor het vervoeren van paarden. Ook is het gebruik van de 
regeling de afgelopen jaren fors toegenomen: van 1.898 gebruikers in 2018 tot 2.954 in 2020. Het 
is aannemelijk dat een toenemend deel van de verzoeken slechts is gericht op het verkrijgen van 
het kwarttarief.  
 
Deze bijzondere regeling vervoer van paarden ten behoeve van de paardensport is vanwege de 
ruime interpretatie van de voorwaarden moeilijk handhaafbaar. Dit werkt misbruik in de hand, wat 
 
73
 Kamerstukken II 2021/22, 32800, nr. 76. 
69
