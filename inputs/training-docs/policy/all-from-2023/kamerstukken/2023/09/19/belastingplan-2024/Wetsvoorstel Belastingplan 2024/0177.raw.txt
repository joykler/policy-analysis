Voorbeeld 4 
Ouder A en ouder B komen op 1 april van het kalenderjaar X co-ouderschap overeen. Vanaf dat moment 
wordt de zorg voor hun kind gelijkelijk verdeeld. Het kind staat ingeschreven in de basisregistratie personen 
bij ouder A, maar verblijft doorgaans van maandag tot en met donderdag bij ouder A en van vrijdag tot en 
met zondag bij ouder B. Vanaf het moment van het ontstaan van het co-ouderschap (1 april van 
kalenderjaar X) tot en met 31 december van kalenderjaar X verblijft het kind 157 dagen bij ouder A en 118 
dagen bij ouder B. Door de tijdsgelange herrekening behoort het kind ook tot het huishouden van ouder B 
als het kind minimaal 117 (= 275/365*156) dagen in de periode van het co-ouderschap bij ouder B verblijft. 
 
Artikel XXVIII, onderdeel B (artikel 27 van de Algemene wet inkomensafhankelijke regelingen) 
Met de voorgestelde wijziging van artikel 27, derde lid, Awir wordt het derde lid van genoemd 
artikel vervangen door een nieuwe tekst, waardoor de verwijzing naar artikel 30hb AWR komt te 
vervallen. Het vervallen van deze verwijzing zorgt ervoor dat het percentage van de rente over uit 
te betalen bedragen aan toeslagen en over terug te vorderen bedragen aan toeslagen niet langer 
gelijk wordt gesteld aan het percentage van de belastingrente voor de inkomstenbelasting.  
In het voorgestelde artikel 27, derde lid, Awir is een delegatiegrondslag opgenomen op grond 
waarvan bij algemene maatregel van bestuur het percentage voor te vergoeden rente over uit te 
betalen bedragen en voor in rekening te brengen rente over terug te vorderen bedragen kan 
worden vastgesteld. In die algemene maatregel van bestuur kan met betrekking tot de in rekening 
te brengen rente een ander percentage worden vastgesteld dan met betrekking tot de te 
vergoeden rente. Voorgesteld wordt deze wijziging terug te laten werken tot en met 1 juli 2023. 
Zie voor een toelichting daarop onderdeel 5.15 van het algemeen deel van deze memorie. 
 
Artikel XXIX 
 
Artikel XXIX, onderdelen A, B, C, D, E, F, G en I (artikelen 6, 7, 24, 27a, 30, 31 en 70b van de 
Invorderingswet 1990 en hoofdstuk V van die wet) 
Op grond van het huidige artikel 27a IW 1990 wordt bij een te betalen voorlopige aanslag of 
voorlopige conserverende aanslag IB, waarvan de dagtekening ligt in het jaar waarover deze is 
vastgesteld en die in meer dan in één termijn kan worden voldaan, een betalingskorting 
aangeboden. Deze betalingskorting wordt verleend wanneer het volledig te betalen bedrag van de 
belastingaanslag minus de aangeboden betalingskorting is voldaan op de eerste vervaldag. 
Het voorgestelde vervallen van genoemd artikel bewerkstelligt dat deze betalingskorting niet langer 
geldt. Voor de achtergrond van deze wijziging wordt verwezen naar het algemeen deel van deze 
memorie. Deze maatregel heeft in beginsel onmiddellijke werking per 1 januari 2024. Dit betekent 
dat bij voorlopige aanslagen en voorlopige conserverende aanslagen IB die worden opgelegd op of 
na 1 januari 2024 géén betalingskorting wordt aangeboden.  
De artikelen 6, eerste lid, 7, eerste lid, onderdeel b, 24, derde lid en vijfde lid, onderdelen a en b, 
30, eerste lid, en 31 IW 1990 verwijzen naar de betalingskorting. Ook is de betalingskorting 
opgenomen in het opschrift van hoofdstuk V IW 1990. In verband met de voorgestelde afschaffing 
van de betalingskorting wordt voorgesteld om de artikelen 6, eerste lid, 7, eerste lid, 24, derde en 
vijfde lid, 30, eerste lid, en 31 IW 1990 alsmede het opschrift van hoofdstuk V IW 1990 in 
overeenstemming te brengen met het voorgestelde vervallen van artikel 27a IW 1990. Als gevolg 
177
