44 
Dat klimaat onvoldoende onderdeel is van huidige houdbaarheidsanalyse wordt 
mede veroorzaakt door beperkingen in de beschikbare data en analyses over 
83
klimaatschade, -mitigatie en adaptatie. Een andere oorzaak is, volgens het CPB, 
een smalle definitie van het begrip netto profijt van de overheid, waardoor 
overheidsinvesteringen in bijvoorbeeld onderwijs en klimaat met effect op 
84
productiviteit en inkomens niet worden meegewogen. 
 
Door het verkrijgen van inzicht in de intergenerationele aspecten van 
klimaatbeleid en door deze te incorporeren in de analyses voor de houdbaarheid 
van de overheidsfinanciën, worden de mogelijkheden tot het maken van integrale 
afwegingen voor de allocatie van middelen binnen het begrotingsbeleid 
versterkt. Dergelijke analyses zijn van belang maar niet eenvoudig.  
 
III. Maak de begrotingssystematiek klimaatinclusief 
 
Het voorkomen van en aanpassing aan klimaatverandering is een omvangrijke 
structurele opgave, met invloed op vrijwel alle beleidsterreinen van de overheid. 
De samenstelling en de hoogte van de inkomsten en uitgaven van de overheid 
zullen structureel en significant veranderen. Daarom is een structurele inbedding 
van klimaat in de begrotingssystematiek benodigd (zie ook Hoofdstuk D).  
 
Aan de uitgavenkant van de begroting is klimaat inmiddels een significante post. 
Het Klimaatfonds, waarin subsidies beschikbaar zijn voor reductie van 
broeikasgassen (klimaatmitigatie), is momenteel onderdeel van het 
85
uitgavenkader Investeringen. Ook buiten het Klimaatfonds is sprake van 
uitgaven voor klimaat, waarvan niet alles reeds in beeld is (zie ook het onderdeel 
over definiëren en classificeren van klimaatbeleid in hoofdstuk D). Door klimaat 
een expliciete plaats te geven aan de uitgavenkant van de begroting, worden de 
afwegingen voor de allocatie van middelen voor klimaat inzichtelijker, wat ten 
goede komt aan het parlementair budgetrecht. Dit komt ook ten goede aan de 
integrale afweging van de uitgaven en lasten voor klimaat bij de start van een 
nieuw kabinet maar ook tijdens het jaarlijkse hoofdbesluitvormingsmoment.  
 
De Afdeling adviseert te onderzoeken of een uitgavenkader voor Klimaat 
structureel inzicht kan bieden in klimaat gerelateerde uitgaven op de begroting en 
de integrale afwegingen kan bevorderen, zoals dit reeds gebeurt voor de 
uitgaven binnen het kader Sociale Zekerheid en het kader Zorg. Relevante 
onderdelen van het uitgavenkader Investeringen kunnen in het uitgavenkader 
 
83
 Centraal Planbureau (2023). Klimaatverandering en intergenerationele verdeling van 
financiële lasten. CPB Publicatie, September 2023.  
84
 Centraal Planbureau (2021). Hoe meten we of de overheidsfinanciën houdbaar zijn? CPB 
Achtergronddocument, december 2021. 
85
 In het Klimaatfonds, ingesteld door het kabinet Rutte IV, zit € 35 miljard ten behoeve 
van de reductie van broeikasgas. Op 6 juli 2023 is de Tijdelijke Wet Klimaatfonds 
aangenomen in de Tweede Kamer. Stemming in de Eerste Kamer moet nog plaatsvinden.
