22 
rapport van de Algemene Rekenkamer de volgende definitie van klimaatuitgaven 
gegeven: “Klimaatuitgaven zijn alle uitgaven die als hoofddoel hebben om bij te 
dragen aan het nationale klimaatbeleid gericht op de reductie van broeikasgassen 
en de verduurzaming van de energievoorziening. Hierbij kan het gaan om 
uitgaven gericht op de productie en het gebruik van broeikasgasneutrale energie, 
op energiebesparing, op directe beperking van uitstoot van broeikasgassen of om 
40
vastlegging van broeikasgassen.”  
 
Hoewel de Afdeling het hanteren van een eenduidige definitie van 
klimaatuitgaven ziet als een goede eerste stap van het kabinet om de 
transparantie in het gevoerde klimaatbeleid te vergroten, acht de Afdeling deze 
definitie te nauw. Daardoor ontbreekt een volledig overzicht van 
klimaatgerelateerd beleid. Bij de door het kabinet gehanteerde definitie van 
klimaatuitgaven bestaat het risico dat niet alle klimaatuitgaven met betrekking tot 
klimaatmitigatie inzichtelijk worden gemaakt, omdat alleen die uitgaven die een 
directe relatie hebben met de klimaatdoelstellingen worden meegenomen. 
Daarnaast worden alleen fiscale regelingen meegenomen (aan de uitgavenkant) 
die passen binnen de genoemde definitie en zijn alleen posten op 
departementale begrotingen onderdeel van het overzicht. Dit betekent dat 
uitgaven van onder meer medeoverheden aan klimaatmitigatie niet meetellen in 
het overzicht van klimaatuitgaven, terwijl ook zij verantwoordelijkheid dragen 
voor een deel van het klimaatbeleid.  
 
Bovendien vallen binnen de definitie van klimaatuitgaven alleen die uitgaven die 
betrekking hebben op klimaatmitigatie. Klimaatadaptatie, dat een belangrijk 
onderdeel vormt van het klimaatbeleid met het oog op de vermindering van de 
kwetsbaarheid van Nederland voor de gevolgen van klimaatverandering, zoals de 
stijgende zeespiegel en extreme weersomstandigheden, is geen onderdeel van 
dit overzicht van klimaatuitgaven.  
 
Ook ontbreken schattingen in de toekomstige uitgaven aan klimaatschade. 
Naarmate extreme weersomstandigheden zullen verhevigen, zal schade aan de 
fysieke leefomgeving in de toekomst in toenemende mate een onderdeel zijn van 
41
de klimaatuitgaven, aldus het IPCC. Deze schade houdt verband met het (niet 
tijdig of niet effectief) gevoerde mitigatie- en adaptatiebeleid van de overheid, 
bedrijven, medeoverheden en maatschappelijke organisaties. Het niet maken van 
tijdige en omvattende afspraken over de verantwoordelijkheid voor 
klimaatschade tussen particulieren, bedrijven, verzekeraars en de (Rijks)overheid 
leidt tot mogelijke begrotingsrisico’s. 
 
 
40
 Ministerie van Economische Zaken en Klimaat. (2023). Kabinetsreactie onderzoek 
klimaatuitgaven Algemene Rekenkamer. 2 juni 2023 
41
 De opwarming van de aarde zal volgens het IPCC op korte termijn (2021-2040) blijven 
toenemen, voornamelijk als gevolg van toegenomen cumulatieve CO2-emissies. IPCC 
(2023). Climate Change 2023. AR6 Synthesis Report.
