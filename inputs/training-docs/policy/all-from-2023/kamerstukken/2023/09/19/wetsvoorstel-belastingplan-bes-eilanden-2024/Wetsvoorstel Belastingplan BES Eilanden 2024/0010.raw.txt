b. van een onroerende zaak het genot krachtens eigendom, bezit of beperkt recht heeft, ter 
zake waarvan zich wijzigingen als bedoeld in artikel 4.8, eerste lid, hebben voorgedaan, 
verplicht binnen vier maanden nadat die wijzigingen zich hebben voorgedaan hiervan melding 
te doen bij de inspecteur; 
c. bij het begin van een kalenderjaar van een onroerende zaak het genot krachtens 
eigendom, bezit of beperkt recht heeft en binnen een jaar na afloop van dat kalenderjaar geen 
aanslag heeft ontvangen, verplicht hiervan melding te doen bij de inspecteur binnen vier 
maanden na afloop van dat jaar. 
2. Ingeval meerdere personen of lichamen van een onroerende zaak het genot krachtens 
eigendom, bezit of beperkt recht hebben kan een van hen als vertegenwoordiger de meldingen 
doen. 
3. De meldingen bevatten in ieder geval de volgende informatie: 
a. de naam, het adres en, indien personen of lichamen die het genot krachtens eigendom, 
bezit of beperkt recht van de onroerende zaak hebben op de BES eilanden wonen, 
onderscheidenlijk zijn gevestigd, een al dan niet fiscaal identificatienummer van die personen, 
onderscheidenlijk lichamen; 
b. de datum waarop het genot krachtens eigendom, bezit of beperkt recht van de 
onroerende zaak aanvangt; 
c. krachtens welk recht er het genot van de onroerende zaak is; 
d. het adres van de onroerende zaak; en 
e. een indicatieve waarde van de onroerende zaak, dan wel een indicatie van de wijziging 
van de waarde die zich die zich als gevolg van een wijziging van de onroerende zaak als 
bedoeld in het eerste lid, onderdeel b, heeft voorgedaan. 
4. Ingeval de aanslag niet of tot een te laag bedrag is vastgesteld omdat niet tijdig is 
voldaan aan de meldingsplicht, kan de inspecteur gelijktijdig met de vaststelling van de aanslag 
een bestuurlijke boete van ten hoogste 100 percent van het bedrag van de aanslag opleggen. 
 
BB.  
Artikel 8.87 wordt als volgt gewijzigd:  
1. Aan het eerste lid wordt toegevoegd “en de heffing van de belasting waarvan de 
inhouding aan hen is opgedragen”. 
2. In het tweede lid wordt “in de maand januari van elk jaar” vervangen door “binnen drie 
maanden na afloop van het kalenderjaar” en wordt “in het afgelopen jaar” vervangen door “in dat 
kalenderjaar”. Voorts wordt aan dat lid toegevoegd “, met uitzondering van andere 
administratieplichtigen die bij of voor de administratieplichtige werkzaamheden of diensten hebben 
verricht”. 
3. In het derde lid wordt “in de maand januari van elk jaar” vervangen door “binnen drie 
maanden na afloop van het kalenderjaar” en wordt “in het afgelopen jaar” vervangen door “in dat 
kalenderjaar”. Voorts vervalt “, met inbegrip van bestuurders, commissarissen en personen, die 
niet anders dan op provisiebasis werken”. 
 
CC.  
Na artikel 8.87 wordt een artikel ingevoegd, luidende: 
10
