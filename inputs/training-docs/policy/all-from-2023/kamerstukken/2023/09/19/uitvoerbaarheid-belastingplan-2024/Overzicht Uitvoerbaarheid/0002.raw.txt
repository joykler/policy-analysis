Basis op orde 
Dit ‘overzicht uitvoerbaarheid’ gaat met name in op de beleidsmatige aanpassingen en het effect 
daarvan op de uitvoering door de Belastingdienst. Tegelijkertijd werkt de Belastingdienst verder 
aan het verbeteren van de organisatie, zoals onder meer toegelicht in het jaarplan Belastingdienst 
4
2023 . Afgelopen voorjaar is uw Kamer geïnformeerd over het ICT-landschap van de 
5
Belastingdienst met een brief en een technische briefing op 21 februari 2023 door ambtenaren 
van de Belastingdienst. Hierin is aangegeven dat het van belang is om de Belastingdienst de 
ruimte te geven om alle ingezette verbeteringen en essentiële moderniseringen succesvol en 
volgens planning uit het Meerjarenportfolio (MJP) af te ronden. 
In zijn algemeenheid geldt daarbij wel dat er bij de Belastingdienst sprake is van een overvraag op 
zowel het IV-portfolio als op de beschikbare personele capaciteit van de Belastingdienst. Dit 
vanwege de samenloop van de moderniseringsopgave, de beleidswensen en de lopende 
hersteloperaties voor FSV, box 3 en Toeslagen. Ook wordt gewerkt aan het verder op orde 
brengen van de basis. Uitspraken vanuit de Hoge Raad op een aantal lopende procedures kunnen 
leiden tot extra beslag op ICT en/of personele capaciteit bij de Belastingdienst.  
De Belastingdienst past elk jaar ruim 130 beleidsmaatregelen in. Wel betekent het inpassen van 
nieuwe (beleids)opdrachten meestal prioritering. Het inpassen van beleidsambities kan immers ten 
koste gaan van het op orde brengen van de basis. De Belastingdienst maakt de effecten op de 
uitvoering zowel per maatregel (in de uitvoeringstoetsen) als in samenloop inzichtelijk (onder 
meer in dit ‘overzicht uitvoerbaarheid’). Daarmee kan in de politieke besluitvorming worden 
meegewogen of het wenselijk is om een maatregel te nemen die via het uitvoeringssysteem van 
de Belastingdienst loopt.  
De modernisering van de ICT is noodzakelijk om de continuïteit van de belastinginning te borgen 
en de wendbaarheid voor nieuw beleid te vergroten. Om beter overzicht over het geheel aan 
benodigde IV-werkzaamheden te krijgen en bewuster beslissingen te nemen, is er een IV-portfolio 
ontwikkeld, het MJP, met een horizon van vijf jaar. Om te voorkomen dat het inpassen van nieuwe 
wensen onbedoeld de modernisering verdringt wordt de volgende strategie gehanteerd: 1) 
inpassen van maatregelen waar dit mogelijk is zonder herprioritering, 2) de vormgeving van 
maatregelen aanpassen om deze inpasbaar te maken (bijv. als parameter), 3) waar dit niet kan 
ontstaat een (her)planningsvraagstuk. Het uitgangspunt daarbij is dat binnen het 
Meerjarenportfolio, IV dit gebeurt door herplanning van ander beleid, zodat het bijvoorbeeld niet 
6
de noodzakelijke modernisering van de ICT vertraagt .  
Personele schaarste speelt niet alleen op het gebied van ICT-capaciteit, maar speelt ook breder. 
Succesvol wervingsbeleid leidt ertoe dat de personele capaciteit van de Belastingdienst een stevige 
groei laat zien. Tegelijkertijd is er op dit moment nog sprake van onderbezetting (per eind juli 
2023: 1.405 fte). Door ook in 2024 vol in te zetten op werving blijft het doel om eind 2024 de 
bezetting op orde te hebben binnen bereik. De extra benodigde personele capaciteit voor de 
nieuwe beleidsvoorstellen vergroot de wervingsopgave. Prioritering van reguliere werkzaamheden 
in bijvoorbeeld toezicht blijft dan ook noodzakelijk. In het Jaarplan Belastingdienst 2024 wordt 
nader inzicht gegeven in de vereiste keuzes. 
Samenspel uitvoering en beleid 
De Belastingdienst en andere beleidsonderdelen van het ministerie van Financiën werken intensief 
aan het verbeteren van de samenwerking tussen beleid en uitvoering. Dit jaar is er een vroegtijdig 
beeld gemaakt van alle beleidsopdrachten die mogelijk door de Belastingdienst moeten worden 
uitgevoerd. De Belastingdienst heeft vervolgens een voorlopig beeld van de uitvoerbaarheid van 
maatregelen en de mogelijke keuzes hierin afgegeven. Op het moment dat de wetgeving gereed 
is, vindt een uitvoeringstoets plaats. Deze aanpak om zo vroeg mogelijk alle beleidsopdrachten en 
een eerste beeld over uitvoerbaarheid te hebben wordt de komende periode verder ontwikkeld. 
 
4
 Bijlage bij Kamerstukken II 2021/22, 31066, nr. 958. 
5
 Kamerstukken II 2022/23, 31066, nr. 1174. 
6
 Zie voetnoot 5. 
2
