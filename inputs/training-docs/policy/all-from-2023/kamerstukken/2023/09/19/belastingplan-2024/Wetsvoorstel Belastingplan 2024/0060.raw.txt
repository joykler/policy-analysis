btw-heffing van toepassing kan zijn. Het gebruik van rechtspersonen en aandelentransacties 
gebeurt mede om niet-fiscale redenen maar heeft ook een minimalisering van de belastingdruk als 
51
effect. Het bestaan van de structuur kan projectontwikkelaars er (indirect) toe bewegen om bij de 
levering van nieuwe onroerende zaken gebruik te maken van (belastingbesparende) 
aandelentransacties. De Belastingdienst heeft op dit moment geen bestrijdingsmogelijkheden ten 
aanzien van deze structuur omdat zij niet in strijd is met wet- en regelgeving en jurisprudentie. 
Omdat bestrijdingsmethoden nu ontbreken, is het waarschijnlijk dat het gebruik van 
aandelentransacties omwille van fiscaal voordeel in dit soort situaties op grote schaal zal (blijven) 
plaatsvinden. 
 
Hoewel met betrekking tot de btw-wetgeving ook mogelijkheden bestaan om de btw-druk van de 
genoemde aandelentransacties via een wetswijziging zodanig te verhogen dat een vergelijkbare 
belastingdruk ontstaat met situaties waarin de onroerende zaken rechtstreeks en belast met btw 
worden geleverd (zie paragraaf 5, doelmatigheid en doeltreffendheid), zijn deze – op dit moment – 
niet doeltreffender en doelmatiger bevonden dan de mogelijkheid van wijziging van de ovb-
wetgeving waarvoor met dit wetsvoorstel is gekozen. Dit wetsvoorstel bevat daarom een voorstel 
om de zogenoemde samenloopvrijstelling in de ovb-wetgeving in die zin te wijzigen dat in ieder 
geval heffing van ovb (4%) plaatsvindt bij de verkrijging van nieuwe onroerende zaken of rechten 
52
waaraan deze zijn onderworpen via een (kwalificerend) aandelenbelang als de achterliggende 
nieuwe onroerende zaken op dat moment voor minder dan 90% worden gebruikt voor btw-belaste 
prestaties of zich dat binnen twee jaren na het moment van verkrijging voordoet. Dit wordt bereikt 
door de toepassing van de samenloopvrijstelling in die gevallen uit te sluiten.  
 
In de internetconsultatie is door partijen met steekhoudende argumentatie benadrukt dat er veelal 
geen alternatieven bestaan voor een aandelentransactie en dat alternatieve structurering 
(waaronder rechtstreekse overdracht van “stenen”) vaak niet mogelijk is. Daarom is naar 
aanleiding van de internetconsultatie besloten de voorgestelde regeling aan te passen. Een van 
deze aanpassingen is dat kopende partijen die de onderliggende onroerende zaken op het moment 
van verkrijging en de twee daaropvolgende jaren volledig of nagenoeg volledig btw-belast (zullen) 
gebruiken, niet worden geconfronteerd met heffing van ovb. Bovendien wordt met de introductie 
van een tarief van 4% in veel gevallen voorkomen dat de voorgestelde maatregel leidt tot een 
effectieve heffing (niet aftrekbare btw in de bouwfase plus ovb) van meer dan de 21% (btw) die 
verschuldigd zou zijn bij rechtstreekse levering van de onroerende zaak. 
 
Ondanks dat het introduceren van een nieuw tarief in de ovb zich niet optimaal verhoudt tot het 
algemeen streven naar een eenvoudiger belastingstelsel, acht het kabinet de maatregel opportuun 
voor de specifiek beschreven situaties. Het met de maatregel voorgestane doel is het bestrijden 
van een ongewenste en door de bestaande wetgeving niet beoogde belastingbesparende structuur 
 
51
 Het gebruik van rechtspersonen/aandelentransacties gebeurt ook om niet-fiscale redenen (zoals mitigeren van aansprakelijkheid) en is 
als zodanig ook geaccepteerd. Dat doet echter niet af aan de onwenselijkheid van niet-heffing bij gebruikmaking van de structuur. 
52
 Het verdient opmerking dat door de voorgestelde maatregel alleen heffing van ovb plaatsvindt voor zover op grond van de WBR ovb is 
verschuldigd over een verkrijging van de aandelen. Wanneer op grond van de WBR geen ovb is verschuldigd omdat niet aan alle in de 
WBR voor belastbaarheid gestelde vereisten wordt voldaan (bijvoorbeeld wanneer de bezittingen van de rechtspersoon waarvan aandelen 
worden overgedragen voor minder dan 30% bestaan uit onroerende zaken), wordt niet toegekomen aan de uitsluiting van de 
samenloopvrijstelling. 
60
