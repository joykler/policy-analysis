nieuwe tweede schijf. Feitelijk belast de energieleverancier het volledige verbruik bóven de 
3
1.000 m dus met hetzelfde tarief (van de nieuwe tweede schijf). 
 
Deze wijziging laat de mogelijkheid ongemoeid voor de situatie dat zich achter een blokverwarming 
3
één onroerende zaak bevindt die zelfstandig meer dan 170.000 m verbruikt een teruggaveverzoek 
in te dienen bij de Belastingdienst. 
 
(c) Verduidelijking van de kring van verzoekers die een teruggaveverzoek kunnen indienen bij 
blokverwarming 
Een verlaging van het tarief van de eerste schijf ten opzichte van het tarief van de tweede schijf 
kan leiden tot grote aantallen teruggaveverzoeken. Er zijn naar schatting 600.000 huishoudens 
met blokverwarming, in circa 40.000 gevallen van blokverwarming. De verlaging is onuitvoerbaar 
als de Belastingdienst honderdduizenden verzoeken moet verwerken. Bovendien acht het kabinet 
het onwenselijk om van 600.000 huishoudens te verwachten dat zij jaarlijks een teruggaveverzoek 
zouden indienen bij de Belastingdienst. In dit licht wordt verduidelijkt dat de kring van verzoekers 
die een teruggaveverzoek mogen indienen bij blokverwarming beperkt is tot (circa 40.000) 
contracthouders.  
 
Doeltreffendheid, doelmatigheid en evaluatie 
Zonder aanpassingen in aanvulling op het amendement Grinwis c.s. inzake gas is het niet mogelijk 
om in de toekomst het tarief van de nieuwe eerste schijf gas daadwerkelijk te verlagen ten 
opzichte van het tarief van de nieuwe tweede schijf gas.  
 
Uitvoeringsgevolgen Belastingdienst, Douane en Toeslagen 
De wijzingen met betrekking tot de nieuwe eerste schijven in de energiebelasting heeft de 
Belastingdienst beoordeeld met een uitvoeringstoets; daarbij zijn separate toetsen voor gas en 
elektriciteit opgesteld. Eerder zijn de uitvoeringstoetsen op de aangenomen amendementen 
84
Grinwis c.s. naar de Tweede Kamer verzonden. In deze uitvoeringstoetsen heeft de 
Belastingdienst aangegeven, zoals hierboven toegelicht, dat nadere wetswijzigingen 
randvoorwaardelijk zijn voor de uitvoerbaarheid indien het tarief van de nieuwe eerste schijf zou 
worden verlaagd ten opzichte van het tarief van de nieuwe tweede schijf. Ook is gemeld dat de 
Belastingdienst – vooruitlopend op definitieve besluitvorming – is gestart met de technische 
voorbereidingen om eventuele tariefaanpassingen van de eerste schijven per 1 januari 2024 te 
kunnen ondersteunen. Bij deze voorbereidingen is gebleken dat naast de in de uitvoeringstoets op 
de aangenomen amendementen genoemde noodzakelijke nadere wetswijzigingen ook een 
vereenvoudiging van de berekeningswijze bij de teruggave noodzakelijk is voor uitvoerbare 
teruggaveregelingen. 
 
Voorts is bij de voorbereidingen op basis van voortschrijdend inzicht gebleken dat de 
uitvoeringstoets op het amendement voor de nieuwe eerste schijf elektriciteit moest worden 
herijkt. Het resultaat van de herijking is als bijlage bij deze memorie van toelichting gevoegd.  
 
84
 Bijlage bij Kamerstukken II 2022/23, 36202, nr. 140.
