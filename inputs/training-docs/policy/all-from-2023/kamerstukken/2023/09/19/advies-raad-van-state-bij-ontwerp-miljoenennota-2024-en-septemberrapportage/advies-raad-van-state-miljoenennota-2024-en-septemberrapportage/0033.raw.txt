33 
klimaatopgave vergt regie en samenhang en stuwt daarmee op tot een nationaal 
geleide aanpak, met veranderende interbestuurlijke verhoudingen.  
 
iv. Verantwoording en verslaggeving 
Transparantie en verantwoording zijn cruciale waarden bij het beheer van 
publieke middelen. Betrouwbare en regelmatige rapportages met consistente, 
uitgebreide, integrale, bruikbare en toegankelijke informatie over de voortgang 
van de klimaatdoelstellingen kan door parlement, burgers en media gebruikt 
worden voor de meningsvorming over (budgettaire) besluitvorming. In het 
creëren van een klimaatinclusief begrotingsraamwerk moet naar manieren 
worden gezocht waarop bestaande verantwoording- en verslaggevingsstelsels 
aangepast kunnen worden, zodat klimaatoverwegingen transparant en coherent 
worden verantwoord en gecommuniceerd.  
 
Klimaat als onderdeel van het verslaggevingsstelsel 
Het verslaggevingsstelsel is het geheel aan regels en principes dat betrekking 
heeft op de wijze van administreren van financiële transacties ten behoeve van 
de financiële verslaggeving. Het is daarmee een hulpmiddel bij de sturing op 
overheidsdoelstellingen zoals de beheersing van de Rijksbegroting en de 
doelmatige besteding van middelen. Het parlement en de samenleving gebruiken 
71
de informatie om hun controlerende en wetgevende taak uit te kunnen oefenen.  
 
Sinds 2023 is de Corporate Sustainability Reporting Directive (CSRD) voor 
72
bedrijven van kracht. Deze Europese richtlijn bevat rapportageverplichtingen ten 
aanzien van sociale- en duurzaamheidsinformatie in hun jaarverslagen. De 
verplichtingen dienen ervoor te zorgen dat investeerders en andere 
belanghebbenden toegang hebben tot de informatie over de impact van 
bedrijven op mens en milieu en om financiële risico’s en kansen als gevolg van 
klimaatverandering te beoordelen. Onder de CSRD worden de eerste bedrijven 
vanaf 2024 verplicht te rapporteren over klimaatontwikkelingen die leiden tot 
mogelijke financiële risico’s voor het bedrijf, maar ook over de ecologische en 
sociale impact van de bedrijfsactiviteiten zelf op mens en milieu. Dit wordt het 
dubbele materialiteitsprincipe genoemd. De Europese taxonomie is een 
73
belangrijk onderdeel van de rapportageverplichtingen onder de CSRD.  
 
Omdat bedrijven (duurzame en schadelijke) activiteiten en mogelijke risico’s voor 
de bedrijfsvoering inzichtelijk dienen te maken, wordt de private sector 
 
71 e
 16 Studiegroep Begrotingsruimte (2020). Koers bepalen. Kiezen in tijden van 
budgettaire krapte. 
72
 De Corporate Sustainability Reporting Directive is van toepassing op alle grote 
beursgenoteerde bedrijven en alle bedrijven genoteerd op de gereguleerde markt. 
Beursgenoteerde micro-ondernemingen zijn uitgesloten. In Europa gaat het over bijna 
50.000 bedrijven. Zie: Richtlijn (EU) 2022/2464 van het Europees Parlement en de Raad 
met betrekking tot duurzaamheidsrapportering door ondernemingen. PbEU 2022, L 
322/15.   
73
 Richtlijn (EU) 2022/2464 van het Europees Parlement en de Raad met betrekking tot 
duurzaamheidsrapportering door ondernemingen. PbEU 2022, L 322/15.
