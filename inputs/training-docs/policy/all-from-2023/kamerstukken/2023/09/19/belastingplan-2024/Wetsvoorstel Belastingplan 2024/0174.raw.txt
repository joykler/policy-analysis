komen te verschillen, wordt voorgesteld beide teruggaven voor die situatie separaat te regelen in 
artikel 67 Wbm. Daarom wordt voorgesteld het bestaande eerste lid – naast voornoemde 
wijzigingen – toe te schrijven op de situatie waarin één onroerende zaak binnen de blokverwarming 
3
meer verbruikt dan 170.000 m . Voorgesteld wordt het bestaande tweede lid ook op die situatie 
toe te schrijven en te verduidelijken dat de teruggave wordt verstrekt aan de contracthouder. Dit 
heeft als doel te voorkomen dat er misverstand over zou bestaan dat de contracthouder de partij is 
die het teruggaveverzoek indient én logischerwijs de teruggave in ontvangst neemt. 
3
 De teruggave voor de te veel betaalde energiebelasting over de eerste 1.000 m wordt geregeld in 
het voorgestelde artikel 67, derde en vierde lid, Wbm. Het huidige artikel 67, derde en vierde lid, 
Wbm wordt vernummerd tot artikel 67, vijfde en zesde lid, Wbm. Daarbij wordt de reikwijdte van 
het vijfde lid (nieuw), dat bepaalt dat bij algemene maatregel van bestuur voorwaarden en 
beperkingen worden gesteld waaronder de teruggave uit het eerste lid wordt verleend, uitgebreid 
naar de nieuwe teruggave in het derde lid die hieronder wordt toegelicht. 
In het voorgestelde artikel 67, derde lid, Wbm wordt geregeld dat teruggave kan worden gevraagd 
ter compensatie van de energiebelasting en btw die een verbruiker achter een blokverwarming 
meer betaalt dan een verbruiker met een individuele aansluiting die in zijn eentje het volledige 
3
voordeel heeft van het lagere tarief van de eerste schijf (0-1.000 m ). De teruggave kan worden 
aangevraagd na afloop van het kalenderjaar, over dat kalenderjaar. 
In het voorgestelde artikel 67, vierde lid, Wbm wordt de berekening van de teruggave gegeven. De 
berekening bestaat uit een aantal stappen. Eerst wordt het forfait per onroerende zaak bepaald 
door het verschil te nemen tussen het tarief van de tweede schijf en de eerste schijf, dit verschil te 
3
vermenigvuldigen met de lengte van de eerste schijf van 1.000 m , en dat bedrag vervolgens te 
verhogen met 21% van dat bedrag – dat laatste omdat btw wordt betaald over energiebelasting. 
Vervolgens wordt het forfait vermenigvuldigd met het aantal onroerende zaken min één achter de 
blokverwarming. Het aantal onroerende zaken wordt verminderd met één omdat de 
blokverwarmingssituatie al één keer het voordeel van het lagere tarief van de eerste schijf heeft 
gehad.  
Het forfait wordt in formulevorm als volgt berekend: (tarief tweede schijf – tarief eerste schijf) * 
lengte eerste schijf + 21%.  
In formulevorm berekent de Belastingdienst de teruggave per blokverwarmingssituatie als volgt, 
waarbij N staat voor het aantal onroerende zaken achter de blokverwarming: (N-1) * forfait. 
 
Artikel XXV 
 
Artikel XXV, onderdeel A, B, C en D (artikelen 7, 10, 11d en 13 van de Wet op de accijns) 
Ingevolge de voorgestelde wijzigingen van de artikelen 7, 10, 11d en 13 WA worden de 
accijnstarieven voor bier, wijn, tussenproducten en overige alcoholhoudende producten 
(gedistilleerd) verhoogd met 9,9%. Dit leidt: 
- voor een flesje bier (pils) van 0,33 liter met een alcoholpercentage van 5% tot een 
accijnsverhoging van € 0,02; 
- voor een (gebruikelijke) fles wijn van 0,75 liter tot een accijnsverhoging van € 0,11; 
- voor een fles port van 0,75 liter met een alcoholpercentage van 19% tot een accijnsverhoging 
van € 0,18;
