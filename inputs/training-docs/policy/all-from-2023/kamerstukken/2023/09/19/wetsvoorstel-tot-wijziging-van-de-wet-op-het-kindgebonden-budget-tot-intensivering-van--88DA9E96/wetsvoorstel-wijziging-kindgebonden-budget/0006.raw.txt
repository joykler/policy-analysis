maatregelen in dit wetsvoorstel pakken voor alle huishoudens die kindgebonden budget 
ontvangen dus positief of neutraal uit. 
 
Het verlagen van de alleenstaande-ouderkop heeft een bijkomend voordeel. De hoogste 
terugvorderingen vinden plaats bij ouders die achteraf niet alleenstaand blijken te zijn. 
De terugvorderingen die samenhangen met een onterecht uitgekeerde alleenstaande-
ouderkop zullen lager uitvallen en daarmee voor de betrokkenen tot minder problemen 
leiden, terwijl deze huishoudens per saldo geen lager totaalbedrag ontvangen dan in 
voorgaande jaren, gezien tegenover de verlaging van de alleenstaande-ouderkop een 
verhoging het kindgebonden budget per kind staat. 
 
Jaar-op-jaar stijgt het kindgebonden budget voor iedere ontvanger (2024 ligt hoger dan 
2023). Door de ophoging van de kindbedragen en de ophoging van de extra 
kindbedragen voor oudere kinderen, profiteren met name gezinnen met kinderen vanaf 
12 jaar en ouder en/of met meer dan één kind van de voorgestelde maatregelen.  
 
Per saldo hebben circa 75.000 huishoudens voor het eerst (of opnieuw) recht op 
kindgebonden budget. Ook zij zullen daarom kunnen profiteren van deze extra inzet van 
het kabinet.  
 
3. Inkomenseffecten 
De inkomenseffecten van de maatregelen uit deze wetswijziging zijn zichtbaar in tabel 2, 
waarin enkel ontvangers van het kindgebonden budget zijn meegenomen. Daaruit valt af 
te lezen dat gezinnen met een lager inkomen een groter positief inkomenseffect ervaren 
dan huishoudens met een hoger inkomen. Voor de totale groep huishoudens (circa 1 
miljoen huishoudens van de circa 7,8 miljoen huishoudens) met kindgebonden budget is 
het mediane inkomenseffect 1,7%. 
  
Tabel 2: Inkomenseffecten voor WKB-ontvangers 
Inkomensgroep Inkomenseffect ontvangers Aantal  
kindgebonden budget  gezinnen 
(afgerond op 
duizendtallen) 
e
1 (<=112% WML) 3,0% 200 
2e (112-179% WML) 2,5% 100 
3e (179-274% WML) 1,8% 200 
4e (274-405% WML) 1,4% 300 
5e (>405% WML) 1,3% 200 
    
Inkomensbron   
Werkenden 1,6% 900 
Uitkeringsgerechtigden 3,3% 100 
Gepensioneerden xxx  
    
Huishoudtype   
Tweeverdieners 1,7% 600
