a. de naam van de belastingplichtige die het eerste lid toepast;  
b. het nummer, bedoeld in artikel 9, onderdeel a, van de Handelsregisterwet 2007, het 
adres, telefoonnummer en e-mailadres van die belastingplichtige. 
 
E.  
Artikel 60b wordt als volgt gewijzigd: 
1. In het vierde lid wordt “dit artikel” vervangen door “het eerste tot en met derde lid”. 
2. Er worden vier leden toegevoegd, luidende: 
5. Indien een begunstigde staatssteun ontvangt als gevolg van de toepassing van dit artikel 
verstrekt de belastingplichtige: 
a. aan Onze Minister van Infrastructuur en Waterstaat jaarlijks vóór een bij of krachtens 
algemene maatregel van bestuur te bepalen datum en op een bij of krachtens algemene maatregel 
van bestuur te bepalen wijze ten aanzien van die begunstigde de volgende gegevens en 
inlichtingen die worden gebruikt in verband met de verplichtingen die voortvloeien uit de Algemene 
Groepsvrijstellingsverordening met betrekking tot transparantievereisten: 
1°. de naam en het adres van de begunstigde en de provincie waarin deze is gevestigd; 
2°. het nummer, bedoeld in artikel 9, onderdeel a, van de Handelsregisterwet 2007;  
3°. de datum waarop de steun voor het eerst is verleend; 
4°. per EAN-code het bedrag van de staatssteun in het betreffende kalenderjaar; 
b. aan Onze Minister op diens verzoek gegevens en inlichtingen die noodzakelijk zijn in het 
kader van artikel 108, eerste lid, van het Verdrag betreffende de werking van de Europese Unie. 
6. Een begunstigde die staatssteun ontvangt als gevolg van de toepassing van dit artikel 
verstrekt: 
a. aan Onze Minister van Infrastructuur en Waterstaat op diens verzoek gegevens en 
inlichtingen waaruit blijkt of de begunstigde een kmo is, indien op basis van gegevens en 
inlichtingen als bedoeld in het vijfde lid, onderdeel a, blijkt dat de begunstigde in een kalenderjaar 
meer staatssteun heeft ontvangen als gevolg van de toepassing van dit artikel dan het 
drempelbedrag, bedoeld in artikel Bijlage I van de Algemene Groepsvrijstellingsverordening, en 
Onze Minister van Infrastructuur en Waterstaat de op grond van dit onderdeel te verstrekken 
gegevens en inlichtingen nodig heeft om te bepalen of de begunstigde een kmo is;  
b. aan Onze Minister op diens verzoek gegevens en inlichtingen die noodzakelijk zijn in het 
kader van artikel 108, eerste lid, van het Verdrag betreffende de werking van de Europese Unie 
voor zover de belastingplichtige niet over de gegevens en inlichtingen beschikt. 
7. Onze Minister van Infrastructuur en Waterstaat kan een last onder dwangsom opleggen 
ter handhaving van het bepaalde bij of krachtens het vijfde lid, onderdeel a, of zesde lid, onderdeel 
a. 
8. Ten behoeve van het toezicht op de naleving van het bepaalde bij of krachtens het vijfde 
lid, onderdeel a, verstrekt de inspecteur indien beschikbaar aan Onze Minister van Infrastructuur 
en Waterstaat:  
a. de naam van de belastingplichtige die het eerste lid toepast;  
b. het nummer bedoeld in artikel 9, onderdeel a, van de Handelsregisterwet 2007, het 
adres, telefoonnummer en e-mailadres van die belastingplichtige. 
 
16
