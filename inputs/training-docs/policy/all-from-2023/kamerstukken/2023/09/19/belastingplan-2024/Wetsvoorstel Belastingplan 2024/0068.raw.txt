69
de verdere inzet van biobrandstoffen in de huidige infrastructuur. Ook in het kader van het 
Europese Fit for 55-pakket en de hoge doelen uit REDIII (Renewable energy directive) en de ETS 
(European Union Emissions Trading System) blijft het kabinet de mogelijkheden verkennen voor 
investeringen in de infrastructuur van hernieuwbare energie in mobiliteit. De opgebouwde (gas) 
infrastructuur blijft daarom relevant voor de transitie naar de verdere inzet van hernieuwbare 
brandstoffen. 
 
Versoberen lagere mrb-tarieven kampeerauto  
In de Wet MRB 1994 geldt een kwarttarief voor personenauto’s waarvan de binnenruimte is 
ingericht voor het vervoer en verblijf van personen en is voorzien van een vaste kook- en 
slaapgelegenheid. De zogenoemde kampeerauto. Voor kampeerauto’s die bedrijfsmatig worden 
verhuurd geldt in de Wet MRB 1994 een halftarief. De regelingen zijn bedoeld om kampeerauto’s te 
compenseren vanwege het beperkte gebruik van de weg. Het kabinet stelt naar aanleiding van de 
70
evaluatie door SEO en in het kader van vereenvoudiging van het belastingstelsel voor om het 
kwarttarief te versoberen. Bovendien wordt voorgesteld om kampeerauto’s die bedrijfsmatig 
worden verhuurd niet langer zwaarder te belasten dan kampeerauto’s die door particulieren worden 
gehouden. Met de voorgestelde maatregel wordt het kwarttarief voor kampeerauto’s versoberd 
naar een halftarief en vervalt het specifieke tarief voor kampeerauto’s die bedrijfsmatig worden 
verhuurd. 
 
71
Zoals uit de onderzoeken van de Algemene Rekenkamer Autobelastingen als beleidsinstrument 
72
en onderzoeksbureau SEO Evaluatie bijzondere regelingen in de autobelastingen naar voren komt 
leveren de bijzondere regelingen voor de kampeerauto’s een aanzienlijke belastingderving in de 
autobelastingen op. Als beleidsinstrument gaan deze regelingen daarmee met hoge kosten 
gepaard. Bovendien is het een aanname dat deze voertuigen slechts beperkt gebruik van de weg 
maken, er wordt namelijk niet gecontroleerd of een voertuig beperkt wordt gebruikt. Daarnaast 
komt het voor dat circa de helft van de gebruikers de kampeerauto minimaal 1 keer per jaar 
schorst. Door schorsing wordt de facto een lagere mrb betaald dan het geldende kwarttarief. 
Voorts stoten kampeerauto’s, in vergelijking tot personenauto’s relatief meer CO2, stikstofoxiden 
en fijnstof uit en dragen daarmee substantieel bij aan de totale emissie door het wegverkeer. De 
regeling maakt de financiële prikkel die vanuit de mrb wordt gegeven om te kiezen voor een 
milieu- en klimaatvriendelijke(re) variant aanmerkelijk zwakker. Om dit negatieve neveneffect te 
reduceren wordt voorgesteld om de bijzondere regelingen te versoberen. De ratio van de 
voorgestelde maatregel is dan ook om de negatieve milieuprikkels van de huidige regeling deels te 
herstellen en niet om per se een bepaalde (extra) CO2-reductie te realiseren. Paragraaf 6 van de 
memorie van toelichting geeft weer welke budgettaire opbrengst als gevolg van de 
beëindiging/versobering met ingang van 1 januari 2026 wordt voorzien. 
 
Onderzocht is of het kwarttarief kon worden behouden, wanneer als aanvullende voorwaarde zou 
worden gesteld dat de kampeerauto dan voor een langere periode (bijvoorbeeld 1 jaar) niet mag 
 
69
 Kamerstukken II 2022/23, 32813 nr. 1230. 
70
 Kamerstukken II 2021/22, 32800, nr. 76 
71
 Kamerstukken II 2019/20, 32800, nr. 63.  
72
 Kamerstukken II 2021/22, 32800, nr. 76.
