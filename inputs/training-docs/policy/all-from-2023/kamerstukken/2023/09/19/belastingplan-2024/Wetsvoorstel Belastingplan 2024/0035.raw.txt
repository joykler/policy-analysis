*Het afbouwpunt van de arbeidskorting is gekoppeld aan het minimumloon (WML) en is pas definitief na 
vaststelling van het WML in november 2023. 
 
Tabel 2: Overzicht IB-parameters voor belastingplichtigen ouder dan de AOW-leeftijd 
 2023 2024 
Tarief schijf 1 19,03% 19,07% 
Tarief schijf 2 36,93% 36,97% 
Tarief schijf 3 49,50% 49,50% 
   
Grens schijf 1 (geboren vanaf 1946) € 37.149 € 38.139 
Grens schijf 1 (geboren voor 1946) € 38.703 € 40.077 
Grens schijf 2 € 73.031 € 75.624 
   
AHK: maximaal € 1.583 € 1.741 
AHK: afbouwpunt € 22.660 € 24.904 
AHK: afbouwpercentage 3,141% 3,431% 
   
Ouderenkorting: maximaal € 1.835 € 2.017 
Ouderenkorting: afbouwpunt € 40.888 € 44.936 
Ouderenkorting: afbouwpercentage 15% 15% 
   
Alleenstaande ouderenkorting € 478 € 526 
 
5. Algemene toelichting maatregelen in wetsvoorstel Belastingplan 2024 
 
5.1 Verhoging tarief box 3 in 2024 en niet indexeren heffingvrij vermogen 
 
Het kabinet stelt voor om het tarief in box 3 in 2024 met 2%-punt te verhogen. In het 
Belastingplan 2023 is bepaald dat het tarief in box 3 met ingang van 1 januari 2024 stijgt van 32% 
naar 33%, en met ingang van 1 januari 2025 stijgt naar 34%. Door de voorgestelde maatregel in 
dit wetsvoorstel wordt het tarief al met ingang van 1 januari 2024 verhoogd van 32% naar 34%. In 
2025 blijft het tarief conform het huidige basispad 34%. Daarnaast stelt het kabinet voor om het 
heffingvrije vermogen in box 3 niet te indexeren met ingang van 1 januari 2024. Daardoor blijft het 
heffingvrije vermogen € 57.000 (€ 114.000 voor fiscale partners gezamenlijk). Deze maatregelen 
worden voorgesteld in het kader van de besluitvorming over het lastenkader in de 
augustusbesluitvorming. Hiermee wordt de budgettaire derving als gevolg van het uitstel van 
invoering van het nieuwe stelsel in box 3 tot 2027 gedekt. Deze derving bedraagt eenmalig € 395 
miljoen. Met de voorgestelde maatregelen wordt de derving op een evenwichtige manier binnen 
box 3 gedekt.  
 
5.2 Verfijningen en verduidelijking van box 3 
 
11
Naar aanleiding van het arrest van de Hoge Raad (HR) van 24 december 2021 , het zogenoemde 
Kerstarrest, is per 1 januari 2023 de Overbruggingswet box 3 in werking getreden, waarmee de 
box 3-heffing met ingang van die datum is aangepast. Door deze aanpassingen sluit het forfaitaire 
rendement in box 3 beter aan bij het werkelijk behaalde rendement. Naar aanleiding van enkele 
moties en toezeggingen heeft het kabinet verdere verfijningen in de berekening van het rendement 
 
11
 HR 24 december 2021, ECLI:NL:HR:2021:1963. 
35
