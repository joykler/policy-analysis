Aanpassing samenloopvrijstelling bij aandelentransacties 
Via internet heeft een consultatie plaatsgevonden van het conceptwetsvoorstel met 
concepttoelichting. Deze internetconsultatie liep van 27 februari 2023 tot en met 27 maart 2023. 
Op de internetconsultatie zijn 29 reacties ontvangen. De reacties zijn overwegend negatief, waarbij 
op hoofdlijnen drie motieven worden aangedragen: 
1. Het wetsvoorstel bevat op twee punten een hogere effectieve heffing ten opzichte van een 
rechtstreekse levering van onroerende zaken, zowel bij (1) nieuwe onroerende zaken bestemd 
voor btw-belast gebruik als bij (2) nieuwe onroerende zaken bestemd voor btw-vrijgesteld 
gebruik (met name woningen, zorg, banken). 
2. Het wetsvoorstel bevat geen overgangsrecht terwijl dit noodzakelijk is voor al gestarte of 
geplande projecten. 
3. Het wetsvoorstel zet een rem op nieuwbouw van met name huurwoningen. 
 
Deze reacties hebben ertoe geleid dat het wetsvoorstel op deze punten zodanig ingrijpend is 
aangepast, dat de gesignaleerde hogere effectieve heffing zo goed en gericht mogelijk is 
weggenomen en dat is voorzien in een overgangsregeling. Met deze wijzigingen wordt het 
onbedoelde negatieve effect op de nieuwbouw van met name huurwoningen zoveel mogelijk 
verzacht door de maatregel zo gericht mogelijk toe te spitsen op de te bestrijden structuur. 
 
Nadere wetswijzigingen betreffende de nieuwe eerste schijf gas in de energiebelasting  
Energie-Nederland is voorstander van het invoeren van gerichte compensatiemaatregelen aan 
huishoudens. Energie-Nederland wijst erop dat het invoeren van een nieuwe eerste schijf een 
generiek karakter heeft en ten goede komt aan alle huishoudens. Daarnaast maakt de extra schijf 
het energiebelastingstelsel complexer in de uitvoering en de energiefactuur minder duidelijk voor 
de eindverbruiker. Energieleveranciers hebben een implementatietijd voor de nieuwe schijven van 
ten minste drie maanden. 
Vanaf het moment waarop de tarieven in de nieuwe eerste en tweede schijf gas zouden verschillen, 
wordt het blokverwarmingstarief uitsluitend toegepast in situaties waarin per jaar méér dan 
3 3
170.000 m wordt verbruikt en alleen op het verbruik bóven 170.000 m . Hieruit vloeit voort dat 
energieleveranciers geen onderzoeksplicht hebben voor blokverwarmingssituaties waarin per jaar 
3
minder dan 170.000 m gas wordt verbruikt – dit betreft het overgrote deel van de 
blokverwarmingssituaties. Energie-Nederland beoordeelt dit als positief. Energie-Nederland merkt 
op dat deze wijziging ook met zich brengt dat sommige energieleveranciers aanpassingen zouden 
moeten doorvoeren in hun systemen en processen, omdat blokverwarmingssituaties met een hoger 
3
verbruik dan 170.000 m tegen meerdere tarieven worden belast in plaats van één zoals op dit 
moment het geval is.  
3
Energie-Nederland merkt op dat energieleveranciers op het verbruik tot 5.000 m van gas via een 
gasaansluiting voor een glastuinbouwbedrijf waarop een of meerdere woonhuizen zijn aangesloten 
verschillende tarieven moeten gaan toepassen in plaats van één. Hierover wordt opgemerkt dat 
zolang de tarieven in de nieuwe eerste en tweede schijf niet verschillen, in de praktijk één tarief 
3
wordt toegepast op het verbruik tot 5.000 m . 
Energie-Nederland benadrukt dat het van belang is dat energieleveranciers zo spoedig mogelijk 
duidelijkheid krijgen over de lengte van de nieuwe eerste schijf en welk tarief hieraan wordt 
143
