dat valt onder het Ministerie van Economische Zaken en Klimaat. Voor het invoeren van gegevens 
in de TAM voor het verlaagde tarief voor glastuinbouw wordt RVO gemandateerd door de Minister 
van LNV, aangezien deze minister het bestuursorgaan is dat verantwoordelijk is voor de 
steunverstrekking. Voor het invoeren van gegevens in de TAM met betrekking tot de verlaagde 
tarieven voor laadpalen en walstroom wordt RVO gemandateerd door de Minister van IenW, omdat 
deze minister (mede) verantwoordelijk is voor de steunverstrekking. 
 
Uit artikel 108 VWEU volgt dat de EC bestaande steunregelingen voortdurend monitort. In het 
kader van het monitoren van de regelingen vraagt de EC soms ad hoc gegevens. De concrete 
gegevens die in dergelijke gevallen door de EC worden gevraagd, kunnen niet op voorhand worden 
bepaald. 
 
Om als lidstaat te kunnen voldoen aan de verplichtingen die voortvloeien uit het toezicht op 
bestaande steunmaatregelen conform artikel 108 VWEU, moet de lidstaat gegevens aan de EC 
verstrekken. Voor de regelingen wordt de basis voor het verstrekken van gegevens aan de Minister 
van Financiën opgenomen in de Wbm. Het betreft gegevens die nodig zijn om te voldoen aan een 
verzoek om informatie van de EC. Het zijn gegevens met betrekking tot de begunstigde. Als de 
belastingplichtige niet over de gegevens beschikt, moet de begunstigde deze op verzoek van de 
minister zelf verstrekken. Het kan bijvoorbeeld gaan om verklaringen van de begunstigde om in 
aanmerking te komen voor het verlaagde tarief. In figuur 5 is schematisch weergegeven hoe de 
passieve gegevensverstrekking verloopt in de voorgestelde wettelijke regeling. 
 
Figuur 5: Passieve gegevensverstrekking in het kader van de monitoring door de EC 
 
1. De EC verzoekt de Minister van Financiën gegevens aan te leveren. 
2. De minister verzoekt de belastingplichtige en/of begunstigde gegevens aan te leveren. 
3. De belastingplichtige en/of begunstigde verstrekt de gegevens aan de minister. 
4. De minister verstrekt de gegevens aan de EC. 
 
Sanctioneringsmogelijkheden 
Om te bewerkstelligen dat belastingplichtigen en begunstigden juist, volledig en tijdig gegevens 
aanleveren bij RVO, krijgen de Minister van LNV en de Minister van IenW de mogelijkheid om zo 
nodig een herstelsanctie op te leggen in de vorm van een last onder dwangsom. Het kabinet acht 
dit een passend herstelsanctiemiddel voor het niet, niet volledig of niet tijdig nakomen van de 
verplichting tot het verstrekken van gegevens.  
 
De bevoegdheid tot het opleggen van een last onder dwangsom wordt formeel toegekend aan de 
Minister van LNV en de Minister van IenW als bestuursorganen. Zij zullen de
