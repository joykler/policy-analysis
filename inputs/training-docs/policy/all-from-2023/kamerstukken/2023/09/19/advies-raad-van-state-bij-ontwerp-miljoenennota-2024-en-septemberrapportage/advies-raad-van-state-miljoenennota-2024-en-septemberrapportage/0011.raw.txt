11 
Gezien de demissionaire status van het kabinet is vooralsnog besloten geen 
invulling te geven aan drie openstaande lastenmaatregelen uit het klimaatpakket 
van het voorjaar. Dit heeft onder andere betrekking op het Betalen naar Gebruik, 
de afbouw van fossiele subsidies en de taakstelling van 1,2 Mton CO2-reductie 
via tariefaanpassingen van de energiebelasting. De besluitvorming hierover 
wordt gelaten aan een volgend kabinet. Zie hoofdstuk E3 van deze rapportage 
voor een uitgebreidere toelichting op de besluitvorming in de Miljoenennota. 
 
Reflectie op de samenhang binnen brede welvaart  
In de Miljoenennota 2024 heeft het kabinet nadrukkelijk aandacht voor brede 
welvaart in relatie tot de macro-economie en de overheidsfinanciën. Ook 
besteedt het kabinet in de Miljoenennota 2024 zowel in hoofdstuk 1 als hoofdstuk 
3 aandacht aan enkele thema’s van brede welvaart.  
 
In het advies bij de Miljoenennota 2023 heeft de Afdeling de regering 
geadviseerd om een analyse van de sociaaleconomische structuur van Nederland 
en van de onderliggende sterktes en zwaktes op middellange termijn te maken. 
Een dergelijke analyse heeft als doel om tot integraal afgewogen keuzes en 
prioritering te komen en is bedoeld om het handelings- en oplossingsvermogen 
van de regering en het parlement te ondersteunen.  
 
In Hoofdstuk 1 van de Miljoenennota presenteert de regering een analyse van 
elementen van brede welvaart. Deze analyse levert drie inzichten op, waarin 
verschillende afruilen naar voren komen. Ten eerste analyseert de regering dat 
de duurzaamheidstransitie positieve gezondheidsgevolgen kan hebben en kansen 
kan bieden voor de economie. Maar vanwege verdelingseffecten en mogelijke 
gevolgen voor de bestaanszekerheid van mensen is het belangrijk dat mensen 
mee kunnen komen met de transitie. Vervolgens stelt de regering dat 
internationale samenwerking kan bijdragen aan de aanpak van 
grensoverschrijdende uitdagingen zoals veiligheid en duurzaamheid. Maar dit 
kan ook tot spanning leiden dat ten koste gaat van bestaanszekerheid die het 
daarmee samenhangende vertrouwen in de overheid kan schaden. De regering 
sluit af met het inzicht dat sterke democratische en economische instituties en 
veiligheid randvoorwaarden zijn voor een hoogwaardige kenniseconomie om 
gelijke kansen en bestaanszekerheid te kunnen garanderen. 
 
In Hoofdstuk 3 van de Miljoenennota wordt nader ingegaan op de economische 
structuur en stelt de regering dat in een economie die brede welvaart genereert, 
werken moet lonen en dat ook niet-betaald werk moet worden gewaardeerd; dat 
vergrijzing zal zorgen voor structurele krapte op de arbeidsmarkt en dat daarom 
productiviteitsgroei nodig is; dat verschillende sociaaleconomische groepen 
uiteenlopende maatschappelijke posities en levenskansen hebben en dat daarom 
het vergroten van kansengelijkheid belangrijk is; en dat de economie zicht dient 
te begeven binnen de planetaire grenzen van het klimaat en de natuur.  
 
De Afdeling constateert een geleidelijke verschuiving in opeenvolgende 
Miljoenennota’s van denken in termen van economische groei naar een
