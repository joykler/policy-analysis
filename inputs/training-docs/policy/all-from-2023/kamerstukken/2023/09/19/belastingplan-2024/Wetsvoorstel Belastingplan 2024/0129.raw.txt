rekening gebracht energiebelasting moet de verzoeker met name het aantal onroerende zaken 
achter de aansluiting doorgeven en de verbruiksgegevens van onroerende zaken met een verbruik 
dat de nieuwe tweede schijf (2.900-10.000 kWh) overstijgt. Als het tarief van de nieuwe eerste 
schijf zou worden verlaagd ten opzichte van het tarief van de nieuwe tweede schijf, past de 
Belastingdienst de vereenvoudigde berekening toe en is het indienen van een verzoek naar 
verwachting doenlijk voor de contracthouders. Het aantal contracthouders dat een verzoek indient, 
neemt niet toe. De betreffende groep dient op dit moment al jaarlijks een teruggaveverzoek in met 
het oog op de belastingvermindering. 
 
Actualiseren duurzame warmtebronnen 
Het actualiseren van de opsomming van duurzame warmtebronnen van de 
stadsverwarmingsregeling in de energiebelasting zal mogelijk een extra actie vergen voor wat 
betreft de administratie van leveranciers van stadsverwarming. De verhouding stadsverwarming 
die gebruikmaakt van duurzame warmtebronnen en stadsverwarming die gebruikmaakt van andere 
warmtebronnen zal namelijk wijzigen door de actualisatie. Deze gegevens zullen al grotendeels 
bekend zijn. De wijziging vergt zodoende geen verregaande nieuwe actie. Hierbij komt dat de 
leveranciers van stadsverwarming grote ondernemingen zijn waardoor doenlijkheid minder een 
zorgpunt is. 
 
Wettelijke grondslag gegevensverstrekking in het kader van Europeesrechtelijke verplichtingen 
Aangezien (grote) professionele partijen de belastingplichtigen en begunstigden zijn die gegevens 
moeten verstrekken en het geen burgers betreft, heeft de maatregel geen gevolgen voor de 
doenlijkheid. De belastingplichtige en begunstigde worden als (grote) professionele partijen 
verondersteld over afdoende doenvermogen te beschikken om de benodigde acties uit te voeren. 
 
Accijnstarieven voor alcoholhoudende producten 
Voor het doenvermogen van de burger heeft deze maatregel op administratief vlak geen gevolgen 
omdat de maatregel van hen geen extra handeling vraagt. De accijns is in de consumentenprijs 
verwerkt. Voor bedrijven betreft de maatregel een aanpassing van het accijnstarief. Het kabinet 
verwacht dat deze aanpassing relatief eenvoudig is voor het bedrijfsleven. Zodoende is deze 
maatregel doenlijk. 
 
Verhoging accijns dieselvervangende stookolie 
Voor de doenlijkheid voor burgers heeft deze maatregel geen gevolgen omdat de maatregel van 
hen geen extra handeling vraagt. De brandstofaccijns is in de consumentenprijs verwerkt. Voor 
bedrijven betreft de maatregel slechts een aanpassing van het accijnstarief. Ten opzichte van de 
huidige aangifte accijns zijn er geen wijzigingen en worden geen extra handelingen van bedrijven 
verlangd. De maatregel is daarom doenlijk. 
 
Verhoging tabaksaccijns 
Voor het doenvermogen van de burger en tabaksverkooppunten heeft deze maatregel op 
administratief vlak geen gevolgen, aangezien zij de producten inclusief accijns kopen en niet de 
belastingplichtige zijn. Van de burger en het tabaksverkooppunt wordt, naast het betalen van het
