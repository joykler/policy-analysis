fiscale adviseurs en bij maatregelen die geen extra acties vergen (zoals een technische wijziging of 
parameterwijziging) wordt door middel van de doenvermogenscan de inschatting gegeven dat 
doenvermogen hierbij geen aandachtspunt zal zijn. Bij overige maatregelen zijn er drie oordelen 
mogelijk: de maatregel doet een kleiner beroep op het doenvermogen, de maatregel doet een 
groter beroep op het doenvermogen maar dit is geen aandachtspunt want de doelgroep zal naar 
verwachting deze benodigde acties goed kunnen uitvoeren, de maatregel doet een groter beroep 
op het doenvermogen en dit is wel een aandachtspunt. 
 
Elke maatregel krijgt derhalve één van de volgende vier oordelen:  
- Oordeel 1: doenlijkheid niet relevant of onveranderd; wanneer de maatregel ten opzichte 
van de huidige situatie geen extra acties vergt van mensen, enkel grote ondernemingen 
raakt, of een technische wijziging betreft  
- Oordeel 2: kleiner beroep op het doenvermogen van belastingplichtigen; wanneer de 
maatregel ertoe leidt dat burgers en/of MKB ondernemers minder acties hoeven nemen, 
bijvoorbeeld wanneer een regeling die mensen voorheen zelf moesten toepassen nu 
automatisch wordt toegepast.  
- Oordeel 3: groter beroep op het doenvermogen van belastingplichtigen, geen 
aandachtspunt; Wanneer de maatregel ertoe leidt dat burgers en/of MKB ondernemers 
meer acties moeten nemen, maar zij deze naar verwachting correct zullen uitvoeren.  
- Oordeel 4: groter beroep op het doenvermogen van belastingplichtigen, wel 
aandachtspunt; wanneer de maatregel ertoe leidt dat burgers en/of MKB ondernemers 
meer acties moeten nemen, en zij deze naar verwachting niet (altijd) goed kunnen/zullen 
uitvoeren. Bij dit oordeel wordt ook een uitgebreidere doenvermogenscan doorlopen.  
 
Tabel 17: doenvermogen per maatregel 
Maatregel  Oordeel  
Inkomensbeleid  Oordeel 1 
Verhoging tarief box 3 in 2024 en niet indexeren heffingvrij Oordeel 1 
vermogen 
Verfijningen box 3 Oordeel 2 
Verhogen gerichte vrijstelling reiskostenvergoeding Oordeel 1 
Afschrijvingsbeperking gebouwen in de inkomstenbelasting Oordeel 1 
Energie-investeringsaftrek, milieu-investeringsaftrek en willekeurige Oordeel 1 
afschrijving milieubedrijfsmiddelen 
Verruiming herinvesteringsreserve bij het staken van een gedeelte Oordeel 1 
van een onderneming ten gevolge van overheidsingrijpen 
MKB-winstvrijstelling Oordeel 1 
Wijzigingen IACK Oordeel 1 
Verruiming vrijstelling OV-abonnementen en voordeelurenkaarten Oordeel 2 
Afschaffen betalingskorting voorlopige aanslag IB Oordeel 1 
Minimumkapitaalregel in de Vpb Oordeel 1 
Aanpassing samenloopvrijstelling bij aandelentransacties Oordeel 1
