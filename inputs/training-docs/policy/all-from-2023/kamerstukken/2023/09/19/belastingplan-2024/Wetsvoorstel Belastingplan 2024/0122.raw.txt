grens (de bodemwaarde) wijzigt. Daarnaast is de verwachting is dat de ondernemers die in 
aanraking komen met de afschrijvingsbeperking gebouwen een adviseur hebben of gebruik maken 
van een dienstverlener waardoor er geen verwachting is dat het doenvermogen niet toereikend is. 
 
Aanpassing Energie-investeringsaftrek, milieu-investeringsaftrek en willekeurige afschrijving 
milieubedrijfsmiddelen 
De voorgestelde wijziging van de EIA met betrekking tot het verlagen van het aftrekpercentage is 
een parameterwijziging in de Wet IB 2001. Deze wijziging heeft geen invloed op de doenlijkheid 
voor belastingplichtigen.  
De voorgestelde wijziging van de horizonbepaling van de EIA, MIA en de Vamil betekent dat de 
huidige regelingen met vijf jaar worden verlengd. Dit is een technische wijziging en heeft geen 
invloed op de doenlijkheid voor belastingplichtigen. 
 
Verruiming herinvesteringsreserve bij het staken van een gedeelte van een onderneming ten 
gevolge van overheidsingrijpen 
De verruiming van de herinvesteringsreserve betekent voor ondernemers in de IB dat toepassing 
van de herinvesteringsreserve over de ondernemingsgrens mogelijk wordt gemaakt in geval van 
een staking van een gedeelte van een onderneming als gevolg van overheidsingrijpen. De 
verwachting is dat de ondernemers die in aanraking komen met de herinvesteringsreserve en met 
deze maatregel een adviseur hebben of gebruik maken van een dienstverlener waardoor de 
verwachting is dat het doenvermogen van de belastingplichtigen toereikend is. 
 
Verlaging MKB-winstvrijstelling 
De voorgestelde wijziging van het percentage van de MKB-winstvrijstelling is een 
parameterwijziging in de Wet IB 2001. Deze wijziging heeft geen invloed op de doenlijkheid voor 
belastingplichtigen.  
 
Wijzigingen IACK 
De voorgestelde wijziging van de IACK doet geen aanvullend beroep op het doenvermogen van 
belastingplichtigen. Op basis van de huidige wet moeten belastingplichtigen nagaan of er in het 
kalenderjaar sprake is van een gezamenlijke inschrijving voor ten minste zes maanden. Op grond 
van de voorgestelde materiÃ«le toets moeten zij nagaan of het kind tot hun huishouden behoort of 
geacht wordt te behoren. Voor veruit de meeste belastingplichtigen zal het eenvoudig zijn om dit 
vast te stellen. Alleen voor gescheiden ouders met al dan niet een co-ouderschapsplan ligt dit 
anders, maar voor hen is de eis van 156 dagen al bestaande praktijk en is zelfs sprake van een 
vereenvoudiging en kleiner beroep op hun doenvermogen. Zij hoeven namelijk niet meer na te 
gaan of sprake is van een doorgaans repeterend ritme hetgeen in de huidige regeling wel moet. 
 
Verruiming vrijstelling OV-abonnementen en voordeelurenkaarten 
Door de voorgestelde wijziging van de fiscale behandeling van OV-kaarten wordt er een kleiner 
beroep gedaan op het doenvermogen van inhoudings- en belastingplichtigen, omdat een werkgever 
niet langer hoeft na te gaan of de vergoeding, dan wel waarde van de verstrekking, hoger is dan 
de daadwerkelijke kosten van zakelijk gebruik (waaronder woon-werkverkeer).  
122
