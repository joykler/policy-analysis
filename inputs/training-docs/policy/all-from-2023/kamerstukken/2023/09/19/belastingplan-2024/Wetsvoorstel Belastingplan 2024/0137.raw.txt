159 3
privégebruik wordt aangemerkt. Tot nu toe valt het forfait van 5.000 m volledig in de huidige 
3
eerste schijf gas van 0-170.000 m . Omdat de eerste schijf per 1 januari 2024 wordt opgeknipt, 
3
valt het forfait van 5.000 m voor een deel in de nieuwe eerste schijf, namelijk het verbruik van de 
3
eerste 1.000 m , én voor een deel in de nieuwe tweede schijf, namelijk het verbruik van  
3
1.000-5.000 m . Op dit moment zijn de tarieven van de nieuwe eerste en tweede schijf gelijk. Als 
het tarief van de nieuwe eerste schijf lager is dan dat van de nieuwe tweede schijf moeten 
3
energieleveranciers het verbruik van 5.000 m over de eerste twee schijven verdelen. Afhankelijk 
van de huidige berekening van de energiebelasting door energieleveranciers in voorkomende 
gevallen zou deze wijziging voor de ene energieleverancier wel en voor de andere 
energieleverancier geen administratieve lasten met zich brengen. 
 
Burgers en bedrijven als afnemers van stadsverwarming 
De wijziging heeft geen directe gevolgen voor de administratieve lasten voor burgers en bedrijven 
als afnemers van stadsverwarming omdat het leveranciers van stadsverwarming niet is toegestaan 
meer te rekenen aan afnemers dan het maximumtarief voor warmte waarin een component voor 
energiebelasting is opgenomen. Afnemers hoeven hiervoor zelf geen handelingen te verrichten. 
 
Leveranciers van stadsverwarming 
Zoals hiervoor is toegelicht, mogen leveranciers van stadsverwarming niet meer rekenen aan 
afnemers dan het maximumtarief voor warmte. In dit maximumtarief is een component voor 
energiebelasting opgenomen. Voorliggende wetswijziging brengt geen nieuwe administratieve 
lasten voor leveranciers van stadsverwarming met zich. Leveranciers die warmte leveren aan 
individuele verbruikers werken in 2023 vanwege het tijdelijke prijsplafond met twee 
maximumtarieven. In die situaties is deze werkwijze ook van toepassing als het tarief van de 
nieuwe eerste schijf gas lager wordt dan het tarief van de nieuwe tweede schijf gas. Bij collectieve 
warmtelevering werken leveranciers in 2023 met één maximumtarief als het centrale aansluitingen 
betreft met een vermogen boven 100 kW, en met twee tarieven als het gaat om aansluitingen 
onder 100 kW. Zoals hiervoor is toegelicht, past de ACM in geval het tarief van de nieuwe eerste 
schijf gas lager wordt dan het tarief van de nieuwe tweede schijf gas voor centrale aansluitingen 
één tarief toe. 
 
 
Contracthouders van blokelektriciteit 
Zoals toegelicht in paragraaf 9 wordt het indienen van een teruggaveverzoek bij blokelektriciteit 
niet ingewikkelder en neemt het aantal teruggaveverzoeken niet toe als het tarief van de nieuwe 
eerste schijf elektriciteit lager zou worden dan het tarief van de nieuwe tweede schijf elektriciteit 
(zie onder ‘Teruggaveverzoeken ‘blokelektriciteit’ van contracthouders’). De administratieve lasten 
van contracthouders die gemoeid zijn met het indienen van teruggaveverzoeken blokelektriciteit 
blijven gelijk omdat zij in de huidige situatie jaarlijks al een teruggaveverzoek indienen en er geen 
aanvullende informatie van hen wordt gevraagd. 
 
 
159
 Kamerstukken II 2006/07, 30887, nr. 7, p. 11.
