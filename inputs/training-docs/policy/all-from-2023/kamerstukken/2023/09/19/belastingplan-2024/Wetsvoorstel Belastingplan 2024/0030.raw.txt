geëvalueerde fiscale regelingen gepresenteerd. Dit moet leiden tot een opbrengst van € 162 
miljoen in 2024.  
 
Het kabinet heeft dit voorjaar besloten om de volgende constructies aan te pakken. Een deel van 
de maatregelen betreft een versobering van fiscale regelingen, waardoor constructies minder 
lucratief dan wel niet meer mogelijk zijn: 
1. aanpak vastgoedaandelentransacties met overgangsregeling  
2. standaard aanmerken van aan derden verhuurd vastgoed als beleggingsvermogen in de 
bedrijfsopvolgingsregeling (BOR) in de erf- en schenkbelasting en de doorschuifregeling 
(DSR)  
3. dividendstripping (geen lastenrelevante opbrengst) 
De maatregel aanpak vastgoedaandelentransacties met een overgangsregeling is in het 
onderhavige wetsvoorstel opgenomen en het standaard aanmerken van aan derden verhuurd 
vastgoed als beleggingsvermogen in de BOR in de erf- en schenkbelasting en de Doorschuifregeling 
DSR ab zijn opgenomen in het wetsvoorstel Wet aanpassing fiscale bedrijfsopvolgingsfaciliteiten 
2024. De maatregelen ter versterking van de aanpak van dividendstripping zijn opgenomen in het 
wetsvoorstel OFM 2024.  
 
Spreiding van wetgeving 
Het kabinet hecht aan het belang van spreiding van fiscale wetgeving. Een ruime, reële 
voorbereidingstijd voor nieuwe wetgeving en de gelegenheid voor beide Kamers om daar 
zorgvuldig naar te kijken, komt de kwaliteit ten goede. Kamerleden van beide Kamers en diverse 
adviesorganen vragen hier ook al geruime tijd terecht aandacht voor. 
Daarom hanteert het kabinet de volgende uitgangspunten voor fiscale wetgeving: 
1) De beleidsmatig meest ingrijpende en voorzienbare wetsvoorstellen over de 
kabinetsperiode spreiden en als zelfstandig wetsvoorstel met een eigen regulier 
wetgevingstraject indienen. 
2) Minder beleidsmatig en meer technische en kleinere fiscale wijzigingen opnemen in een 
fiscale verzamelwet, die als zelfstandig wetsvoorstel met een eigen regulier 
wetgevingstraject in het voorjaar wordt ingediend. 
3) Fiscale wetgeving opnemen in een pakket Belastingplan als een van de volgende 
omstandigheden speelt: 
- Er bestaat een budgettaire samenhang met de begroting van volgend jaar. 
- Er bestaat een Europeesrechtelijke verplichting voor een bepaalde 
inwerkingtredingsdatum die niet met een regulier wetgevingstraject gehaald kan 
worden. 
- Er bestaat noodzaak om de gevolgen van een arrest zo snel mogelijk te repareren. 
- Het is voor de uitvoering van belang dat de betreffende wetgeving tijdig is 
aangenomen door beide Kamers zodat het op een bepaald moment uitgevoerd kan 
worden. 
- Het is noodzakelijk dat een urgent probleem opgelost wordt. 
Deze uitgangspunten zijn ook bij de planning van de fiscale wetgeving uit het coalitieakkoord 
gehanteerd. Bij de start van het kabinet zijn de diverse wetsvoorstellen over meerdere jaren 
30
