zaken rechtstreeks leveren en ondernemers die nieuwe onroerende zaken leveren door middel van 
een aandelentransactie. Om te onderzoeken of de gekozen vormgeving van de voorgestelde 
maatregel doeltreffend en doelmatig is, wordt de voorgestelde maatregel betrokken bij een 
beleidsevaluatie. Dit is mogelijk zodra er voldoende aangiften zijn en onroerende zaken zijn 
geleverd waarbij deze maatregel van toepassing is. In verband met het overgangsrecht zal dit het 
geval zijn in 2028. In dat jaar kunnen ten aanzien van ten minste twee jaren eventuele 
veranderingen in prijzen waargenomen worden. De aangiftegegevens zijn op termijn beschikbaar 
vanuit de Belastingdienst. In het kader van de doeltreffendheid en doelmatigheid zullen in elk geval 
de volgende onderzoeksvragen worden beantwoord: 
- Heeft de maatregel gezorgd voor een gelijker speelveld tussen ondernemers die nieuwe 
onroerende zaken rechtstreeks leveren en ondernemers die nieuwe onroerende zaken via 
aandelen leveren? (onderzoeksmethode: kwantitatieve analyse door een onderzoeksbureau 
en, indien mogelijk, aangevuld met informatie vanuit het Vastgoedkenniscentrum van de 
Belastingdienst). 
- In hoeverre heeft de maatregel geleid tot een verschuiving van aandelentransacties naar 
transacties met deelgerechtigdheden in niet-rechtspersonen (bijvoorbeeld commanditaire 
vennootschappen) of transacties die conform de btw-wetgeving een overgang van het 
geheel of een gedeelte van een algemeenheid van goederen vormen? (kwantitatieve 
analyse door een onderzoeksbureau en, indien mogelijk, aangevuld met informatie vanuit 
het Vastgoedkenniscentrum van de Belastingdienst). 
- In hoeverre wordt om de voorgestelde wetswijziging heen gestructureerd door bijvoorbeeld 
het te verkrijgen aandelenbelang in een onroerendezaakrechtspersoon zodanig onder 
samenwerkende rechtspersonen op te splitsen dat niet langer sprake is van een belaste 
verkrijging in de zin van de WBR? (kwantitatieve analyse door een onderzoeksbureau en, 
indien mogelijk, aangevuld met informatie vanuit het Vastgoedkenniscentrum van de 
Belastingdienst). 
- In hoeverre heeft de maatregel geleid tot een prijsverhoging in de huursector? 
(kwantitatieve analyse door een onderzoeksbureau en, indien mogelijk, aangevuld met 
informatie vanuit het Vastgoedkenniscentrum van de Belastingdienst). 
Uitvoeringsgevolgen Belastingdienst, Douane en Toeslagen 
De maatregel als zodanig is complex. Deze complexiteit wordt versterkt door de wijzigingen die zijn 
doorgevoerd naar aanleiding van de internetconsultatie en de met de sector gevoerde gesprekken, 
waaruit bleek dat de maatregel op punten aanpassing behoefde. De maatregel is aan de 
Belastingdienst voorgelegd en in overleg is bezien hoe de maatregel beter uitvoerbaar gemaakt 
kon worden en hoe de uitvoeringslasten beheersbaar konden worden gehouden. De Belastingdienst 
heeft zich ingespannen om de maatregel ook na de wijzigingen uitvoerbaar te maken. Door middel 
van een uitvoeringstoets zijn de uitvoeringsgevolgen in kaart gebracht. De Belastingdienst voorziet 
een verhoudingsgewijs aanzienlijke, structurele, aanvullende inzet van hooggekwalificeerd 
personeel om uitvoering aan de maatregel te geven. De Belastingdienst heeft zich ingespannen om 
die aanvullende inzet, waar mogelijk, te beperken, onder meer door aanvaarding van bepaalde 
risicoâ€™s. De maatregel verlangt blijkens de door de Belastingdienst vastgestelde uitvoeringstoets 
uitbreiding van de personele capaciteit met 22 fte. 
63
