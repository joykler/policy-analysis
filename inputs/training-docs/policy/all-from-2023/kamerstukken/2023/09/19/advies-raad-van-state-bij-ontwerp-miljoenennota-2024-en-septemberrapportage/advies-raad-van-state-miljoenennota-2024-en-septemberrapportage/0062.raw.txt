62 
Boven op de augustusbesluitvorming zijn aanvullende begrotingsvoorstellen in 
de ontwerpbegrotingen verwerkt, die alle zijn voorzien van dekking. Zo is het 
programma schoolmaaltijden verlengd voor 2024, wordt een regeling ingericht 
voor alleenverdieners die een inkomen hebben onder b ĳstandsniveau ter 
compensatie van negatieve effecten door samenloop van fiscaliteit, sociale 
zekerheid en toeslagen en wordt een aantal maatregelen op het terrein van 
landbouw gedekt vanuit het Transitiefonds. Daarnaast blijft het kabinet middelen 
uittrekken voor (de gevolgen van de oorlog in) Oekraïne. De uitgaven voor 
Oekraïne vallen buiten de reguliere uitgavenplafonds, zoals besloten in 2022.  
 
Voor de begrotingsbesluitvorming gelden de door dit kabinet overeengekomen 
plafonds voor de uitgaven en inkomsten totdat een nieuw kabinet missionair is. 
Vanwege de demissionaire status van het kabinet heeft het CPB bij deze 
augustusbesluitvorming geen overzicht en analyse gemaakt van alle 
plafondaanpassingen en kadercorrecties.  
 
De Afdeling constateert dat ze de begrotingstoetsing deze kabinetsperiode 
doorgaans niet volledig heeft kunnen doen, doordat informatie ontbrak of er 
geen sprake was van een ordentelijk begrotingsproces. Omdat het 
coalitieakkoord op hoofdlijnen was, heeft het CPB bij de start van het kabinet een 
analyse op hoofdlijnen gepubliceerd van de budgettaire en economische 
gevolgen van het coalitieakkoord. Het CPB heeft echter geen volledige 
onafhankelijke doorrekening van het coalitieakkoord kunnen doen, omdat van 
veel beleidsvoornemens geen gedetailleerde vormgeving beschikbaar was.  
 
Pas bij de Voorjaarsnota 2022, een klein half jaar na de start van het kabinet, heeft 
het kabinet de uitgavenplafonds en het inkomstenkader voor de kabinetsperiode 
definitief vastgesteld. De Afdeling heeft sinds de start van het kabinet slechts één 
keer kunnen toetsen aan de uitgavenplafonds en het inkomstenkader op basis 
van onafhankelijke begrotingsinformatie, namelijk in het voorjaar van 2023. Dit 
was destijds echter niet op basis van de meest recente informatie, omdat de 
voorjaarsbesluitvorming niet onafhankelijk is doorgerekend door het CPB.  
 
Onafhankelijke ramingen en toetsing op de naleving van de nationale en 
Europese begrotingsregels vergroten de transparantie van de keuzes, dwingt 
kabinetten tot beter begrotingsbeleid en zorgt voor betere naleving van de 
119
overeengekomen begrotingsregels. Om onafhankelijk te kunnen ramen en 
toetsen dient de begrotingsinformatie voldoende gedetailleerd te zijn en een 
ordentelijk begrotingsproces te worden gevoerd. Dit vergroot vervolgens de 
transparantie voor parlement en samenleving over het gevoerde beleid.  
 
 
119
 Zie onder meer IMF (2022) Reforming the EU fiscal framework: Strengthening the fiscal 
rules and institutions. Internationaal Monetair Fonds, 5 september en European Stability 
Mechanism (2021). EU fiscal rules: reform considerations. Discussion Paper Series/17, 
October 2021.
