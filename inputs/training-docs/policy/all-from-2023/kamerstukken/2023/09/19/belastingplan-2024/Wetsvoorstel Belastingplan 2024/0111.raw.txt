Verduidelijken vrijstelling algemene periodieke keuring (APK)  
Met deze maatregel wordt een verduidelijking doorgevoerd in de mrb. Het gaat hier om de 
verduidelijking dat een ‘algemene periodieke keuring’ (APK) keuringsrit alleen geldt op de dag van 
de APK. Omdat deze maatregel geen impact heeft op de grondslag van de mrb heeft het geen 
budgettair effect.  
 
Verhogen vaste voet bpm 
De hoogte van de bpm die wordt betaald over de aanschaf van een auto bestaat uit twee delen. 
Een vast deel (vaste voet) en een variabel deel (schijvenstelsel) dat afhankelijk is van de CO2-
uitstoot van de personenauto. Om de ingroei van emissievrije personenauto’s te versnellen en de 
aanschaf van tweedehands elektrische auto’s te subsidiëren wordt de vaste voet verhoogd met € 
200 euro per 2025. Het budgettaire effect hiervan wordt in de onderstaande tabel 10 weergegeven.  
 
Tabel 10: Budgettaire effect verhogen vaste voet bpm, in € mln. 
2025 2026 2027 2028 2029 2030 2031 2032 
104 108 111 113 115 117 117 118 
 
2033 2034 Structureel Structureel vanaf 
119 119 119 2034 
 
Inkorten nieuwe eerste schijf gas in de energiebelasting  
142
Conform het amendement Grinwis c.s. worden de eerste schijven voor gas en elektriciteit in de 
energiebelasting opgeknipt per 1 januari 2024. Het kabinet stelt voor de nieuwe eerste schijf gas 
3 3
verder in te korten van 1.200 m naar 1.000 m . Het kabinet stelt niet voor om de tarieven aan te 
passen. Hierdoor heeft de voorgestelde wetswijziging geen budgettair effect. 
 
Nadere wetswijzigingen betreffende de nieuwe eerste schijf gas in de energiebelasting  
De voorgestelde nadere wetswijzigingen zijn noodzakelijk om in de toekomst het tarief van de 
nieuwe eerste schijf gas te kunnen verlagen ten opzichte van het tarief van de nieuwe tweede 
143
schijf gas, conform de bedoeling van het amendement Grinwis c.s. Het kabinet stelt niet voor 
om de tarieven aan te passen. Hierdoor heeft de voorgestelde wetswijziging geen budgettair effect. 
 
 
Actualiseren lijst duurzame warmtebronnen energiebelasting 
Binnen de energiebelasting geldt de ‘stadverwarmingsregeling’. Deze regeling bepaalt dat het gas 
dat stadsverwarmingsinstallaties die gebruikmaken van duurzame technieken bijstoken belast is 
tegen de reguliere, degressieve schijvensystematiek in de energiebelasting, in plaats van dat dit 
tegen een hoger tarief wordt belast.  
 
 
142
 Kamerstukken II 2022/23, 36202, nr. 41. 
143
 Kamerstukken II 2022/23, 36202, nr. 41.
