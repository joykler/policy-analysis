te dragen. Inclusief incidentele kennisname kosten betreft dit een besparing van circa 20 minuten 
hetgeen overeenkomt met een daling in de administratieve lastendruk van ongeveer 2,8 miljoen. 
Wel daalt de ervaren regeldruk met een factor 4 minder in verband met huidige compliantie op 
basis van een uitvraag van AWVN. Na 2025 zijn stijgt de daling in de regeldrukkosten licht toe in 
verband met het vervallen van kennisname kosten.  
 
Aanpassing samenloopvrijstelling bij aandelentransacties 
Bij het invoeren van deze maatregel moeten bedrijven een aantal handelingen incidenteel 
verrichten. Ten eerste moeten ze kennis nemen van de nieuwe maatregel waarbij aangenomen dat 
dit een matige complexiteit met zich meebrengt. Daarnaast zullen de gehanteerde rekenmodellen 
aangepast moeten worden. Om te bepalen of een transactie door middel van vastgoedaandelen of 
door middel van “stenen” plaats zal vinden, gebruiken bedrijven modellen. Om deze aan te passen 
zullen gegevens nodig zijn, moeten berekeningen opnieuw uitgevoerd worden en moeten er 
controle taken uitgevoerd worden. Alle handelingen worden beoordeeld als matig met uitzondering 
van het uitvoeren van berekeningen, dit wordt ingeschat als complex. Naar verwachting zullen er 
1.000 bedrijven zijn die de toepassing van een samenloopvrijstelling overwegen en vanwege de 
maatregel dus te maken krijgen met een toename in de regeldruk, hetgeen eenmalig circa 146.000 
euro bedraagt. 
 
Tot slot geldt er bij het overgangsrecht van de maatregel dat bedrijven zelf aan moeten geven als 
er een beroep gedaan wordt op het overgangsrecht. Het aantal projecten waarvoor dit van 
toepassing is zijn alle projecten die zijn gestart en een LOI is opgesteld. Rekening wordt gehouden 
met 0 tot 140 transacties zijn per jaar die onder de nieuwe wetgeving zullen vallen. Daarom zullen 
er in totaal tussen de 245 en 490 transacties onder het overgangsrecht vallen. Uitgaande van het 
gemiddelde, zullen in totaal de administratieve lasten voor projecten met overgangsrecht 49.000 
euro bedragen. 
 
Verder is bij gebruik van de samenloopvrijstelling dient er geen aangifte te worden gedaan. Na de 
aanpassing in de samenloopvrijstelling moet er bij iedere transactie een aangifte gedaan worden 
wat leidt tot een structurele toename in de administratieve lasten. De taxatie van 
panden/woningen en/of bedrijfsobjecten gebeurt overigens al bij verkoop waardoor er bij de 
aangifte geen extra handelingen nodig zijn. Uitgaande van de hierboven genoemde aantallen en 
circa 400 euro aan regeldrukkosten per aangifte geeft dit een totale toename in de regeldrukkosten 
van ongeveer 41.000 euro. 
 
Wijzigingen IACK 
Ten aanzien van de wijziging is geraamd dat ca. 950 ouders met een co-ouderschapsregeling door 
de uitspraak van de HR in 2022 en 2023 additioneel kwalificeren voor IACK. Deze ouders moeten 
kennisnemen van de uitspraak en in hun aangifte IB IACK aanvragen. De tijdsbesteding bedraagt 2 
minuten per handeling volgens het Handboek Meting Regeldrukkosten 2022 voor een eenvoudige 
handeling. De totale regeldrukkosten bedragen volgens de berekening € 1077 in 2022 en 2023 en 
zijn daarmee verwaarloosbaar.  
132
