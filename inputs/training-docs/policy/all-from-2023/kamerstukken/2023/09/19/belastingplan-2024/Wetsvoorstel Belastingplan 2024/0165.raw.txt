Artikel XXIII 
 
Artikel XXIII, onderdeel A (artikel 47 van de Wet belastingen op milieugrondslag) 
In hoofdstuk VI van de Wbm is de energiebelasting opgenomen. Artikel 47, eerste lid, Wbm bevat 
de begripsbepalingen die specifiek van belang zijn voor de energiebelasting. Uit de Richtsnoeren 
staatssteun ten behoeve van milieubescherming en energie 2022 (Richtsnoeren) en de AGVV volgt 
dat onder voorwaarden gegevens en inlichtingen dienen te worden opgenomen in de TAM. Verder 
dienen er op verzoek van de EC gegevens te worden verstrekt in het kader van artikel 108, eerste 
lid, VWEU. Om invulling te kunnen geven aan deze Europeesrechtelijke verplichtingen worden in de 
Wbm grondslagen opgenomen op grond waarvan deze gegevens en inlichtingen (op verzoek) 
worden verstrekt. Hierbij worden drie nieuwe begrippen gedefinieerd in de Wbm: ‘begunstigde’, 
‘kmo’ en ÉAN-code’. In het wetsvoorstel Fiscale verzamelwet 2024 wordt voorgesteld aan artikel 
47, eerste lid, Wmb per 1 januari 2024 een onderdeel z toe te voegen. Dientengevolge wordt 
voorgesteld de betreffende begrippen op te nemen in de voorgestelde onderdelen aa, ab en ac van 
artikel 47, eerste lid, Wbm. In genoemd onderdeel aa wordt het begrip begunstigde gedefinieerd. 
Het gaat hierbij om een begunstigde als bedoeld in artikel 107, eerste lid, VWEU die staatssteun 
ontvangt als gevolg van een steunmaatregel. Het is noodzakelijk om de begunstigde te definiëren 
omdat begunstigden, alsmede belastingplichtigen ten aanzien van begunstigden, gegevens en 
inlichtingen dienen te verstrekken op grond van de voorgestelde maatregelen. Verder wordt in 
genoemd onderdeel ab het begrip kmo opgenomen: een kleine, middelgrote onderneming of micro-
onderneming als bedoeld in bijlage I van Verordening (EU) nr. 651/2014 van de Commissie van 17 
juni 2014 waarbij bepaalde categorieën steun op grond van de artikelen 107 en 108 van het 
Verdrag met de interne markt verenigbaar worden verklaard. Dit begrip wordt gedefinieerd omdat 
het feit of een begunstigde een kmo is tot de gegevens en inlichtingen behoort die onder de 
Richtsnoeren en AGVV dienen te worden opgenomen in de TAM. Tot slot wordt in genoemd 
onderdeel ac het begrip EAN-code omschreven: een uniek identificatienummer conform de 
Europese Artikel Nummering betreffende de aansluiting als bedoeld in artikel 1, onderdeel f, van de 
Regeling afnemers en monitoring Elektriciteitswet 1998 en Gaswet. 
 
Artikel XXIII, onderdeel B (artikel 59 van de Wet belastingen op milieugrondslag) 
In artikel 59, eerste lid, onderdeel a, Wbm zijn de energiebelastingtarieven opgenomen voor gas. 
Ingevolge het aangenomen amendement Grinwis c.s. op het Belastingplan 2023 wordt de eerste 
schijf per 1 januari 2024 opgeknipt.  
De eerste schijf gas is daarbij teruggebracht van 0-170.000 m3 tot 0-1.200 m3. Het kabinet stelt 
thans voor de nieuwe eerste schijf verder in te korten tot 0-1.000 m3 (zie paragraaf 5.17 van het 
algemeen deel van deze memorie). Naast de inkorting van de eerste schijf gas wordt met de eerste 
wijziging een omissie hersteld in het voor 2024 in het Belastingplan 2023 opgenomen tarief van de 
eerste en tweede schijf gas. In het Belastingplan 2023 is geregeld dat het tarief van de eerste en 
tweede schijf gas voor 2024 – vóór indexatie – € 0,52049 bedraagt (artikel XXVIII, onderdeel A, 
onder 1). In de berekening van dit tarief zijn betrokken het tarief voor 2023 (€ 0,48980, inclusief 
indexatie), de verschuiving van belasting van elektriciteit naar gas (mutatie voor 2024 +€ 
165
