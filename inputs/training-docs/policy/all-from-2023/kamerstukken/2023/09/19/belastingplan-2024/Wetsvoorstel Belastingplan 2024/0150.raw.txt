Afboeken herinvesteringsreserve bij veeteeltbedrijf (slotzin van het voorgestelde artikel 3.54aa, tweede lid, 
Wet IB 2001). 
Herinvesteringsreserve    €    800.000 
Aan Winst        €    800.000 
 
In beginsel kunnen de stappen 3a en 3b in één keer worden genomen bij belastingplichtige X. Het resultaat 
van de afzonderlijke ondernemingen leidt per saldo bij X niet tot belastingheffing: de vrijval van de 
herinvesteringsreserve bij het veeteeltbedrijf ad € 800.000 (resulterend in winst) staat tegenover de afname 
van de boekwaarde van het bedrijfsmiddel C bij het campingbedrijf ad € 800.000 (ten gevolge van de 
vermindering met het bedrag van de herinvesteringsreserve resulterend in een verlies). Omdat het twee 
afzonderlijke ondernemingen betreft moeten de boekingen afzonderlijk worden opgesteld (van de 
verschillende objectieve ondernemingen moet immers een balans en winst- en verliesrekening worden 
opgesteld).  
 
Ingevolge het voorgestelde artikel 3.54aa, derde lid, Wet IB 2001 is artikel 3.54 Wet IB 2001 van 
overeenkomstige toepassing bij de toepassing van genoemd artikel 3.54aa. Dit betekent onder 
andere dat in voorkomende gevallen ook moet worden getoetst of aan de boekwaarde-eis van 
artikel 3.54, tweede lid, Wet IB 2001 is voldaan. Bij de ‘eenzelfde economische functie’-eis geldt de 
versoepeling in geval van overheidsingrijpen (artikel 3.54, negende en tiende lid, Wet IB 2001). 
Ook de invulling van het in het voorgestelde artikel 3.54aa, tweede lid, Wet IB 2001 opgenomen 
begrip ‘tijdige’ vindt plaats op basis van de overeenkomstige toepassing van artikel 3.54 Wet IB 
2001. 
 
Artikel I, onderdeel M (artikel 3.79a van de Wet inkomstenbelasting 2001) 
Met de voorgestelde wijziging van artikel 3.79a Wet IB 2001 wordt geregeld dat het percentage 
van de MKB-winstvrijstelling per 1 januari 2024 wordt verlaagd van 14% naar 12,7%. De MKB-
winstvrijstelling is een aftrekpost ter hoogte van een percentage van de behaalde winst uit 
onderneming, na vermindering van die winst met de ondernemersaftrek (onder meer bestaande uit 
de zelfstandigenaftrek). 
 
Artikel I, onderdeel N (artikel 4.13 van de Wet inkomstenbelasting 2001) 
Onder de huidige systematiek worden giften die op instigatie van de aanmerkelijkbelanghouder die 
een aanmerkelijk belang heeft in een vennootschap worden gedaan door die vennootschap in 
beginsel in aanmerking genomen als een in box 2 te belasten voordeel bij de 
aanmerkelijkbelanghouder. In de voorgestelde leden van artikel 4.13 Wet IB 2001 wordt geregeld 
dat giften die aan een ANBI of steunstichting SBBI worden gedaan door een vennootschap waarin 
de belastingplichtige een aanmerkelijk belang heeft niet als een in box 2 te belasten regulier 
voordeel in aanmerking worden genomen. De voorgestelde wijziging geldt ook voor de 
buitenlandse belastingplichtige met een aanmerkelijk belang. Door het voorgestelde artikel 4.13, 
vierde lid, Wet IB 2001 worden de genoemde giften expliciet uitgesloten van het box 2-inkomen. 
Doordat de gift die rechtstreeks is gedaan door de vennootschap op grond van het voorgestelde 
artikel 4.13, vierde lid, Wet IB 2001 niet wordt aangemerkt als een in box 2 te belasten voordeel 
van de aanmerkelijkbelanghouder, is het niet mogelijk voor de aanmerkelijkbelanghouder om de
