9
De strategie van de Belastingdienst is erop gericht dat zoveel mogelijk burgers en bedrijven uit 
zichzelf regels naleven (compliance), zonder dwingende en kostbare acties van de zijde van de 
Belastingdienst. Solide, eenvoudige en fraudebestendige (fiscale) wet- en regelgeving is hiervoor 
een voorwaarde.  
Het uitvoeren van maatregelen met gele en zeker met rode vlaggen is een risico voor de strategie 
van de Belastingdienst. Het betekent bijvoorbeeld dat de interactie met burgers en bedrijven of de 
handhaafbaarheid van de regels onder druk komt te staan. In de uitvoeringstoetsen per maatregel 
wordt de impact voor burgers en bedrijven van deze maatregelen toegelicht. Voor de 
Belastingdienst is eenvoud in de vormgeving van beleid wenselijk, zeker als deze een middelgrote 
of ingrijpende impact hebben. In het algemeen geldt dat hoe eenvoudiger de vormgeving, hoe 
beter het beleid doorgaans uitlegbaar is aan burgers en bedrijven en hoe eenvoudiger het voor 
hen wordt aan (fiscale) verplichtingen te voldoen.  
A.2 Effecten van implementatie van nieuw beleid op de Belastingdienst 
Zoals uit figuur 1 blijkt laten met name de maatregelen met middelgrote en ingrijpende impact 
relatief veel gele en rode vlaggen zien. Deze doen dus niet alleen een relatief groot beroep op de 
verandercapaciteit van de Belastingdienst, maar gaan tegelijkertijd relatief vaak gepaard met 
nadelige consequenties bij de uitvoering. Bij maatregelen met een kleinere impact speelt dit in 
beperktere mate. Dit laat zich ook verklaren, omdat deze maatregelen in de meeste gevallen 
dichter aansluiten bij de bestaande werkprocessen van de Belastingdienst. In de stapeling van 
maatregen worden de effecten van de implementatie van nieuw beleid zichtbaarder (zie ook de 
parafen hieronder). 
Bij de organisatieonderdelen CAP, IV en KI&S worden activiteiten uitgevoerd voor de 
Belastingdienst, Toeslagen en Douane. Hieronder wordt ook ingegaan op uitvoeringstoetsen 
gericht op Douane en Toeslagen, vanuit het perspectief van de impact op de Belastingdienst. 
Daarbij geldt dat van de opgenomen ingrijpende voorstellen uit de figuur er 3 een maatregel voor 
Toeslagen betreffen, waaronder één maatregel het eindoordeel onuitvoerbaar kent (Commissie 
werkelijke schade nabestaanden WHt omdat het onvermijdelijk wordt geacht dat wettelijke 
termijnen overschreden worden). 
 
A.2.1 Beleidsaanpassingen vanwege inpasbaarheid ICT 
In enkele gevallen is er sprake van een uitruil tussen de verschillende aspecten van 
uitvoerbaarheid waarop in een uitvoeringstoets getoetst wordt. Betere inpasbaarheid in het MJP 
kan bijvoorbeeld betekenen dat handhaving/toezicht of dienstverlening moeilijker wordt.  
Dit is bijvoorbeeld zichtbaar voor de inkomstenbelasting. Normaal gesproken zouden deze 
maatregelen in de aangifte inkomstenbelasting worden verwerkt door daar extra vragen en/of 
invulvelden op te nemen. De zeer beperkte ruimte in het IV-portfolio voor de inkomensheffingen 
verhindert dit echter. Om die reden is er in samenwerking met de beleidsmaker gewerkt aan 
alternatieve vormgevingen. Hierbij is ervoor gekozen deze maatregelen wel door te voeren en 
daarbij te volstaan met beperktere aanpassingen in de uitvoering, zoals verwerking van de 
maatregel alleen in de toelichting bij de aangifte en niet in de ICT-systemen. Een nadeel hiervan is 
dat belastingplichtigen minder goed door het aangifteproces worden geleid en het risico op 
onbedoelde fouten toeneemt. Bovendien kan de keuze voor een beperkte implementatie ertoe 
leiden dat handmatige oplossingen nodig zijn en de informatiepositie voor handhaving minder 
goed is. Om dat op te lossen, moeten de noodzakelijke ICT-aanpassingen op een later moment 
alsnog worden doorgevoerd.  
 
Dit speelt bij: 
• Verruiming herwaarderingsreserve inzake beëindigingsregelingen; 
 
9
 Uitvoerings- en Handhavingsstrategie Belastingdienst (januari 2022, bijlage bij Kamerstukken II 2021/22, 
31066, nr.958).
