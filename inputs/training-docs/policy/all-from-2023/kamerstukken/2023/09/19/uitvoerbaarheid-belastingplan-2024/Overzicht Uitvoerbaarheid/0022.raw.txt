4.1 Loonheffingen 
4.1.1 Aanpassing parameterwaarden 
Voor de loonheffingen moeten wijzigingen veelal worden verwerkt in de software van externe 
leveranciers die de aangepaste software leveren aan circa 775.000 inhoudingsplichtigen. Deze 
inhoudingsplichtigen moeten op hun beurt tijdig hun loonadministratie op orde brengen. De 
Belastingdienst onderhoudt hierover nauwe contacten met de softwareleveranciers. Daags na de 
voorziene stemmingen over het Belastingplanpakket 2024 in de Tweede Kamer start bij de 
Belastingdienst de verwerking van de parameterwaarden. De definitieve parameterwaarden voor 
de loonheffingen 2024 worden uiterlijk op 17 november 2023 aan de softwareleveranciers 
aangeleverd. 
 
4.1.2 Andere aanpassingen 
Binnen de Keten Loonheffingen is er sprake van een relatief hoge technische schuld; deze 
24
problematiek is op 28 mei 2019 aan de Tweede Kamer gemeld ; in het vervolg hierop is het 
Ketenplan Loonheffingen opgesteld. In de periode tot 1 januari 2027 wordt onder meer de 
modernisering van de twee kernapplicaties uitgevoerd (vernieuwing Heffen Loonbelasting en 
Premies en vernieuwing Werkgeversadministratie). In de periode tot 2027 blijven kleine 
beleidswijzigingen mogelijk. Bijvoorbeeld rubriekswijzigingen die op 1 april van het jaar 
voorafgaand (t-1) bekend zijn, kunnen veelal per 1 januari daaropvolgend worden doorgevoerd. Na 
1 april worden in beginsel alleen nog wijzigingen op de gegevensset doorgevoerd op grond van 
wet- en regelgeving. Met de softwareleveranciers, UWV en CBS is de afspraak gemaakt dat zij de 
conceptspecificaties voor de loonaangifte voor het volgende belastingjaar uiterlijk op 1 juli van het 
25
jaar voorafgaand (t-1) ontvangen.  De wijzigingen worden in de maand juni voorbereid en 
moeten daarom begin juni bekend zijn. In de periode vanaf 2027 ontstaat er meer ruimte om 
nieuwe wetgeving te implementeren.   
4.2 Inkomstenbelasting niet-winst 
4.2.1 Aanpassing parameterwaarden 
Het uiterste moment voor aanpassing van parameterwaarden in de inkomstenbelasting wordt 
gedicteerd door de voorlopige-aanslagregeling. Deze wordt uiterlijk op 17 november om 12:00 uur 
van het jaar voorafgaand aan het belastingjaar (t-1) in productie genomen. Het doel van de 
voorlopige-aanslagregeling is belastingplichtigen de verschuldigde inkomstenbelasting gespreid 
over het jaar te laten betalen (‘pay as you earn’), dan wel hun teruggaaf in maandelijkse termijnen 
te laten ontvangen. Hierdoor kan bijvoorbeeld de teruggaaf voor hypotheekrenteaftrek worden 
ingezet voor de betaling van hypotheekrente. 
 
Bij de doorlooptijden voor de aanpassing van parameterwaarden in de voorlopige-aanslagregeling 
moet onderscheid worden gemaakt tussen: 
a. de massaal op initiatief van de Belastingdienst opgelegde voorlopige aanslagen; en 
b. de op verzoek van de belastingplichtige opgelegde voorlopige aanslagen. 
 
• Ad a: de massaal op initiatief van de Belastingdienst opgelegde voorlopige aanslagen.  
De Belastingdienst legt vanaf de tweede helft van december van het jaar voorafgaand aan het 
belastingjaar (t-1) circa vier miljoen voorlopige aanslagen op. In de weken daarvóór vindt de 
selectie plaats van belastingplichtigen die een voorlopige aanslag moeten ontvangen en wordt 
berekend hoe hoog de voorlopige aanslagen moeten zijn. De parameterwaarden waarmee deze 
selecties en berekeningen worden gemaakt, moeten uiterlijk op 17 november 12:00 uur (t-1) 
bekend zijn. In de praktijk betekent dit dat de Belastingdienst bij het berekenen van de 
 
24
 Kamerstukken II 2018/19, 31066, nr. 486. 
25
 De gegevensset voor jaar t wordt uiteindelijk in december van jaar t-1 gepubliceerd in de Staatscourant. 
22
