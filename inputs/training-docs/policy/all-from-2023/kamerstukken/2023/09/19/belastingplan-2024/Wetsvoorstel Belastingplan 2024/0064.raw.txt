De uitvoeringslasten zien met name op noodzakelijke aanpassing van aangifteformulieren en 
achterliggende systemen, de toepassing van het overgangsrecht en het 90%-criterium alsmede 
een juiste tarief toepassing. Aldus zijn die uitvoeringslasten in grote mate gerelateerd aan de 
handhaafbaarheid van de maatregel. Omdat de maatregel vooral transacties met complexe en 
omvangrijke vastgoedportefeuilles en daarmee aanzienlijke fiscale belangen betreft, zal voorts naar 
verwachting veelvuldig vooroverleg plaatsvinden. Dat vergt (eveneens) extra structurele personele 
capaciteit die, gezien de huidige arbeidsmarkt, in ieder geval in de aanvangsfase met name aan 
bestaande toezichtsprocessen zal moeten worden onttrokken, hetgeen een procesverstorend effect 
zal hebben. 
 
Concluderend geeft de Uitvoeringstoets aan dat de maatregel uitvoerbaar is, mits bepaalde risico’s 
worden onderkend en geaccepteerd. Die risico’s zien met name op handhaving van de maatregel, 
in combinatie met personele aspecten. Twee jaar na invoering zal een (eerste) evaluatie van de 
maatregel plaatsvinden. Daarbij zal worden beoordeeld in welke mate de geconstateerde risico’s 
zich voordoen en in hoeverre dat dan aanvaardbaar is dan wel aanvullende capaciteit noodzakelijk 
is.  
 
5.14 Algemeen btw-tarief op agrarische goederen en diensten 
 
In 2022 is de evaluatie van het verlaagde btw-tarief in de Wet op de omzetbelasting 1968 (Wet OB 
60
1968) aangevangen. Deze evaluatie is op 3 april 2023 gepubliceerd onder de titel “Evaluatie van 
61
het verlaagde btw-tarief”. Naar aanleiding van de bevindingen voorziet dit voorstel in de 
toepassing van het algemeen btw-tarief op leveringen van bepaalde agrarische goederen per 1 
januari 2025. 
Op grond van de Wet OB 1968 zijn leveringen van bepaalde agrarische goederen belast tegen een 
verlaagd tarief, zoals peulvruchten en granen die niet als voedingsmiddel kwalificeren, pootgoed, 
vee, beetwortelen, land- en tuinbouwzaden, rondhout, stro, veevoeders, vlas en wol, zowel ruw en 
ongewassen. Dat deze leveringen van agrarische goederen zijn belast tegen het verlaagde tarief 
dient in samenhang te worden bezien met de inmiddels afgeschafte landbouwregeling.  
 
De landbouwregeling was een bijzondere regeling voor landbouwers, veehouders, tuinbouwers en 
bosbouwers. Deze ondernemers waren op grond van de regeling geen btw verschuldigd over hun 
leveringen van goederen en dienstenverrichtingen, niet verplicht tot het bijhouden van een btw-
administratie en mochten de aan hen in rekening gebrachte btw niet in aftrek brengen. Om 
cumulatie van btw in bedrijfskolommen te voorkomen, was daarbij voorzien in een verlaagd btw-
tarief voor de goederenleveringen en dienstverrichtingen die doorgaans voornamelijk door 
agrarische ondernemers werden afgenomen. Het niet in aftrek kunnen brengen van de in rekening 
gebrachte btw maakte de regeling namelijk onaantrekkelijk bij hoge voordruk. Door middel van 
een verlaagd tarief werd de relatief hoge voordruk voorkomen. 
 
 
60
 Zoals onder meer aangekondigd in Kamerstukken II 2021/22, 35925, nr. 2. 
61
 Kamerstukken II 2022/23, 32140, nr. 151. 
64
