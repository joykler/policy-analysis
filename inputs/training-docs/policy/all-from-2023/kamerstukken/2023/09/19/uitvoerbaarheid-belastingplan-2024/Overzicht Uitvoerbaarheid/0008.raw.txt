• de maatregel kwalificatie rechtsvormen. Dit raakt de handhavingsprocessen 
overdrachtsbelasting;  
• de maatregel wijziging van de wet aanpassing samenloopvrijstelling bij 
aandelentransacties. Dit gaat om 22,4 fte structureel. Het voorstel leidt tot de introductie 
van een nieuwe werkstroom voor de uitvoering van de overdrachtsbelasting binnen de 
Belastingdienst. Twee jaar na de invoering volgt een (eerste) evaluatie die meer informatie 
geeft om te kunnen beoordelen in welke mate risico’s zich voordoen en aanvaardbaar zijn 
en of de beschikbare capaciteit voldoende is; 
• de solidariteitsheffing fossiele industrie betreft een nieuwe heffing, met een korte 
implementatietijd. De gevolgen voor de uitvoering zijn daardoor ingrijpend. 
• voor pijler 2 (wet minimumbelasting 2024) geldt dat het risico is benoemd dat de in het 
kader van handhaving en IV-implementatie verlangde expertise mogelijk niet tijdig kan 
worden aangetrokken;  
• forfaits bpm betekent onder meer de opgave om extra bezwaar- en beroepschriften op te 
vangen; 
• implementeren van de blokaansluiting hetgeen van de Belastingdienst grote inzet van 
personele capaciteit vergt, incidenteel 123,4 fte. (cumulatief in de jaren 2023 en 2024). 
De extra personele capaciteit moet in het licht worden gezien van de bestaande wervingsopgave. 
Ondanks de krappe arbeidsmarkt is de Belastingdienst succesvol in het werven van nieuwe 
medewerkers, dit afgezet tegen de ook gestegen formatie maakt dat de bezettingsgraad 95% 
blijft. De Belastingdienst heeft eind juli 2023 een onderbezetting van 1.405 fte en een bezetting 
van 26.079 fte. Daarbij komt dat nieuw personeel inwerktijd en begeleiding nodig heeft.   
De instroom tot en met juli bedroeg 1.900 fte (inclusief uitbreiding arbeidstijd). Afgezet tegen de 
wervingsdoelstelling 2023 (2.500-3.000 fte) is dit een realisatie van 69%. Tot en met juli zijn in 
2023 ca. 1.112 fte uitgestroomd (inclusief vermindering arbeidstijd). De uitstroomprognose voor 
2023 is naar boven bijgesteld tot ca. 1.850 fte (vorige prognose was ca. 1.750 fte). Op basis van 
de meest actuele inzichten verwacht de Belastingdienst eind 2023 de onderbezetting te hebben 
teruggedrongen naar ca. 850-950 fte. 
Door in 2024 vol te blijven zetten op werving is het perspectief dat eind 2024 de huidige 
onderbezetting nagenoeg is weggewerkt. Prioritering van reguliere werkzaamheden in bijvoorbeeld 
toezicht blijft gedurende 2024 noodzakelijk. De extra benodigde personele capaciteit voor de 
14
nieuwe beleidsvoorstellen vergroot dit vraagstuk. In het Jaarplan Belastingdienst 2024 wordt 
nader inzicht gegeven in de vereiste keuzes. 
Voor Dienst Toeslagen zijn de afgelopen tijd diverse maatregelen geïmplementeerd die grote 
personele inzet van de ICT-organisatie van de Belastingdienst vergen. Ook voor Douane geldt dit, 
maar in mindere mate.  
A.5 ICT in de uitvoeringstoetsen 
In bijlage 1, figuur 2 is een overzicht gegeven van de impact van de beleidsopdracht op de ICT. De 
uitvoeringstoetsen worden afgezet tegen de actuele stand van het Meerjarenportfolio (MJP). De 
voorstellen in het pakket Belastingplan 2024 zijn ingepast in dit MJP. Gegeven de overvraag van 
het MJP, betekent dit een herprioritering van werkzaamheden. Door waar nodig keuzes te maken 
in de vormgeving en planning in de tijd, is gezorgd dat de inpasbaarheid in dit MJP niet ten koste 
is gegaan van de moderniseringsopgave. Zie hiervoor ook paragraaf B. ICT waarin uitgebreid 
wordt ingegaan op de stand van de ICT en de moderniseringopgave.  
De Belastingdienst bedient met zijn ICT-systemen niet alleen de eigen organisatie, maar ook 
Douane, Toeslagen en andere overheidsorganisaties.  
Voor Toeslagen zijn de afgelopen tijd diverse maatregelen geïmplementeerd die inzet van de ICT-
organisatie van de Belastingdienst vergen. Bijlage 1, figuur 2 laat voor diverse maatregelen rode 
vlaggen zien voor maatregelen in het toeslagendomein.  
 
14
 Het Jaarplan Belastingdienst 2024 wordt eind 2023 naar de Tweede Kamer verzonden.
