herinvesteringsreserve voor ondernemers in de IB over de ondernemingsgrens mogelijk te maken 
in geval van een gedeeltelijke staking als gevolg van overheidsingrijpen. Overwogen is om deze 
maatregel van toepassing te laten zijn in elke situatie waarin een ondernemer in de IB een 
gedeelte van zijn onderneming staakt (en niet uitsluitend als gevolg van overheidsingrijpen). Dat 
zou betekenen dat de maatregel ongericht is en zou leiden tot een hogere budgettaire derving. Het 
kabinet heeft daar niet voor gekozen. 
 
Doeltreffendheid, doelmatigheid en evaluatie 
Het kabinet wil graag een fiscale belemmering bij de toepassing van de herinvesteringsreserve (in 
de IB) bij het gedeeltelijk staken van een onderneming ten gevolge van overheidsingrijpen 
wegnemen. Door het wegnemen van deze fiscale belemmering (met een beperkte budgettaire 
derving voor het Rijk) wordt het gebruik van de herinvesteringsreserve in meer gevallen mogelijk 
dan thans geldt.  
 
In de huidige regeling is het voor een inkomstenbelastingplichtige ondernemer niet mogelijk om de 
herinvesteringsreserve over de grens van de onderneming toe te passen. Voorgesteld wordt om 
toepassing van de herinvesteringsreserve voor een ondernemer in de IB over de 
ondernemingsgrens mogelijk te maken in geval van een gedeeltelijke staking als gevolg van 
overheidsingrijpen. Herinvestering (en daarmee doorschuiven van de belastingclaim) kan zowel 
naar een nieuwe onderneming als een bestaande onderneming van de betreffende 
belastingplichtige. De maatregel is doeltreffend omdat het de betreffende belemmeringen met 
betrekking tot het toepassen van de herinvesteringsreserve wegneemt. Dit gebeurt tegen zeer 
beperkte kosten, waarmee de maatregel ook doelmatig is. 
 
De voorgestelde aanpassing zal worden betrokken in de volgende evaluatie van de fiscale 
regelingen gericht op ondernemers. Deze maatregel is pas te evalueren nadat er daadwerkelijk 
gedeeltelijke stakingen plaatsvinden ten gevolge van de beÃ«indigingsregelingen. Dit wordt op zijn 
vroegst verwacht in 2025 of 2026. Data met betrekking tot definitieve aanslagen in de IB-registers 
lopen bovendien twee jaar achter. Dit impliceert dat het eerst waarneembare effect van de 
maatregel door middel van data pas in 2027 of 2028 vast te stellen kan zijn, indien de populatie 
van gebruikmakers omvangrijk genoeg is. 
 
Uitvoeringsgevolgen Belastingdienst, Toeslagen en Douane  
De verruiming van de herinvesteringsreserve bij een gedeeltelijke staking als gevolg van 
overheidsingrijpen heeft beperkte uitvoeringsgevolgen voor de Belastingdienst en valt binnen de 
jaaraanpassingen. 
 
5.9 Wijzigingen IACK  
 
Co-ouderschapsregeling 
Voorgesteld wordt om de co-ouderschapsregeling voor de inkomensafhankelijke combinatiekorting 
(IACK), die momenteel is opgenomen in de Uitvoeringsregeling inkomstenbelasting 2001 (URIB
