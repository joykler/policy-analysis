van de voorgestelde wijzigingen van artikel 24 IW 1990 zijn enkele verwijzingen in dat artikel en in 
artikel 70b, tweede lid, IW 1990 niet langer juist. Voorgesteld wordt om deze verwijzingen 
eveneens aan te passen. Op grond van artikel XXXIII geldt echter wel overgangsrecht. 
Voorgesteld wordt om artikelen 6, eerste lid, 7, eerste lid, onderdeel b, 24, derde lid, vijfde lid, 
onderdelen a en b, en zesde lid, 27a, tweede en derde lid, 31 en 70b IW 1990 en de artikelen 28b, 
28c, 28d en 28e van de Uitvoeringsregeling invorderingswet 1990 zoals die luidden op 31 
december 2023 na de voorgestelde wijziging nog wel van toepassing te laten zijn op voorlopige 
aanslagen en voorlopige conserverende aanslagen IB voor zover die betrekking hebben op een 
tijdvak dat vóór 1 januari 2024 is aangevangen. Hiervoor is een overgangsbepaling opgenomen 
(zie artikel XXXIII). 
 
Artikel XXIX, onderdeel H (artikel 70 van de Invorderingswet 1990) 
Voorgesteld wordt om een hardheidsclausule te introduceren om in bepaalde gevallen of groepen 
van gevallen tegemoet te kunnen komen aan onbillijkheden van overwegende aard die zich bij de 
toepassing van de IW 1990 voordoen. De voorgestelde bevoegdheid kan door de Minister van 
Financiën worden uitgeoefend. Voor de toepassing van de voorgestelde bevoegdheid dient net als 
bij de AWR te worden voldaan aan de objectieve voorwaarde dat er sprake is van een onbillijkheid 
van overwegende aard. Deze voorwaarde brengt met zich dat niet aan elke (ervaren) onbillijkheid 
wordt tegemoetgekomen.  
De voorgestelde hardheidsclausule ziet op situaties waarin de toepassing van de IW 1990 leidt tot 
een gevolg dat de wetgever had voorkomen als dit gevolg bij het maken van de wet was voorzien. 
Het betreft dus ook de situatie waarin de nadelige onevenredige gevolgen niet konden worden 
voorkomen door de in de Awb geregelde belangenafweging en toepassing van het 
170
evenredigheidsbeginsel. Bedacht dient te worden dat de hardheidsclausule (alleen) is bedoeld 
voor bijzondere gevallen of groepen van gevallen waarin zich duidelijk onbedoelde gevolgen 
voordoen die niet waren voorzien. Het gaat daarbij uitdrukkelijk niet om gevolgen die, louter om 
persoonlijke redenen of omstandigheden van de betreffende belanghebbende(n), als onredelijk 
hard worden ervaren. 
De hardheidsclausule is niet bedoeld om een nieuwe rechtsingang te creëren. Met andere woorden, 
een afwijzing van een verzoek om de voorgestelde hardheidsclausule toe te passen is niet voor 
171
bezwaar en beroep vatbaar. Het is uiteraard wél zo dat tegen reguliere besluiten van de 
ontvanger bezwaar en beroep dan wel administratief beroep mogelijk is en de belastingschuldige 
zich desgewenst tot de civiele rechter kan wenden als ‘restrechter’. 
 
Artikel XXX 
 
Artikel XXX (artikel 8a.40 van de Wet luchtvaart) 
Het voorgestelde vervallen van artikel 27a IW 1990 zorgt ervoor dat ook artikel 24, derde lid, IW 
1990 kan komen te vervallen. In artikel 8a.40, derde lid, onderdelen c en d, van de Wet Luchtvaart 
wordt verwezen naar artikel 24, derde lid, IW 1990. Derhalve wordt voorgesteld om artikel 8a.40, 
 
170
 Artikel 3:4 Awb. 
171
 Artikel 8:5 Awb, juncto. artikel 1 van de Bevoegdheidsregeling bestuursrechtspraak (bijlage 2 bij de Awb).
