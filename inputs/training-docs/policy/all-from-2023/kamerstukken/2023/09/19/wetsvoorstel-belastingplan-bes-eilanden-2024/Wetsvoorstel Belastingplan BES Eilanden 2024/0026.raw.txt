budgettaire aspecten van het gedeelte van het wetsvoorstel met betrekking tot pijler 2 is 
gebaseerd op de gegevens uit de genoteerde winst van de desbetreffende bedrijven over het jaar 
2022. Deze maatregel levert budgettair € 0,3 miljoen op en is tevens niet lastenrelevant. Als 
laatste is er de maatregel omtrent het verhogen van het gebruikelijk loon voor directeur-
grootaandeelhouders. Deze maatregel heeft een budgettaire opbrengst van € 3 miljoen. De 
budgettaire gevolgen van de maatregelen in dit wetsvoorstel worden samengevat in de volgende 
tabel. 
 
Tabel 1 Budgettaire aspecten in € x 1.000 
(Bedragen in Mln. Euro, prijzen 2023 += saldoverbeterend/lastenverzwarend) 
Jaar 2023 2024 2025 2026 struc 
Algemene bepalingen (aanscherping begrip personenauto en - - - - - 
correctie fouten/wijzigingen)  
Vastgoed- en opbrengstbelasting (inclusief - - - - - 
vestigingsplaatsbeschikking) 
Algemene bestedingsbelasting (ABB) - - - - - 
Formele rechtsregels - - - - - 
Inkomstenbelasting - 3 3 3 3 
Loonbelasting - - - - - 
Douane- en Accijnswet  - - - - - 
 
4. Uitvoeringsaspecten 
Dit wetsvoorstel is door de Belastingdienst beoordeeld met een uitvoeringstoets. Voor dit 
wetsvoorstel geldt dat de Belastingdienst de maatregelen uitvoerbaar acht per de voorgestelde 
inwerkingtredingsdatum. De gevolgen voor de uitvoering zijn beschreven in de uitvoeringstoetsen 
die als bijlagen zijn bijgevoegd. Uit de toetsen komt naar voren dat de uitvoeringsgevolgen beperkt 
zijn en dat er slechts een klein risico is op procesverstoring. Dit wetsvoorstel heeft geen 
noemenswaardige uitvoeringskosten voor de Belastingdienst tot gevolg. 
 
Tabel 2 Uitvoeringskosten in € x 1.000 
Maatregel 2023 2024 2025 2026 2027 2028 Struc. 
Wetsvoorstel BES- 380 90 90 90 90 90 90 
eilanden 
 
5. Doenvermogen 
Voor belastingplichtigen heeft dit wetsvoorstel beperkte gevolgen voor het beroep dat wordt 
gedaan op hun doenvermogen. Er zitten geen wijzigingen in die als gevolg hebben dat burgers 
en bedrijven extra acties moeten ondernemen. De aanpassingen in de ABB en de KOR komen 
de doenlijkheid zelfs ten goede. De invoering van de minimumbelasting zal slechts gelden voor 
een zeer beperkte groep belastingplichtigen, welke zeer waarschijnlijk toegang hebben tot 
professionele fiscale ondersteuning. Voor wat betreft de aanpassing in het formele 
belastingrecht bevat de Belastingwet BES reeds een raamwerk dat ten goede komt aan de 
rechtsbescherming van de inwoners van de BES-eilanden. De huidige aanpassingen bevat een 
aantal verbeteringen die deze rechtsbescherming verduidelijken en verbeteren. Dit geldt
