doorlooptijd voor een bepaalde wijziging te kunnen vaststellen. Door een gunstige samenloop van 
wijzigingen of ontwikkelingen kunnen doorlooptijden soms korter blijken dan aangegeven.  
 
De genoemde data en termijnen behoeven periodiek actualisering, als gevolg van onder meer 
ontwikkelingen binnen het systeemlandschap en de beschikbaarheid en verdeling van capaciteit 
binnen de Belastingdienst, Dienst Toeslagen en Douane. Het systeemlandschap is het geheel aan 
software, hardware, licenties, koppelingen, etc. waarmee de informatievoorziening van de 
Belastingdienst, Dienst Toeslagen en Douane wordt ondersteund. Het systeemlandschap van de 
Belastingdienst, Dienst Toeslagen en Douane heeft afhankelijkheden met andere uitvoerders en 
softwareleveranciers van het bedrijfsleven, maar ook met banken, notarissen, verzekeraars, etc.  
 
 
 
Voorbeeld: inkomstenbelasting 2024 
 
Ter illustratie van het in dit overzicht beschrevene is een voorbeeld uitgewerkt met de uiterste 
data voor de inkomstenbelasting voor het belastingjaar 2024. Hierbij wordt uitgegaan van een 
regulier parlementair behandelingstraject voor het Belastingplan.  
 
• Op 21 september 2022 (ruim 15 maanden voor het betreffende belastingjaar) heeft de 
Belastingdienst de specificaties vastgezet voor de voorlopige aanslag 2024. Vanaf dat 
moment bouwt de Belastingdienst de programmatuur waarmee vanaf eind 2023 de 
voorlopige aanslagen 2024 zullen worden opgelegd. 
• Uiterlijk 17 november 2023 om 12:00 uur (ruim 1 maand voor het betreffende belastingjaar) 
moeten bij de Belastingdienst de parameters bekend zijn waarmee de op initiatief van de 
Belastingdienst massaal opgelegde voorlopige aanslagen 2024 worden berekend. Na 
verwerking van deze parameters in de systemen start de productie van deze voorlopige 
aanslagen. De verzending start zo snel mogelijk na de eerste week van december 2023. 
• Begin december 2023 wordt in het burgerportal mijn.belastingdienst.nl de aanvraag voor de 
voorlopige aanslag 2024 opengesteld. Daarmee kunnen burgers zelf een nieuwe, of 
gewijzigde voorlopige aanslag aanvragen. Het burgerportal rekent op dat moment met de 
parameters van na de stemmingen in de Tweede Kamer. 
• Na stemmingen in de Eerste Kamer (medio december 2023) zet de Belastingdienst de 
specificaties voor de definitieve aanslagregeling 2024 vast. Vanaf dat moment bouwt de 
Belastingdienst de programmatuur waarmee de definitieve aanslagen 2024 zullen worden 
opgelegd. 
• Op 1 maart 2025 wordt het burgerportal mijn.belastingdienst.nl opengesteld voor de 
aangifte inkomstenbelasting 2024. 
• Ondertussen heeft de Belastingdienst op 19 september 2023 de specificaties vastgezet voor 
de voorlopige aanslag 2025. Dit is precies een jaar na de start van de cyclus voor de 
inkomstenbelasting 2024. 
 
  
15
