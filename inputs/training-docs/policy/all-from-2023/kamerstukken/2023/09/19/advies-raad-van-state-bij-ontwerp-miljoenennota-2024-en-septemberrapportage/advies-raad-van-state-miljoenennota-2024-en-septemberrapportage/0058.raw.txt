58 
De actuele inschatting van het houdbaarheidssaldo is -4,6% bbp, gebaseerd op 
de cMEV 2024. Het houdbaarheidssaldo zegt iets over de mate waarin voor 2060 
lastenverzwaringen nodig zullen zijn om de huidige collectieve arrangementen te 
kunnen blijven financieren en geeft echter een goede indicatie in hoeverre 
financiële lasten naar de toekomst worden geschoven. Het houdbaarheidssaldo is 
met 0,3% bbp verslechterd ten opzichte van de analyse van het coalitieakkoord 
van huidig kabinet. Deze mutatie komt door een combinatie van nieuwe macro-
economische ontwikkelingen, gewijzigd beleid, veranderingen in de 
bevolkingsprognose, enkele technische aanpassingen en actualisaties in 
veronderstelde productiviteitsgroei en onderwijs-, loon- en zorgprofielen. 
 
De Afdeling herkent de spanning die de regering in onder meer de Voorjaarsnota 
en de Miljoenennota beschrijft tussen investeringen die nu worden gedaan ten 
behoeve van uitdagingen voor de toekomst, zoals tussen de klimaattransitie en 
houdbare overheidsfinanciën op de lange termijn. Desalniettemin blijft het 
relevant oog te houden voor de houdbaarheid van de overheidsfinanciën op de 
middellange en lange termijn. De recente berekeningen van het CPB voor de 
financiële houdbaarheid op de middellange termijn (2031) als de lange termijn 
(2060) onderstrepen deze relevantie. Daarom is het van belang de allocatie van 
middelen integraal af te wegen, om zo afgewogen keuzes te kunnen maken. Om 
deze integrale afweging te versterken, adviseert de Afdeling klimaat te 
incorporeren in de houdbaarheidsanalyses (zie ook hoofdstukken D en E.1 van 
deze rapportage).  
 
In de Miljoenennota 2024 gaat de regering niet in op de verslechtering van de 
schuldhoudbaarheid door de geraamde begrotingstekorten op middellange 
termijn, op de uitdagingen op de middellange termijn in relatie tot de 
schuldhoudbaarheid en maakt evenmin een vergelijking met andere Europese 
landen. 
 
3.   Toets aan de nationale begrotingsregels 
 
3.1. Begrotingsproces 
Sinds de herziening van het begrotingsproces in 2022 presenteert de 
Voorjaarsnota niet langer alleen de mutaties in de begroting van het lopende jaar 
ten opzichte van de Miljoenennota, maar bevat het ook de hoofdlijnen van de 
besluitvorming voor de begroting van 2024 en schetst het een meerjarig beeld 
115
over zowel de uitgaven als de hoofdlijnen van de inkomsten.  
 
Door te kiezen voor één integraal hoofdbesluitvormingsmoment in het voorjaar 
over de hoofdlijnen van zowel de uitgaven- als lastenkant van de begroting, 
kunnen verschillende politieke wensen, problemen en mee- en tegenvallers 
integraal worden afgewogen. Op deze manier ontstaat stabiliteit en rust in de 
politieke besluitvorming, doordat op vaste momenten integrale afwegingen 
tussen verschillende beleidsdoelstellingen kunnen worden gemaakt. Dan kunnen 
 
115
 Kamerstukken II 2022/23. 36200, nr. 6.
