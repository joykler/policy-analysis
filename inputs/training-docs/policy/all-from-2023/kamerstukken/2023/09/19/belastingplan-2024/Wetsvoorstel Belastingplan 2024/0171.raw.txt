Artikel XXIII, onderdeel E (artikel 60b van de Wet belastingen op milieugrondslag) 
In artikel 60b Wbm is een verlaagd tarief voor elektriciteit geregeld ten opzichte van het reguliere 
tarief in artikel 59, eerste lid, onderdeel c, Wbm voor elektriciteit die wordt geleverd aan een 
walstroominstallatie die geheel of nagenoeg geheel bestemd is voor schepen niet zijnde particuliere 
pleziervaartuigen. De EC heeft hiervoor goedkeuring verleend. Het verlaagd tarief vormt steun in 
de zin van artikel 107, eerste lid, VWEU. Daarom moeten gegevens en inlichtingen in de TAM 
worden opgenomen indien het steunbedrag het drempelbedrag in een kalenderjaar is 
overschreden. Het gaat om het drempelbedrag dat is bedoeld in Bijlage I van de AGVV van 
€ 100.000. Indien het drempelbedrag in de AGVV wordt aangepast, dan geldt dit nieuwe 
drempelbedrag. Om de benodigde gegevens en inlichtingen voor de TAM te verkrijgen van de 
belastingplichtige, respectievelijk begunstigde, wordt voorgesteld om vier leden toe te voegen aan 
artikel 60b Wbm.  
Ingevolge het voorgestelde artikel 60b, vijfde lid, Wbm wordt de belastingplichtige verplicht om 
jaarlijks gegevens en inlichtingen te verstrekken. Op grond van het voorgestelde artikel 60b, vijfde 
lid, onderdeel a, Wbm zijn belastingplichtigen verplicht jaarlijks gegevens en inlichtingen aan de 
Minister van Infrastructuur en Waterstaat te verstrekken. In mandaat van Minister van IenW zal 
RVO deze taak uitvoeren. De gegevens en inlichtingen worden gebruikt om te voldoen aan de 
transparantieverplichtingen die voortvloeien uit de AGVV. De belastingplichtige dient deze voor een 
bij algemene maatregel van bestuur te bepalen datum en op een bij algemene maatregel van 
bestuur te bepalen wijze aan te leveren bij RVO. De verplichting tot het verstrekken van gegevens 
en inlichtingen door een belastingplichtige en begunstigde is jegens de Minister van IenW. De 
Minister van IenW mandateert de taak en uitvoering aan de algemeen directeur RVO, die dit kan 
ondermandateren aan hem ondergeschikte ambtenaren. 
Verder wordt de belastingplichtige op grond van onderdeel b van genoemde vijfde lid verplicht aan 
de Minister van Financiën op diens verzoek gegevens en inlichtingen te verstrekken die 
noodzakelijk zijn om te voldoen aan artikel 108, eerste lid, VWEU en de 
transparantieverplichtingen. Dit gaat dan om gegevens en inlichtingen die de EC opvraagt en niet 
al zijn verstrekt in het kader van de verplichting ingevolge onderdeel a van genoemd vijfde lid. 
Ingevolge het voorgestelde artikel 60b, zesde lid, Wbm wordt de begunstigde verplicht om op 
verzoek van de Minister van IenW gegevens en inlichtingen te verstrekken waaruit blijkt of de 
begunstigde een kmo is indien op basis van gegevens en inlichtingen als bedoeld in artikel 60b, 
zesde lid, onderdeel a, Wbm blijkt dat de begunstigde in een kalenderjaar meer steun heeft 
ontvangen als gevolg van toepassing van dit artikel dan het drempelbedrag, bedoeld in Bijlage I 
van de AGVV, en Onze Minister van IenW dit nodig acht. Die gegevens en inlichtingen worden met 
betrekking tot de verplichtingen die voortvloeien uit de AGVV met betrekking tot 
transparantievereisten. Voor wat betreft de taak van de Minister van IenW geldt hetzelfde als 
hetgeen is opgemerkt met betrekking tot het voorgestelde artikle 60b, vijfde lid, onderdeel a, 
Wbm. 
Voorts is de begunstigde op grond van onderdeel b van genoemd zesde lid verplicht aan de 
Minister van Financiën op diens verzoek gegevens en inlichtingen te verstrekken die noodzakelijk 
zijn om te voldoen aan artikel 108, eerste lid, VWEU en de transparantieverplichtingen. Dit gaat 
dan om gegevens en inlichtingen die de EC opvraagt en die niet al zijn verstrekt in het kader van 
de verplichting ingevolge genoemd zesde lid, onderdeel a. 
171
