Artikel I, onderdeel Y (artikel 8.67 van de Belastingwet BES) 
In artikel 8.67 van de Belastingwet BES is een inlenersaansprakelijkheid opgenomen op 
grond waarvan de inlener thans aansprakelijk kan worden gesteld voor de loonbelasting wanneer 
de uitlener van de arbeidskrachten deze belasting niet betaalt. Hierbij wordt ten onrechte – in 
afwijking van de uitvoeringspraktijk – niet verwezen naar de sociale verzekeringspremies en de 
ABB. Voorgesteld wordt artikel 8.67, eerste en derde lid, van de Belastingwet BES daarom aan te 
vullen met een verwijzing naar de sociale verzekeringspremies en de ABB. 
Om het risico van aansprakelijkheid te beperken, kan de inlener ingevolge artikel 8.67, 
derde lid, van de Belastingwet BES gebruikmaken van een geblokkeerde rekening (g-rekening) die 
de uitlener voor dit doel kan laten openen. De inlener stort op deze g-rekening bedragen die 
overeenkomen met de belastingen en premies die de onderaannemer in verband met het werk 
moet afdragen of voldoen aan de Belastingdienst. Ten slotte wordt voorgesteld om van de 
gelegenheid gebruik te maken om een foutieve verwijzing naar de inlener te herstellen en te 
verwijzen naar de uitlener. Verder wordt voorgesteld de in artikel 8.67, derde lid, van de 
Belastingwet BES opgenomen verwijzing naar de Wet toezicht bank- en kredietwezen 1994 BES te 
vervangen. Laatstgenoemde wet is per 1 juli 2012 vervallen en vervangen door de Wet financiële 
markten BES. 
 
Artikel I, onderdeel Z (artikel 8.68 van de Belastingwet BES) 
In artikel 8.68 van de Belastingwet BES is een ketenaansprakelijkheid opgenomen op grond 
waarvan de aannemer en de onderaannemer van een werk aansprakelijk kunnen worden gesteld 
voor de loonbelasting die in de keten van onderaannemers in verband met (een deel van) het werk 
moeten afdragen. Hierbij wordt – in afwijking van de uitvoeringspraktijk – niet verwezen naar de 
ABB en de sociale verzekeringspremies. Voorgesteld wordt artikel 8.68, vijfde lid, van de 
Belastingwet BES daarom aan te vullen met een verwijzing naar de ABB en de sociale 
verzekeringspremies om ook deze belasting en premies wettelijk onder de ketenaansprakelijkheid 
te laten vallen. 
Voorts wordt voorgesteld om de in artikel 8.68, vijfde lid, van de Belastingwet BES 
opgenomen verwijzing naar de reeds per 1 juli 2012 vervallen Wet toezicht bank- en kredietwezen 
1994 BES te vervangen door een verwijzing naar de Wet financiële markten BES. 
In artikel 8.68, zevende lid, van de Belastingwet BES is opgenomen dat de 
aansprakelijkheid op grond van het vijfde lid van dat artikel niet geldt indien de aannemer uiterlijk 
binnen een week na dagtekening van de overeenkomst met de onderaannemer een afschrift van 
de door alle partijen ondertekende overeenkomst aan de inspecteur heeft overgelegd. De 
overeenkomst moet wel aan een aantal inhoudelijke eisen voldoen. Zo moet de overeenkomst in 
ieder geval vermelden de naam of benaming en de woonplaats van de onderaannemer, het 
onderdeel van het werk waarvoor de onderaannemer zorgdraagt, de plaats en de datum van het 
werk, de geschatte aanneemsom en de geschatte loonsom. In de praktijk is gebleken dat de 
termijn van een week eigenlijk nooit wordt gehaald, vooral omdat veel aannemers en 
onderaannemers zelden allemaal op de BES-eilanden zijn gevestigd. Overeenkomsten kunnen 
50
