tijdens het genieten van het ouderdomspensioen verplicht nog pensioenpremie moeten (blijven) 
betalen. Deze verplichte premiebetaling kan op grond van het voorgestelde artikel 6, vijfde lid 
o
(nieuw), onderdeel j, onder 1 , Wet LB BES in aftrek worden gebracht op de tot het loon te rekenen 
pensioenuitkering. Voorwaarde is wel dat deze verplichte premiebetaling door degene die het 
ouderdomspensioen uitkeert wordt ingehouden op de pensioenuitkering. 
Het voorstelde artikel 6, tweede lid, Wet LB BES bevat tot slot een delegatiebepaling op 
grond waarvan andere dan in het eerste lid genoemde aanspraken ook niet tot het loon behoren, 
indien dit tot vergemakkelijking van de heffing van belasting kan leiden. 
 
Artikel IV, onderdeel B (artikel 6c van de Wet loonbelasting BES) 
Met de voorgestelde wijziging van artikel 6c, tweede lid, Wet LB BES wordt de formulering 
van het autokostenforfait (de bijtellingsregeling) voor de loonbelasting in lijn gebracht met dat 
(onderscheidenlijk die) voor de inkomstenbelasting. Met deze aangepaste formulering wordt 
wettelijk vastgelegd dat ook de terbeschikkingstelling van een bestelauto leidt tot toepassing van 
het autokostenforfait. Ter verduidelijking wordt in aansluiting bij de betreffende bepaling in de Wet 
IB BES ook in de tekst van de Wet LB BES opgenomen dat in situaties dat de belastingplichtige 
doet blijken dat de auto niet voor privédoeleinden, waaronder woon-werkverkeer, wordt gebruikt 
de forfaitaire bijtelling niet van toepassing is. 
In samenhang met de voorgestelde aanvulling van artikel 6, zesde lid, Wet IB BES (artikel 
III, onderdeel A) wordt ook voor de toepassing van de Wet LB BES een bestelauto die door aard of 
inrichting uitsluitend of nagenoeg uitsluitend geschikt blijkt te zijn voor vervoer van goederen niet 
als bestelauto aangemerkt, waardoor ter zake van zo’n auto geen bijtelling geldt. Deze 
uitzondering op de bijtelling is conform de in artikel 13bis, vijfde lid, onderdeel a, Wet LB 1964 
opgenomen uitzondering op de in Europees Nederland geldende bijtelling. 
 
Artikel IV, onderdeel C (artikel 7 van de Wet loonbelasting BES) 
Ingevolge de in artikel III, onderdeel A, opgenomen wijziging van artikel 6 Wet LB BES 
wordt de van de werknemer ingehouden bijdrage voor een pensioenregeling bij de bepaling van 
het fiscale loon niet tot het loon gerekend, zodat die in mindering kan worden gebracht. Als gevolg 
van de voorgestelde tekst van artikel 6 Wet LB BES is de in artikel 7, vierde lid, onderdeel a, 
tweede opsommingsteken, Wet LB BES opgenomen regel op grond waarvan het zogenoemde 
zuiver voljaarsloon wordt verminderd met aan het loon verbonden verplichte bijdragen van de 
werknemer voor pensioen en pensioenfondsen overbodig geworden en kan deze komen te 
vervallen. 
 
Artikel IV, onderdeel D (artikel 8 van de Wet loonbelasting BES) 
Met de voorgestelde wijziging van artikel 8, derde lid, Wet LB BES wordt met 
terugwerkende kracht tot en met 1 januari 2011 een redactionele onvolkomenheid hersteld. 
 
Artikel IV, onderdeel E (artikel 9 van de Wet loonbelasting BES) 
Met de voorgestelde wijziging van artikel 9, tweede lid, Wet LB BES wordt een redactionele 
onvolkomenheid hersteld. De maatstaf van heffing van de niet op de BES-eilanden wonende artiest 
is het loon. Tot dat loon behoren niet de in het huidige artikel 6, derde lid, onderdeel f, Wet LB BES 
58
