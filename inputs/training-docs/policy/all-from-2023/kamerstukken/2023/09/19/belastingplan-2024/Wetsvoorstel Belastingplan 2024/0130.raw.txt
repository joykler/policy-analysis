aankoopbedrag, geen afzonderlijke handeling gevraagd. De accijnsverhoging zal ertoe leiden dat 
mensen die (blijven) roken uiteindelijk meer geld kwijt zijn. Daar staat tegenover dat bij mensen 
die minder gaan roken of helemaal stoppen met roken, het besteedbaar inkomen weer kan 
toenemen, respectievelijk toeneemt. Afhankelijk hiervan kan deze maatregel, vooral bij financieel 
kwetsbare groepen, leiden tot meer of juist minder financiële stress en kan daarmee ook hun 
doenvermogen negatief of juist positief beïnvloeden. Zulke tweede-orde effecten zijn echter lastig 
in te schatten en vallen buiten de focus van de doenvermogenscan. Voor tabaksfabrikanten of 
importeurs betreffen het tariefsaanpassingen. Aangezien dit veelal grote ondernemingen zijn, is de 
doenlijkheid van deze maatregelen geen punt van zorg. 
 
Co-ouderschap toeslagen 
Er is sprake van een vereenvoudiging en een kleiner beroep op het doenvermogen van co-ouders 
bij de voorgestelde maatregel voor het co-ouderschap bij de toeslagen. Zij hoeven namelijk niet 
meer na te gaan of sprake is van een doorgaans wekelijks repeterend ritme hetgeen in de huidige 
regeling wel moet. Deze vereenvoudiging geldt zowel voor nieuwe co-ouders als bestaande co-
ouders die het verblijfsritme van hun kind aanpassen. 
 
Loslaten koppeling rentepercentage Belastingrente voor Toeslagen 
Dit voorstel stelt voor het rentepercentage voor Toeslagen niet meer te koppelen aan het 
percentage van de belastingrente voor de IB. Dit rentepercentage wordt door Toeslagen per 
beschikking vastgesteld en automatisch verwerkt in de systemen. Aangezien er geen actie wordt 
gevraagd van de toeslagontvanger heeft de voorgestelde wijziging geen gevolgen voor de 
doenlijkheid.  
 
Invoeren hardheidsclausule in de Invorderingswet 1990 
Het voorstel richt zich op de invordering bij belastingschuldigen die geconfronteerd kunnen worden 
met onvoorziene onbillijkheden van overwegende aard die zich kunnen voordoen bij de uitvoering 
van de IW 1990. Het kabinet beseft dat dit doenvermogen vraagt van de burger (het voeren van 
een administratie met bewijsstukken, het onder woorden kunnen brengen en beargumenteren dat 
de eigen situatie binnen het toepassingsbereik van de hardheidsclausule valt). De verwachting is 
echter dat er in een beperkt aantal zaken een beroep op de hardheidsclausule nodig zal zijn, mede 
gezien de bestaande beleidsmatige mogelijkheden die de ontvanger al kent en de diverse trajecten 
die zijn ingezet om meer maatwerk te verlenen in de uitvoering en de wet- en regelgeving die de 
157
dienstverlening aan de burger zal verbeteren. Dat neemt niet weg dat het nog steeds van belang 
kan zijn om de onvoorziene gevolgen op te lossen. Het kabinet meent dat het daarom 
aanvaardbaar is om een beroep te doen op het doenvermogen van burgers. 
 
10. Gevolgen voor burgers en het bedrijfsleven 
 
In onderstaande tabel worden de regeldrukkosten inschattingen van de afzonderlijke maatregelen 
beschreven. Hierbij wordt onderscheid gemaakt tussen maatregelen waarvan de regeldruk kosten 
 
157
 Kamerstukken II 2022/23, 31066, nr. 1161. 
130
