C. UITERSTE DATA AANPASSINGEN WAARDEN PARAMETERS EN 
STRUCTUURWIJZIGINGEN BELASTINGDIENST, DOUANE EN TOESLAGEN 2023 
1 Inleiding 
 
De afgelopen zeven jaar heeft uw Kamer een overzicht ontvangen van uiterste data om 
aanpassingen aan parameterwaarden en structuurwijzigingen tijdig en zorgvuldig te kunnen 
17
doorvoeren. Dit treft een actualisatie van het overzicht uit 2022.  
 
Parameters zijn bestaande bedragen en percentages in de systemen van de Belastingdienst, 
Douane en Dienst Toeslagen waarvan de waarden zich eenvoudig in een reguliere cyclus laten 
aanpassen. Dit betreft dan niet alleen de wijziging van de parameter in de systemen, maar ook in 
communicatie (website, instructies, rekenhulpen, brieven etc.). Veruit de meeste bedragen en 
percentages waarmee de Belastingdienst, Douane en Dienst Toeslagen werken zijn parameters. 
Voor de loon- en inkomstenbelasting kan bijvoorbeeld worden gedacht aan de tariefpercentages 
voor de belastingschijven, de lengte van de belastingschijven, en de bedragen en percentages van 
heffingskortingen per 1 januari.  
 
Niet alle percentages en bedragen zijn echter parameters. Geen parameters zijn bijvoorbeeld: 
1. getallen die ‘hard zijn geprogrammeerd’. Het gaat om percentages/bedragen die rechtstreeks 
in de programmeercode zijn opgenomen; 
2. getallen die niet uniform in de systemen zijn opgenomen. Een voorbeeld van deze laatste 
categorie zijn de verhogingspercentages voor de specifieke zorgkosten. Deze worden toegepast 
in de aangifteprogrammatuur, waarna het resultaat als onderdeel van een meeromvattend 
bedrag aan de centrale systemen wordt aangeboden. Gevolg hiervan is dat het niet moge lijk is 
bij de voorlopige-aanslagregeling rekening te houden met aanpassingen van de 
verhogingspercentages. 
 
De vaststelling of wel of niet sprake is van een parameter moet van geval tot geval plaatsvinden 
door middel van een uitvoeringstoets. De introductie van een nieuw bedrag of een nieuw 
percentage is nooit een aanpassing van de waarde van een parameter, maar vergt een 
(ingrijpender) structuurwijziging. Voorbeelden van dergelijke structuurwijzigingen zijn de 
introductie of het vervallen van een schijf in de loon- en inkomstenbelasting, of van een extra 
‘knikpunt’ in een heffingskorting. 
 
Hierna wordt een overzicht gegeven van de uiterste data waarop de waarden van parameters 
kunnen worden gewijzigd (onderdeel 2). In het geval een genoemde datum is gepasseerd is het 
niet meer mogelijk de parameter aan te passen en kan een wijziging bijvoorbeeld leiden tot 
verschillen tussen de voorlopige en de definitieve aanslag inkomstenbelasting of de noodzaak 
18
tussentijds nieuwe loontabellen uit te brengen . Ook zijn de doorlooptijden voor andere 
aanpassingen dan wijzigingen van de waarde van parameters opgenomen in het overzicht 
(onderdeel 3). Deze doorlooptijden zijn sterk afhankelijk van de precieze aard en omvang van de 
voorgestelde wijzigingen, waarbij in het bijzonder ook van belang is of: 1) een wijziging tot 
aanpassing van de geautomatiseerde systemen moet leiden; en 2) een wijziging inpasbaar is in, of 
juist moet concurreren met andere aanpassingen die in de systemen moeten worden 
19
doorgevoerd. De beschreven doorlooptijden geven dus weliswaar richting, maar van geval tot 
geval is een individuele beoordeling in de vorm van een uitvoeringstoets noodzakelijk om de echte 
 
1 
Kamerstukken II 2015/16, 34302, nr. 118; bijlage bij Kamerstukken II 2016/17, 31066, nr. 352; bijlage bij 
Kamerstukken II 2018/19, 31066, nr. 430; bijlage bij Kamerstukken II 2019/20, 35302, 6; bijlage bij 
Kamerstukken II 2020/21, 35572, nr. 5 en bijlage bij Kamerstukken II 2021/22, 35927, nr. 6; bijlage bij 
Kamerstukken II 2022/23, 36202, nr. 6. 
18 
Dit was het geval bij de novelle bij het Belastingplan 2016 (Uitvoeringstoets Novelle Belastingplan 2016; 
bijlage bij Kamerstukken II 2015/16, 34360, nr. 3). 
3 
Het kan bijvoorbeeld gaan om klein en groot onderhoud van systemen, of andere (eerder) voorgenomen 
wetswijzigingen die dezelfde systemen raken.
