4. Indien artikel 7b.8, eerste en tweede lid, toepassing vindt, vervalt de bevoegdheid tot 
het opleggen van een vergrijpboete op grond van het eerste lid door verloop van zes jaren en 
zeven maanden na het einde van het tijdvak waarover de belasting is verschuldigd. 
 
Artikel 7b.7 Hoofdelijke aansprakelijkheid 
Hoofdelijk aansprakelijk is voor de minimumbelasting die over een tijdvak is geheven van 
een groepsentiteit behorend tot een multinationale groep of binnenlandse groep als bedoeld in 
artikel 1.2, eerste lid, van de Wet minimumbelasting 2024: elk van de groepsentiteiten die in dat 
tijdvak deel uitmaakt of uitmaakte van die multinationale groep of binnenlandse groep. 
 
Titel 4. Transitieregels 
 
Artikel 7b.8 Transitieregels wijze van heffing en bijheffing-informatieaangifte 
1. In afwijking van de artikelen 8.5, tweede lid, eerste zin, 8.11, derde lid, en 7b.2, tweede 
lid, stelt de inspecteur de termijn voor het doen van aangifte over het overgangsjaar zodanig vast 
dat deze niet eerder verstrijkt dan twintig maanden na het einde van dat tijdvak. 
2. In afwijking van de artikelen 8.11, eerste lid, en 7b.2, derde lid, is de belastingplichtige 
gehouden de belasting over het overgangsjaar aan de ontvanger overeenkomstig de aangifte te 
betalen binnen twintig maanden na het einde van dat tijdvak.  
3. In afwijking van artikel 13.1, zevende lid, van de Wet minimumbelasting 2024 worden 
de bijheffing-informatieaangifte en kennisgeving, bedoeld in dat artikel, met betrekking tot het 
overgangsjaar binnen achttien maanden na het einde van dat tijdvak ingediend bij de inspecteur.  
4. Dit artikel vindt geen toepassing indien door de multinationale groep waartoe de 
belastingplichtige behoort voorafgaand aan het overgangsjaar een bijheffing-informatieaangifte is 
ingediend in een andere staat waarmee Nederland voor wat betreft de BES eilanden voor dat jaar 
een kwalificerende overeenkomst tussen bevoegde autoriteiten als bedoeld in artikel 13.1, eerste 
lid, onderdeel b, van de Wet minimumbelasting 2024 heeft. 
5. Voor de toepassing van dit artikel wordt onder overgangsjaar verstaan: het eerste 
verslagjaar waarin een multinationale groep als bedoeld in artikel 1.2, eerste lid, van de Wet 
minimumbelasting 2024 met betrekking tot de BES eilanden regels ter implementatie van Richtlijn 
(EU) 2022/2525 of van de OESO-modelregels dient toe te passen, of het eerste verslagjaar waarin 
een binnenlandse groep als bedoeld in artikel 1.2, eerste lid, van die wet in samenhang met artikel 
7b.1, eerste lid, onderdeel a, voldoet aan de criteria, bedoeld in artikel 2.1 van die wet. 
 
Q.  
Artikel 8.3 komt te luiden: 
 
Artikel 8.3. Aangifte, uitnodiging op verzoek 
1. Met betrekking tot de BES belastingen kan de inspecteur degene die naar zijn mening 
vermoedelijk belastingplichtig of inhoudingsplichtig is uitnodigen tot het doen van aangifte. Worden 
door deze wet aangelegenheden van een derde aangemerkt als aangelegenheden van degene die 
vermoedelijk belastingplichtig of inhoudingsplichtig is, dan kan de inspecteur ook die derde 
uitnodigen tot het doen van aangifte. 
6
