motorrijtuigenbelasting kampeerauto. De voorstellen kunnen negatieve reacties en vragen 
oproepen bij belastingplichtigen. De inschatting is dat dit tot extra vragen en contacten met de 
BelastingTelefoon kan leiden.  
Soms spelen hier ook extra dilemma’s. Zo wordt als onderdeel van het pakket Belastingplan 
voorgesteld bij de beoordeling of recht bestaat op inkomensafhankelijke combinatiekorting (IACK) 
voortaan beter aan te sluiten bij de feitelijke samenstelling van gezinnen, de zgn. materiële toets. 
De reden daarvoor is dat het huidige criterium (inschrijving in de basisregistratie personen) soms 
niet aansluit bij de manier waarop de zorg voor kinderen is geregeld. Het nieuwe criterium is 
echter wel diffuser, zowel voor de Belastingdienst als voor de burger.  
Voor Toeslagen geldt dat voor een aantal koopkrachtmaatregelen naar verwachting extra inzet van 
dienstverlening nodig is. Maatregelen van het afgelopen jaar hebben geleid tot meer vragen bij de 
BelastingTelefoon. Dit hangt onder meer samen met de uit de beleidspakketten voortvloeiende 
toename van het aantal toeslaggerechtigden. Hierdoor is ook meer capaciteit nodig voor het 
vaststellen van beschikkingen in de voorschotfase- en de definitieve vaststellingsfase. Een aantal 
maatregelen heeft een rode vlag voor interactie. Dit geldt voor diverse maatregelen bij de 
wetgeving rondom Hersteloperatie toeslagen.  
In bijlage 1, figuur 2 is een overzicht opgenomen van alle voorstellen met een gele of rode vlag op 
interactie.  
A.3 Opdrachten andere departementen en niet-fiscale taken 
11
De opdrachten van andere opdrachtgevers dan Financiën zijn niet opgenomen in figuur 1. Voor 
de opdrachten van andere departementen geldt dat naast diverse maatregelen met beperkte 
impact, er ook maatregelen met meer impact zijn, bijvoorbeeld de Herijking wet vereenvoudiging 
banenafspraak en breed offensief, de huurverlaging 2023 voor lagere inkomens, de Tijdelijke wet 
uitwisseling persoonsgegevens UHP, het afschaffen lage-inkomensvoordeel en twee wijzigingen 
loonkostenvoordeel. Ook deze vragen verandercapaciteit van de Belastingdienst. 
Het kan hierbij zowel om fiscale taken als niet-fiscale taken gaan. De niet-fiscale taken vergen 
vaak relatief veel aandacht. Uitgangspunt is “Nee, tenzij”. Insteek is dat alleen wanneer de 
Belastingdienst op basis van haar primaire taak over unieke kennis, data of ICT-infrastructuur 
beschikt, de Belastingdienst een nieuwe niet-fiscale taak op zich neemt. Nieuwe taken worden 
daartoe sinds 2020 expliciet afgewogen aan de hand van een afwijkingskader. Nieuwe niet-fiscale 
taken betekenen voor de Belastingdienst een extra inspanning en vergroting van de complexiteit.  
Sinds september 2022 is besloten de uitvoering van zes extra niet-fiscale taken bij de 
12
Belastingdienst neer te leggen . Incidenteel is omwille van de snelheid het afwegingskader niet 
toegepast, voordat werd overgegaan tot het uitvoeren van een niet-fiscale taak. Dit zijn de 
Tijdelijke tegemoetkoming blokaansluiting en de Inframarginale heffing, allebei maatregelen 
rondom de energieprijzen, vanuit Economische Zaken en Klimaat. Bij beide maatregelen geldt dat 
de risico’s in de uitvoering door de opdrachtgever geaccepteerd zijn vanwege de maatschappelijke 
13
urgentie . 
A.4 Personeel 
De uitvoering van de beleidsopdracht vergt ook de inzet van personele capaciteit. Het gaat om 
meer dan 100 fte structureel en daarnaast nog een forse incidentele inzet van personeel (voor de 
opdrachten vanuit Financiën, zie bijlage 1, tabel 1). Een belangrijk aandachtspunt vanuit het 
oogpunt van personele capaciteit is dat diverse maatregelen een wervingsopgave kennen en 
vergen dat in relatief korte tijd specialistische inzet wordt geworven. Dit speelt onder meer bij: 
 
11
 Zie toelichting in voetnoot 5. 
12
 Dit zijn: Toezicht op de openbaarmaking van winstgegevens (Public- Country by Country Reporting), 
gegevenslevering voor Tegemoetkoming Energiekosten mkb, gegevenslevering aan OM voor Wet confiscatie 
criminele goederen, gegevenslevering aan RVO voor Transparency Aid Module, Blokaansluiting en Infra 
marginale heffing.  
13
 Kamerstukken II 2021/22, 29023, nr. 415.
