4.3 Inkomstenbelasting winst 
4.3.1 Aanpassing parameterwaarden 
Voor de inkomstenbelasting winst (IH-winst) gelden dezelfde termijnen als voor de 
inkomstenbelasting niet-winst. Verschil met de inkomstenbelasting niet-winst is dat het winstbegrip 
niet gedetailleerd in de voorlopige-aanslagregeling is ingebouwd. Dit betekent dat ondernemers die 
in de voorlopige aanslag al rekening willen houden met wijzigingen in het winstbegrip in de meeste 
gevallen zelf initiatief moeten nemen om een gewijzigde voorlopige aanslag aan te vragen. In de 
praktijk leidt dit niet tot problemen, omdat ondernemers er aan zijn gewend dat hun definitieve 
aanslag, mede als gevolg van de fluctuaties in de winst, kan afwijken van de voorlopige aanslag.  
Een beperkt aantal vrijstellingen, waaronder de ondernemersaftrek en de mkb-winstvrijstelling, zijn 
wel als parameters in de voorlopige aanslag ingebouwd. Sommige parameterwaarden zijn 
uitsluitend in de toelichting bij de voorlopige aanslag opgenomen.  
4.3.2 Andere aanpassingen 
Voor andere dan parameteraanpassingen gelden dezelfde termijnen als beschreven in 
paragraaf 4.2.2 voor de inkomstenbelasting niet-winst.  
4.4 Vennootschapsbelasting 
4.4.1 Aanpassing parameterwaarden 
De parameterwaarden in de (voorlopige) aanslagregeling vennootschapsbelasting (Vpb) zijn de 
Vpb-tarieven en de schijflengten. Het uiterste moment voor aanpassing van parameterwaarden in 
de vennootschapsbelasting wordt gedicteerd door de voorlopige aanslag. Om de voorlopige-
aanslagregeling tijdig in productie te kunnen nemen, moeten de parameterwaarden uiterlijk 
1 december van het jaar voorafgaand aan het belastingjaar (t-1) bekend zijn. De voorlopige 
aanslag wordt aan het begin van boekjaar verstuurd. Het boekjaar kan het kalenderjaar zijn. Een 
aantal belastingplichtigen kiest voor een gebroken boekjaar. 
Omdat het tarief van de bronbelasting op basis van de wet gelijk is aan het hoge Vpb-tarief, moet 
het tarief van de bronbelasting in de systemen worden aangepast als ook het hoge Vpb-tarief 
wijzigt. Zie ook 4.18. 
4.4.2 Andere aanpassingen 
De specificaties voor de voorlopige-aanslagregeling – anders dan aanpassingen van 
parameterwaarden – voor het belastingjaar t moeten bekend zijn op 1 maart (t-1).  
De specificaties voor de definitieve aanslagregeling – anders dan wijzigingen van 
parameterwaarden – voor belastingjaar t moeten vaststaan op 1 februari van datzelfde jaar t. Op 
1 maart ontvangen de softwareleveranciers de specificaties. 
4.5 Toeslagen 
4.5.1 Aanpassing parameterwaarden 
Voor toeslagen geldt net als voor de inkomstenbelasting dat de Dienst Toeslagen al vóór de 
jaarwisseling begint met het vaststellen van rechten. Daarvoor start de Dienst Toeslagen in de 
tweede helft van oktober (t-1) het proces massaal automatisch continueren (MAC), waarin circa 
zes miljoen unieke huishoudens bericht krijgen over de hoogte van hun toeslag per 1 januari van 
het volgende jaar (t). De toeslag voor januari wordt al in de tweede helft van december aan de 
toeslaggerechtigden overgemaakt.  
 
Met de verantwoordelijke beleidsdepartementen is de afspraak gemaakt dat zij de benodigde 
parameterwaarden voor huurtoeslag, kinderopvangtoeslag en kindgebonden budget uiterlijk 16 
oktober (t-1) bij Toeslagen aanleveren. Zodra de parameterwaarden binnen zijn, worden deze in 
de systemen geladen en wordt het MAC-proces voor deze toeslagen gestart. Omdat de 
premievaststelling voor de Zorgverzekeringswet niet eerder bekend is, wordt de standaardpremie 
uiterlijk 13 november (t-1) aangeleverd. Dit is net op tijd om dit laatste element van de 
zorgtoeslag nog aan het verder al geheel gereedstaande MAC-proces toe te voegen. Nadat het
