niet, dan wel onjuist of onvolledig doen van een aangifte voor de belastingen die bij wege van 
aanslag worden geheven. De rechtsgrond voor de bestuurlijke boete is in wezen dat de met opzet 
of grove schuld begane gedragingen het gevaar in zich dragen dat te weinig belasting is of zal 
worden geheven. Het in gevaar brengen van de juiste belastingheffing geschiedt niet alleen door 
het onjuist of onvolledig doen van de aangifte, maar doet zich ook voor indien met opzet of grove 
schuld geen aangifte wordt gedaan. Voor wat betreft de vraag of de juiste belastingheffing in 
gevaar wordt gebracht, doet het in het algemeen niet ter zake of te weinig belasting kan worden 
geheven bijvoorbeeld over het tijdvak waarop de aangifte betrekking heeft of, bij 
verliesverrekening, over een ander tijdvak. In verband daarmee wordt in het voorgestelde artikel 
8.24b, tweede lid, van de Belastingwet BES gesproken van het “bedrag (dat) als gevolg van de 
opzet of grove schuld van de belastingplichtige zou zijn geheven” in plaats van het bedrag dat is 
geheven. Hieruit volgt dat de bestuurlijke boete niet alleen kan worden opgelegd indien de 
definitieve aanslagregeling ook daadwerkelijk uitmondt in de vaststelling van een aanslag (die te 
laag zou zijn geweest indien de aangifte was gevolgd), maar ook in de gevallen waarin 
verliesverrekening de oplegging van een definitieve aanslag onmogelijk maakt. Ook blijft de 
bestuurlijke boete in stand indien een verlies wordt teruggewenteld naar een voorafgaand jaar 
waardoor over dat jaar de eerder vastgestelde belasting moet worden verminderd of zelfs geheel 
moet vervallen. Voor de inkomstenbelasting geldt dan dat, indien het relevante inkomen (dus het 
belastbare inkomen vóór verliesverrekening) over een bepaald jaar met opzet of grove schuld te 
laag is aangegeven, de bestuurlijke boete wordt bepaald op basis van het verschil in belasting dat 
berekend kan worden bij een belastbaar inkomen, gelijk aan het inkomen vóór correctie, en een 
belastbaar inkomen na correctie. Indien echter bijvoorbeeld een aangifteplichtige voor de 
inkomstenbelasting over een bepaald jaar een te hoog verlies aangeeft en de inspecteur 
aannemelijk kan maken dat het verlies op een lager bedrag moet worden vastgesteld, moet hij er 
niettemin mee volstaan met betrekking tot het verliesjaar zelf een nihilaanslag vast te stellen en 
kan hij over dat jaar géén bestuurlijke boete opleggen. Dit houdt verband met de systematiek van 
de inkomstenbelasting. De vraag naar het juiste bedrag van een verlies komt rechtens immers pas 
aan de orde in het jaar of de jaren waarin het verlies verrekend moet worden. Wordt dus in 
vorengenoemd voorbeeld het te hoog aangegeven verlies van jaar 1 vervolgens in de aangifte over 
jaar 2 ten onrechte tot het volle bedrag opgevoerd als bestanddeel van het belastbare inkomen, 
dan is het in jaar 2 wel mogelijk dat bij de aanslagregeling ter zake een correctie wordt toegepast 
én eveneens een bestuurlijke boete wordt opgelegd. Voor het opleggen van een in hoofdstuk 8 van 
de Belastingwet BES geregelde 100 percent boete wordt van de inspecteur verlangd dat hij de 
aanwezigheid van opzet of grove schuld bewijst. 
In het voorgestelde artikel 8.24b, tweede lid, van de Belastingwet BES is de grondslag van 
de boeteberekening omschreven. In de meeste gevallen zal dat het bedrag van de belastingaanslag 
zijn (onderdeel a), voor zover dat bedrag als gevolg van de opzet van de belastingplichtige niet is 
of zou zijn geheven. Voor de inkomstenbelasting houdt dit bijvoorbeeld in dat bij een onjuiste of 
onvolledige aangifte de bestuurlijke boete wordt berekend over het gedeelte van de belasting dat 
niet zou zijn geheven of minder zou zijn teruggegeven zonder de betreffende correcties. Ontbreekt 
de aangifte en zijn verdere heffingsgegevens niet beschikbaar, dan vormt de belasting over het 
gehele ambtshalve geschatte belastbare inkomen de grondslag voor de bestuurlijke boete. Bij de 
berekening van de bestuurlijke boete moet de inspecteur uiteraard ook rekening houden met 
48
