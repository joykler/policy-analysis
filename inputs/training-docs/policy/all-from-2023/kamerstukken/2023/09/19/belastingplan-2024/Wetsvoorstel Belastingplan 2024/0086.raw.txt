verankeren met de voorgestelde wetswijziging. In figuur 4 is schematisch weergegeven hoe de 
actieve gegevensverstrekking verloopt bij de voorgestelde wettelijke regeling. 
 
Figuur 4: Actieve gegevensverstrekking in het kader van de TAM 
 
1. De belastingplichtige verstrekt jaarlijks aan RVO ten aanzien van de begunstigde gegevens 
98
waaronder gegevens over het steunbedrag. 
a. RVO kan de begunstigde verzoeken om gegevens te verstrekken waaruit blijkt of de 
begunstigde een kmo is. 
b. De begunstigde verstrekt desverzocht gegevens aan RVO waaruit blijkt of de begunstigde een 
kmo is. 
2. RVO registreert de begunstigde die een steunbedrag ontvangt boven het drempelbedrag. 
 
Stappen a. en b. zijn uitsluitend van toepassing als het steunbedrag dat een begunstigde in een 
kalenderjaar ontvangt, het drempelbedrag overschrijdt en RVO gegevens nodig acht om te bepalen 
of de begunstigde een kmo is. De kmo-kwalificatie is nameijk uitsluitend van belang wanneer de 
gegevens met betrekking tot de begunstigde moeten worden opgenomen in de TAM. Als het 
steunbedrag bij een begunstigde onder het drempelbedrag blijft, is de kmo-kwalificatie niet 
relevant. 
 
Voorts wordt voorgesteld dat de Belastingdienst een overzicht aan RVO verstrekt van 
belastingplichtigen die verplicht zijn actief gegevens aan RVO te verstrekken. Het gaat om 
belastingplichtigen die in hun energiebelastingaangifte aangeven een of meerdere van de 
betreffende regelingen toe te passen. Met dit overzicht kan RVO controleren of de 
belastingplichtigen de gegevens conform de wettelijke verplichting verstrekken. De Belastingdienst 
verstrekt, indien beschikbaar, de volgende gegevens over deze belastingplichtigen: naam, adres, 
telefoonnummer en e-mailadres. Als bij RVO uit het overzicht van de Belastingdienst blijkt dat een 
belastingplichtige geen gegevens heeft verstrekt zoals wettelijk vereist, kan RVO de 
belastingplichtige manen de gegevens alsnog te verstrekken, indien nodig door middel van een last 
onder dwangsom. 
 
De verantwoordelijkheid voor de TAM-taak ligt bij RVO, omdat RVO over de benodigde kennis van 
TAM beschikt. RVO vult de TAM al in voor onder andere de MIA en VAMIL. RVO is een agentschap 
 
98
 Indien een begunstigde (klant) onder één KVK-nummer meerdere aansluitingen heeft bij een belastingplichtige (energieleverancier) 
ten aanzien waarvan een steunbedrag onder dezelfde regeling wordt verleend, worden de steunbedragen door de belastingplichtige 
geaggregeerd. De energieleveranciers maken de berekening van het steunbedrag op de peildatum. 
86
