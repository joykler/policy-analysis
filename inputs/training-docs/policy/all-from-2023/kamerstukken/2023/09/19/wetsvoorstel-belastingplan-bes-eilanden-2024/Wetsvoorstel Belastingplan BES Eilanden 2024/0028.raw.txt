II. ARTIKELSGEWIJZE TOELICHTING 
 
Artikel I, onderdeel A (artikel 1.3 van de Belastingwet BES) 
Ingevolge de voorgestelde wijziging van het huidige artikel 1.3, onderdeel d, van de 
Belastingwet BES wordt de op basis van het voorgestelde hoofdstuk VIIB van de Belastingwet BES 
geheven minimumbelasting tevens als een BES-belasting beschouwd. Daardoor zijn ingevolge 
artikel 1.1 van de Belastingwet BES de relevante bepalingen uit die wet voor bijvoorbeeld de 
heffing en invordering van BES-belastingen ook van toepassing ten aanzien van de 
minimumbelasting op de BES-eilanden. 
Zoals in het algemeen deel van deze memorie is opgemerkt acht het kabinet het wenselijk 
om de in de ABB, de Wet IB BES en de Wet LB BES gebruikte definitie van het begrip personenauto 
en bestelauto te uniformeren. Daarbij wordt zo veel mogelijk aansluiting gezocht bij de op dit punt 
in Europees Nederland geldende regelgeving in de Wet LB 1964 en de Wet BPM 1992. Voor de in 
het voorgestelde artikel 1.3, eerste lid, onderdeel t, van de Belastingwet BES op te nemen definitie 
van het begrip personenauto wordt aangesloten bij artikel 3, eerste lid, Wet BPM 1992. Daarin is 
bepaald dat onder een personenauto wordt verstaan een motorrijtuig op drie of meer wielen, met 
uitzondering van: 
a. autobussen; 
b. bestelauto's; 
c. motorrijtuigen, niet ingericht voor het vervoer van personen, met een toegestane 
maximum massa van meer dan 3.500 kg; 
d. bromfietsen in de zin van artikel 1, eerste lid, onderdeel e, van de Wegenverkeerswet 
1994; en 
e. landbouw- of bosbouwtrekkers, motorrijtuigen met beperkte snelheid of mobiele 
machines, die in het kentekenregister als zodanig zijn geregistreerd (deze laatste categorie zal op 
de BES-eilanden overigens nauwelijks voorkomen). 
De aansluiting bij artikel 3, eerste lid, Wet BPM 1992 is niet nieuw. Het huidige artikel 6.1, 
onderdeel f, van de Belastingwet BES, dat ingevolge onderhavig wetsvoorstel komt te vervallen, 
doet dit ook, zij het dat de werking daarvan beperkt is tot de ABB. 
Een bestelauto wordt op grond van voornoemde definitie derhalve niet als personenauto 
aangemerkt. Zoals is toegelicht in het algemeen deel van deze memorie, is het belangrijk om 
bestelautoâ€™s wel in de belastingheffing te betrekken. Om die reden wordt in het voorgestelde artikel 
1.3, eerste lid, onderdeel u, van de Belastingwet BES ook het begrip bestelauto gedefinieerd 
waarbij de in artikel 3, eerste lid, onderdeel b, en derde tot en met zesde lid, Wet BPM 1992 
opgenomen definitie van bestelauto indirect wordt overgenomen. 
 
 
 
 
 
 
 
28
