plus verhoging € 0,03069 per 1 januari 2024 uit artikel XXVIII, onderdeel A, onder 3, Belastingplan 
2023 is € 0,52049) vervangen door een dynamische verwijzing naar het tarief van de (nieuwe) 
tweede schijf in artikel 59, eerste lid, onderdeel a, tweede aandachtsstreepje, Wbm. Vanwege de 
dynamische verwijzing is het niet nodig om de omissie te herstellen in het blokverwarmingstarief 
3
voor 2024 die hetzelfde is als de omissie in het tarief voor het gasverbruik van 0-170.000 m voor 
2024. 
In artikel 59, derde lid, Wbm wordt op dit moment een uitzondering op de 
blokverwarmingsregeling gemaakt wanneer een stadsverwarmingssysteem grotendeels (meer dan 
50%) gebruikmaakt van duurzame warmtebronnen. In dat geval wordt het aardgas niet belast 
tegen het blokverwarmingstarief, maar doorloopt het de verbruiksschijven zoals opgenomen in 
artikel 59, eerste lid, onderdeel a, Wbm. De vormen van duurzame warmteopwekking die onder de 
uitzondering vallen zijn limitatief opgesomd in artikel 59, derde lid, Wbm. Met de tweede 
aanpassing van artikel 59, derde lid, Wbm, die wordt voorgesteld, wordt de in dat lid opgenomen 
opsomming van duurzame warmtebronnen die onder de uitzondering vallen aangevuld met 
gasvormige biomassa, aquathermie, een lucht-water-warmtepomp en de elektrische boiler. 
Daarmee geldt dat ook bij installaties voor stadsverwarming die grotendeels gebruikmaken van die 
warmtebronnen - al dan niet in combinatie met elkaar of in combinatie met reeds in de opsomming 
opgenomen duurzame waterbronnen - het aardgasverbruik in de hulpketels niet volledig wordt 
belast tegen het tarief zoals opgenomen in artikel 59, derde lid, Wbm maar dat dit verbruik de 
verbruiksschijven doorloopt van artikel 59, eerste lid, onderdeel a, Wbm, zodat sprake is van een 
degressief tarief. 
 
Artikel XXIII, onderdeel C (artikel 60 van de Wet belastingen op milieugrondslag) 
Voor de glastuinbouw geldt op grond van artikel 60, eerste lid, Wbm een verlaagd tarief in de 
energiebelasting voor gas. Voor het geval waarin een of meerdere woonhuizen zijn aangesloten op 
een aansluiting van een glastuinbouwbedrijf regelt artikel 60, derde lid, Wbm dat per woning voor 
3
een forfaitair verbruik van 5.000 m het reguliere tarief geldt, indien er geen aparte meters zijn 
voor het privéverbruik. Dat wil zeggen: het tarief in artikel 59, eerste lid, onderdeel a, Wbm dat 
van toepassing is op het verbruik in de schijven die in dat onderdeel worden genoemd. Die 5.000 
3 3
m valt in de huidige schijvensystematiek volledig onder de eerste schijf (0-170.000 m ). In de 
3 3
voorgestelde systematiek valt vanaf 1 januari 2024 de 5.000 m voor het verbruik tot 1.000 m 
3
onder de nieuwe eerste schijf en voor het verbruik van 1.000-5.000 m onder de nieuwe tweede 
schijf. Daardoor zijn de tarieven van beide schijven op een deel van dat verbruik van toepassing. 
Daarom wordt per 1 januari 2024 voorgesteld dat “het tarief” in artikel 60, derde lid, Wbm – 
waarmee wordt verwezen naar het tarief van de huidige eerste schijf in artikel 59, eerste lid, 
onderdeel a, eerste aandachtsstreepje – wordt vervangen door “de tarieven”, waarmee vanaf 1 
januari 2024 wordt verwezen naar de tarieven in artikel 59, eerste lid, onderdeel a, Wbm bij het 
eerste én tweede aandachtsstreepje. Zolang de tarieven van de eerste en tweede schijf gelijk zijn, 
3
is in de praktijk één tarief van toepassing op het genoemde verbruik van 5.000 m .  
De EC heeft voor het verlaagde tarief voor glastuinbouw goedkeuring verleend. Het verlaagde tarief 
vormt steun in de zin van artikel 107, eerste lid, VWEU. Daarom moeten gegevens en inlichtingen 
in de TAM worden opgenomen indien het steunbedrag het drempelbedrag in een kalenderjaar is 
overschreden. Het gaat om het drempelbedrag uit punt 58, onder (b), van de Richtsnoeren van € 
167
