om in navolging van de afschaffing van de betalingskorting bij voorlopige aanslagen Vpb de 
betalingskorting ook af te schaffen bij voorlopige aanslagen IB. Voorts was de betalingskorting 
geïntroduceerd om de administratieve lasten te verminderen. Als gevolg van het internetbankieren 
zijn de administratieve lasten vandaag de dag gering. Hierdoor is het niet langer noodzakelijk om 
volledige betaling van een voorlopige aanslag te stimuleren met een betalingskorting.  
 
De afschaffing van de betalingskorting geschiedt simpelweg door deze niet langer aan te bieden bij 
een voorlopige aanslag IB. Hiermee wordt er dus niet langer korting verleend op de te betalen IB in 
de situatie dat de belastingschuldige de gehele voorlopige aanslag voor het verstrijken van de 
eerste termijn heeft voldaan. Hierdoor is de maatregel doeltreffend. 
 
Met deze voorgestelde maatregel wordt de betalingskorting niet langer aangeboden. Hierdoor zal 
de opbrengst bij voorlopige aanslagen IB hoger zijn. Het niet langer aanbieden van een 
betalingskorting bij voorlopige aanslagen IB vereist een eenmalige aanpassing van het systeem. De 
uitvoeringskosten hiervoor zijn geraamd op € 110.000. Dit betreffen incidentele kosten die 
samenhangen met de benodigde wijzigingen in de automatisering. Door het niet langer aanbieden 
van de betalingskorting vervalt de financiële prikkel voor belastingschuldigen om de aanslag in één 
keer te voldoen. Desondanks is de verwachting dat de uitvoeringslasten niet (veel) hoger zullen 
worden. Ingeschat wordt dat het nalevingstekort en de uitvoeringslasten de opbrengsten die 
worden gerealiseerd met deze maatregel niet gaan overschrijden. Een evaluatie is niet 
noodzakelijk. 
 
Uitvoeringsgevolgen Belastingdienst, Toeslagen en Douane  
Het voorstel om de betalingskorting bij voorlopige aanslagen IB af te schaffen is goed uitvoerbaar 
voor de Belastingdienst. Voorts zal deze wijziging zorgen voor een geringe afname van de 
complexiteit.  
Met het afschaffen van de betalingskorting komt een stimulans om de voorlopige aanslag IB tijdig 
te betalen te vervallen. Het blijft echter voor de belastingschuldige wel mogelijk om de voorlopige 
aanslag in één keer te betalen. De verwachting is echter dat een grotere groep belastingschuldigen 
de voorlopige aanslag IB in termijnen zal gaan betalen. In 2019 maakte ruim 53,5% van de 
belastingschuldigen die een betalingskorting kregen aangeboden gebruik van dit aanbod en hebben 
de voorlopige aanslag IB in één keer voldaan. In 2021 toen de betalingskorting – als gevolg van de 
lagere invorderingsrente – vaak slechts € 1 betrof, besloot nog steeds 41,8% van de 
belastingschuldigen om de voorlopige aanslag IB in één keer te betalen. Het is niet mogelijk in te 
schatten hoeveel belastingschuldigen na de inwerkingtreding van dit voorstel de voorlopige aanslag 
in termijnen zullen voldoen. Er bestaat een klein risico dat het bedrag van de voorlopige aanslag IB 
minder makkelijk binnenkomt. Voorts zullen belastingschuldigen meer gebruikmaken van 
betaalmethoden om in termijnen te betalen. Denk hierbij aan het verlenen van een automatische 
incasso. Dit kan resulteren in klantvragen. Tot slot kunnen belastingschuldigen kiezen voor een 
maandelijkse overboeking, met de kans dat een termijn wordt vergeten of een fout wordt gemaakt 
bij de overboeking. Dit zorgt voor uitval en invorderingswerkzaamheden. Daarentegen komt het op 
dit moment regelmatig voor dat belastingschuldigen in de veronderstelling zijn dat ze de voorlopige 
aanslag IB tijdig hebben voldaan, maar dat betaling pas na de eerste vervaldag is bijgeschreven op 
57
