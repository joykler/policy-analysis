64 
daarbij aansluitende deelplafondtoetsen en verticale toelichtingen. In bijlage 17 
bij de Miljoenennota is een verticale toelichting per begrotingshoofdstuk 
opgenomen met de budgettaire veranderingen die zich sinds de Voorjaarsnota 
2023 hebben voorgedaan. De regering is voornemens deze werkwijze voort te 
zetten in de Voorjaarsnota 2024.  
 
Daarnaast heeft de regering een overzicht in de Miljoenennota 2024 opgenomen 
over de verschillen in de ramingen met het CPB. Er zijn verschillen in zowel de 
aannames als de ramingssystematiek. Zo raamt het CPB hogere onderuitputting 
dan de regering op andere onderwijs, defensie en infrastructuur, verwacht het 
CPB lagere inkomsten over de gehele ramingsperiode dan de regering en 
veronderstelt het CPB een aantal posten als structureel, waar de regering deze 
incidenteel inschat. Daarnaast gebruikt de regering andere ramingssystematiek 
voor het EMU-saldo van lokale overheden dan het CPB, waardoor er een verschil 
ontstaat in het saldo. Op korte termijn leidt dit tot een negatievere inschatting van 
het EMU-saldo door de regering dan het CPB, op lange termijn leidt dit tot een 
positievere inschatting van het EMU-saldo door de regering dan het CPB.  
 
De Afdeling constateert dat het kabinet nieuwe stappen heeft gezet in het 
verbeteren van de transparantie van de begrotingsinformatie. Zo is in de 
Miljoenennota, aanvullend op de eerdere acties om de transparantie te vergroten 
zoals inzicht in de horizontale ontwikkeling van de uitgaven en lasten, een 
overzicht opgenomen van de verschillen tussen de uitkomsten van de CPB-
ramingen en de ramingen van de regering. De Afdeling constateert dat het 
overzicht inzicht biedt in de significante verschillen in aannames en de 
ramingssystematiek tussen het CPB en de regering. Dit inzicht vergroot de 
transparantie van de begrotingsinformatie. De Afdeling acht het daarom van 
belang om in toekomstige begrotingsstukken blijvend aandacht te besteden aan 
de verschillen tussen de onafhankelijke ramingen van het CPB, waar de Afdeling 
zich in haar rol als onafhankelijke begrotingsautoriteit op baseert, en de regering. 
Ook acht de Afdeling het wenselijk om verschillen in de ramingssystematiek 
tussen het CPB en de regering, voor zover mogelijk, te verkleinen.  
 
De verticale toelichtingen bij de deelplafonds in de Miljoenennota 2024 en de in 
de bijlagen bij de Miljoenennota opgenomen verticale toelichting per 
begrotingshoofdstuk bieden gedetailleerde en tegelijkertijd overzichtelijk 
inzichten in de veranderingen in de verschillende plafonds en begrotingen. Dit 
betreft zowel beleidsmatige veranderingen als bijvoorbeeld kasschuiven en mee- 
en tegenvallers.  
 
Begrotingsfondsen  
Het kabinet-Rutte IV heeft twee nieuwe begrotingsfondsen aangekondigd: het 
Klimaatfonds en het Transitiefonds landelijk gebied en natuur. 
Begrotingsfondsen worden bij wet ingesteld en hebben een eigen hoofdstuk 
121
binnen de rijksbegroting. De wetsvoorstellen ter instelling van het 
 
121
 Artikel 2.1 en 2.11 van de Comptabiliteitswet 2016.
