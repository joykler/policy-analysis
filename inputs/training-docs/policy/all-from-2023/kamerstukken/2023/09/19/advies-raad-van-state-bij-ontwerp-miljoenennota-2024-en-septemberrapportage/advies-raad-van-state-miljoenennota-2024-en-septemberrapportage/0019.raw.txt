19 
Wereldwijd en in Europa zijn veel landen bezig met het integreren van klimaat in 
het begrotingsbeleid en de begrotingssystematiek. Tegelijkertijd is het een 
relatief nieuw veld in het bredere thema van begrotingsbeleid en 
begrotingssystematiek. Om kennis en ervaring te delen bestaan er meerdere 
internationale samenwerkingsverbanden op wetenschappelijk, institutioneel en 
politiek terrein. De Organisatie voor Economische Samenwerking en 
Ontwikkeling (OESO), het Internationaal Monetair Fonds (IMF) en de Europese 
Commissie hebben gezamenlijk, uit een combinatie van verschillende studies, 
vier elementen geïdentificeerd op basis waarvan landen hun bestaande 
27
begrotingsraamwerken kunnen vergroenen. Deze elementen zijn:  
i) een strategisch raamwerk,  
ii) instrumenten, methoden en begrotingssystematiek,  
iii) governance en  
28
iv) verantwoording en verslaglegging.  
Deze elementen kunnen dienstbaar zijn om het Nederlandse begrotingsraamwerk 
klimaatinclusief te maken. 
 
i. Strategisch raamwerk  
Het identificeren van strategische beleidsprioriteiten en doelstellingen op het 
gebied van klimaatmitigatie en -adaptatie en deze vervolgens relateren aan de 
uitgangspunten van het begrotingsbeleid is volgens de OESO, Europese 
Commissie en het IMF een eerste stap om klimaat in te bedden in het 
29
begrotingsraamwerk. Dit geeft richting aan de begrotingen voor de middellange 
termijn aan zowel de uitgaven- als de inkomstenkant. 
 
In Europees verband wordt de relatie tussen klimaat en het begrotingsbeleid al 
langer gelegd. Tot de doelstellingen van de Economische en Monetaire Unie, 
vastgelegd in 1992 in het Verdrag van Maastricht als onderdeel van de 
doelstellingen van de Europese Unie, behoren niet alleen de realisatie van een 
interne markt, evenwichtige economische groei, prijsstabiliteit, werkgelegenheid 
en welvaart in de deelnemende lidstaten, maar ook de verbetering en 
bescherming van de kwaliteit van het milieu.  
 
In de Europese Green Deal, gesloten in 2019, wordt vermeld dat nationale 
begrotingen een sleutelrol spelen in klimaatbeleid en beleid gericht op de groene 
30
transitie. In de wetgevingsvoorstellen van de Europese Commissie voor het 
toekomstige Europese begrotingsraamwerk, waarover de onderhandelingen 
 
27
 Europese Commissie (2022). European Commission Green Budgeting Reference 
Framework; IMF (2021). Climate-Sensitive Management of Public Finances – “Green 
PFM”. IMF Staff Climate Note 2021/002; OECD (2020). OECD Green Budgeting Framework. 
28
 OESO, Europese Commissie en IMF (2021). Green Budgeting: Towards Common 
Principles. November 2021.  
29
 OESO, Europese Commissie en IMF (2021). Green Budgeting: Towards Common 
Principles. November 2021.  
30
 Europese Commissie (2019). Mededeling van de Commissie aan het Europees 
Parlement, de Europese Raad, de Raad, het Europees Economisch en Sociaal Comité en 
het Comité van de Regio’s. De Europese Green Deal. COM(2019) 640 final.
