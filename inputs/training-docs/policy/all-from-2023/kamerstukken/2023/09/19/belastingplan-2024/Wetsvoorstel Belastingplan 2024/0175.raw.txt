- voor een fles gedistilleerd van 0,7 liter met een alcoholpercentage van 48% tot een 
accijnsverhoging van € 0,92.  
 
Artikel XXV, onderdeel E (artikel 27 van de Wet op de accijns) 
Voorgesteld wordt om het tarief voor zware stookolie te verhogen om te voorkomen dat stookolie 
als gasolie (diesel) wordt gebruikt om een fiscaal voordeel te genieten. Daartoe wordt voorgesteld 
om met ingang van 1 januari 2024 het accijnstarief voor zware stookolie gelijk te trekken met het 
accijnstarief voor gasolie. 
Met dit voorstel bedraagt per 1 januari 2024 het accijnstarief voor zware stookolie € 571,75 per 
1.000 liter. De accijns op zware stookolie wordt geheven per 1.000 kg vanwege de technische 
eigenschappen van het soort olie. Om het fiscale voordeel volledig weg te nemen dienen de 
accijnstarieven per 1.000 liter gasolie en zware stookolie gelijk te zijn. Voor het uiteindelijke tarief 
wordt daarom 1.000 kg zware stookolie omgerekend naar 1.000 liter zware stookolie. Daarbij 
wordt gebruikgemaakt van de factor 0,96.  Door het accijnstarief voor gasolie te delen door de 
factor 0,96 ontstaat het gelijkwaardige tarief voor 1.000 liter zware stookolie. De berekening luidt 
als volgt: € 571,75 / 0,96 = € 595,57. 
Vervolgens wordt dit voorgestelde tarief per 1 januari 2024 - net zoals bij andere minerale oliën - 
bij het begin van het kalenderjaar 2024 geïndexeerd op grond van artikel 27a WA. De 
tabelcorrectiefactor voor 2024 is 9,9%. Het geïndexeerde accijnstarief per 1.000 kg zware stookolie 
bedraagt daarmee per 1 januari 2024 € 654,53. 
 
Artikel XXVI 
 
Artikel XXVI (artikel 35 van de Wet op de accijns) 
Voorgesteld wordt de accijns op sigaretten en rooktabak per 1 april 2024 aanvullend te verhogen 
ten opzichte van de verhoging die is opgenomen in het Belastingplan 2023. 
Voor de tabaksaccijns op sigaretten is in het Belastingplan 2023 per 1 april 2024 reeds een 
verhoging besloten van € 293,58 naar € 343,92 als minimumbedrag aan accijns (en als specifieke 
accijns per 1.000 stuks sigaretten van € 271,07 naar € 317,87). Het kabinet stelt voor deze 
verhoging verder naar boven bij te stellen. Daardoor wordt het minimumbedrag aan accijns 
aanvullend verhoogd van € 343,92 naar € 373,92 (en als specifieke accijns per 1.000 stuks 
sigaretten van € 317,87 naar € 346,62). Voorgesteld wordt dat de verhoging ingaat per 1 april 
2024. 
Voor de tabaksaccijns op rooktabak is in het Belastingplan 2023 per 1 april 2024 reeds een 
verhoging besloten van € 216,64 naar € 266,98 per kilogram rooktabak. Het kabinet stelt voor 
deze verhoging verder naar boven bij te stellen. Daardoor wordt de tabaksaccijns op rooktabak 
aanvullend verhoogd van € 266,98 naar € 338,98 per kilogram. Voorgesteld wordt dat de 
verhoging ingaat per 1 april 2024. 
Op grond van artikel 36, zesde lid, WA mag de aanvullende verhoging van de tabaksaccijns in 2024 
niet eerder plaatsvinden dan met ingang van eerste dag van de vierde maand na de maand van 
publicatie. De reden voor deze termijn is dat zowel het bedrijfsleven als de Douane voor de 
invoering ongeveer drie maanden nodig heeft, onder meer in verband met het drukken van nieuwe 
175
