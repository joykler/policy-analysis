12 
omvattender benadering in termen van brede welvaart. Met het centraal stellen 
van brede welvaart in de Miljoenennota krijgt het concept brede welvaart meer 
betekenis. Het denken in termen van brede welvaart stimuleert immers het 
denken over de lange termijn en stelt in staat om te kijken naar de samenhang 
tussen verschillende maatschappelijke uitdagingen. De Afdeling ziet de 
beschouwing in Hoofdstuk 1 en de geschetste uitgangspunten voor het vergroten 
van brede welvaart in Hoofdstuk 3 van de Miljoenennota als een goede eerste 
stap, die voor een volgend kabinet meer samenhang en verdere verbreding, 
verdieping en concretisering behoeft.  
 
De analyse van de elementen van en de samenhang tussen een aantal thema’s 
van brede welvaart (hoofdstuk 1) en het denkkader voor het vergroten van brede 
welvaart (hoofdstuk 3) worden in de Miljoenennota nog onvoldoende met elkaar 
in verbinding gebracht. De verschillende stappen van beschrijving, analyse, 
beleidsvoorstellen en indicatoren kunnen daarbij duidelijker worden 
onderscheiden en beschreven. Daarnaast is niet op voorhand duidelijk op basis 
van welke overwegingen de regering tot de keuze voor de verschillende thema’s 
in de afzonderlijke analyses in de Miljoenennota komt. Hoewel de verschillende 
thema’s door de Afdeling als belangrijk worden gezien, is vanwege de 
achterblijvende motivering onduidelijk of de analyse hiermee compleet is, of dat 
er bepaalde thema’s zijn die op dit moment ontbreken in de analyse. Recente 
brieven van verschillende bewindspersonen over de arbeidsmarkt (SZW), 
economische structuur (EZK), ruimtelijke ordening en volkshuisvesting (BZK), 
lijken bijvoorbeeld geen onderdeel te zijn van de hoofdstukken 1 en 3; ook de 
beleidsvoorstellen uit voornoemde brieven zijn nauwelijks herkenbaar in deze 
7
Miljoenennota.  
 
Ook andere invalshoeken lijken te ontbreken, bijvoorbeeld de aandacht voor de 
samenwerking tussen de rijksoverheid en medeoverheden. Maatschappelijke 
opgaven overschrijden vrijwel altijd de grenzen van bestuurlijke indelingen. Dit 
vraagt om goede interbestuurlijke samenwerking, zeker nu de uitvoering van 
belangrijke opgaven zoals klimaat en wonen voor een belangrijk deel op het 
terrein van de medeoverheden liggen, maar vraagt ook om dat perspectief te 
betrekken bij de analysefase.  
 
Advies voor verdieping en concretisering van brede welvaart 
Het begrip ‘brede welvaart’ onderstreept dat welvaart van meer factoren 
afhankelijk is dan alleen de conjuncturele ontwikkelingen of de groei van het bbp. 
Het is een perspectief wat het lange termijn denken bevordert en kan daarmee als 
8
ankerpunt fungeren voor voorspelbaar en effectief beleid. Sturing op brede 
welvaart is meer dan sturing op één of enkele indicatoren: de samenhang tussen 
dimensies van brede welvaart en de verdeling tussen groepen is van belang. 
 
7
 Kamerstukken II, 2022/23, 29544, nr. 1176; Kamerstukken II, 2022/23, 33009, nr. 131; 
Kamerstukken II, 2022/23, 32847, nr. 1045.  
8
 Sociaal en Cultureel Planbureau (2022). Reflectie op het coalitieakkoord 2021-2025 vanuit 
het burgerperspectief.
