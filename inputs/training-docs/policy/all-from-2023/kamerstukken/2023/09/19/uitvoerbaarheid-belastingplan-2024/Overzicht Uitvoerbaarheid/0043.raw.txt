BIJLAGE 2: toelichting moderniseringsopgave per keten  
 
 
Belastingmiddelen 
 
Omzetbelasting (OB)   
De systemen voor de omzetbelasting draaien nog op zeer oude technologie en moeten 
vervangen worden. De helft van de applicaties (10 van de 20) van deze keten kent een 
technische schuld. De omzetbelasting wordt gemoderniseerd met als doelstelling dat het ICT-
systeem van de binnenlandse OB-regeling op zijn vroegst in 2026 gemoderniseerd is. De 
aanbesteding voor het nieuwe systeem loopt nu. De eerste selectiefase is afgerond en er wordt 
nu een dialoogfase gestart met de drie geselecteerde partijen.  
Als dit is afgerond, worden andere regelingen in het nieuwe systeem opgenomen (zoals EU Btw-
e-commerce en VAT-refund). Ook komt er na de modernisering weer ruimte voor het verwerken 
van beleidswensen (veelal ook uit Europa) in de systemen. 
De livegang van het Hoofdspoor van het programma EU Btw e-Commerce is uitgesteld van 
december 2023 naar juni 2024. De Belastingdienst waarborgt echter de dienstverlening door er 
zorg voor te dragen dat het Noodspoor onverminderd blijft functioneren. Burgers 
(eenmanszaken), bedrijven en andere lidstaten zullen ook geen hinder ondervinden van deze 
vertraging. 
Autoheffingen  
Bij de keten Autoheffingen is het percentage applicaties met een technische schuld sterk 
afgenomen (van 100% in 2018 naar 21% in 2023). Dit komt omdat voor de keten 
gemoderniseerde systemen in ontwikkeling zijn voor de MRB (vrachtwagens) en bpm 
(parallelimport). Ook wordt er hard gewerkt aan de grote trajecten van zoals vrijstelling bpm 
bestelautoâ€™s en voorbereiden betalen naar gebruik. De ruimte voor nieuwe wijzigingen voor de 
korte termijn is beperkt. O.a. de verdere modernisering MRB en bpm legt een groot beslag op 
het portfolio. Als er nieuwe beleidswensen zijn, vergt dit goed overleg over 
inwerkingtredingsdata. Aansluitend aan vernieuwing en wetgeving staan diverse gewenste 
vernieuwingen gepland (digitalisering, dienstverlening, risicomodellen, etc.), die het voor 
gebruikers van voertuigen gemakkelijker maken om aan hun belastingverplichtingen te voldoen. 
Parameterwijzigingen en aanpassingen van werkinstructies zijn zonder herplanning mogelijk. 
Inkomensheffing (IH)  
De komende jaren (t/m 2026) werkt IH aan het moderniseren van het IV landschap 
(rationalisatie Cool:Gen) en het implementeren van wetgeving die reeds is aangenomen (zoals 
excessief lenen en het afschaffen van de middelingsregeling). Er worden in deze keten de 
komende jaren extra medewerkers ingezet om de moderniseringsactiviteiten conform de 
afgegeven planning te kunnen afronden. 
De beschikbare Cool:Gen expertise zowel binnen als buiten de Belastingdienst wordt steeds 
schaarser. Het aanpassen van dit systeem is nodig om wijzigingen in wetgeving voor de IH en 
jaaraanpassingen te kunnen blijven verwerken. Hiernaast bestaat het risico dat storingen niet 
goed meer opgelost kunnen worden, met gevolgen voor de belastingontvangstenstroom ten 
aanzien van de inkomensheffing en gedeeltelijk de vennootschapsbelasting. Gegeven de 
uitdagingen waar de keten IH voor staat is het noodzakelijk beleidsmaatregelen in deze keten te 
beperken tot aanpassingen van parameters en toelichtingen. 
Ook is de vormgeving van Werkelijk Rendement box 3 nog niet volledig rond met het risico dat 
een grotere IV-inspanning nodig is dan nu voorzien. 
Loonheffingen (LH)   
Binnen de Keten Loonheffingen is er sprake van een relatief hoge technische schuld; deze 
32
problematiek is op 28 mei 2019 aan de Tweede Kamer gemeld ; in het vervolg hierop is het 
Ketenplan Loonheffingen opgesteld. In de periode tot 1/1/2027 wordt onder meer de 
modernisering van de twee kernapplicaties uitgevoerd (vernieuwing Heffen Loonbelasting en 
Premies en vernieuwing Werkgeversadministratie). Ook zijn er door de keten stappen gezet 
 
32
 Kamerstukken II 2018/19, 31066, nr. 486. 
43
