Vrijstelling in box 3 en heffingskorting groene beleggingen 
Afschaffen betalingskorting voorlopige aanslag IB 
Minimumkapitaalregel in de Vpb 
Algemeen btw-tarief op agrarische goederen en diensten 
Wijziging van de Wet op de belasting van personenauto's en motorrijwielen 1992  
Wijziging van de Wet op de motorrijtuigenbelasting 1994 
Accijnstarieven voor alcoholhoudende producten 
Co-ouderschap toeslagen 
Verlenging horizonbepaling overtredersbegrip 
Loslaten koppeling rentepercentage Belastingrente voor Toeslagen 
Invoeren hardheidsclausule in de Invorderingswet 1990 
 
De aanvullende maatregelen uit de augustusbesluitvorming betreffen een wijziging ten opzichte 
van het eerder ter advisering bij het ATR ingediende pakket Belastingplan. Deze zijn voor een 
aanvullende zienswijze aangeboden aan het ATR. Ook hier onderschrijft de ATR de gemaakte 
regeldruk inschatting. 
 
11. Uitvoeringsgevolgen Belastingdienst, Douane en Toeslagen 
 
Uitvoeringsgevolgen en toetsen 
Het kabinet hecht grote waarde aan het samenspel tussen beleid en uitvoering.  
163
In het coalitieakkoord is aangegeven dat het belangrijk is om samen met de uitvoering tot een 
effectief beleid te komen waarmee een bijdrage kan worden geleverd aan het oplossen van 
maatschappelijke opgaven. Het is daarbij niet alleen belangrijk dat maatregelen op individueel 
niveau uitvoerbaar zijn, maar dat ook een wetsvoorstel in zijn geheel uitvoerbaar is. Hiermee wordt 
eventuele verdringing in het portfolio zichtbaar. Er wordt daarom vroegtijdig een beeld gedeeld van 
alle beleidsopdrachten die mogelijk door de Belastingdienst, Douane en Toeslagen moeten worden 
uitgevoerd. 
Dit is onderdeel van een meerjarig proces waarin beleid en uitvoering samenwerken om het inzicht 
in de uitvoerbaarheid verder te vergroten. Door beleidsvoornemens in een vroeg stadium 
inzichtelijk te maken kan rekening gehouden worden met bijvoorbeeld de mogelijkheden en 
onmogelijkheden in het ICT-landschap van de Belastingdienst. Zo is een andere of eenvoudigere 
opzet van een beleidsvoornemen soms voldoende om de implementatie sneller te kunnen 
realiseren en substantieel minder impact op de uitvoering te hebben.  
 
Het is wenselijk om beleidsambities te bezien in samenhang met ambities voor de uitvoering. Niet 
alles kan tegelijkertijd. Het is namelijk van groot belang om de dienstverlening van de 
Belastingdienst aan burgers en bedrijven te blijven verbeteren. Daarnaast moet er bij het maken 
van nieuw beleid ook prioriteit worden gegeven aan het op orde brengen van de basis en het 
implementeren van noodzakelijke moderniseringen bij de Belastingdienst, zoals binnen de ICT. Dat 
betekent ook dat er soms moet worden geaccepteerd dat beleidsvoornemens later worden 
ingevoerd om zo de modernisering van de ICT niet te vertragen. Tegelijkertijd blijven 
 
163
 Coalitieakkoord Rutte IV ‘Omzien naar elkaar, vooruitkijken naar de toekomst’. 
139
