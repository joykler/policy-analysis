opgebouwd uit een vast deel (vaste voet) en een variabel deel (schijvenstelsel) dat afhankelijk is 
van de CO2-uitstoot van de personenauto.  
In de Voorjaarsnota 2023 is kenbaar gemaakt dat het kabinet de ingroei van emissievrije 
personenauto’s wil versnellen en de aanschaf van een tweedehands elektrische auto wil 
subsidiëren. Om deze extra uitgaven te dekken wordt een verhoging van de vaste voet in de bpm 
65
voorgesteld met € 200 vanaf 2025 (prijspeil 2023) .  
 
Beëindigen teruggaaf bpm geldtransport 
In de Wet op de belasting van personenauto’s en motorrijwielen (Wet BPM 1992) wordt op verzoek 
een bpm-teruggaaf verleend voor motorrijtuigen die zijn ingericht voor geldtransport en als 
zodanig uiterlijk kenbaar zijn (zogenoemde geldtransportwagens). De regeling voor 
geldtransportwagens is destijds in de Wet BPM 1992 opgenomen, omdat deze motorrijtuigen 
binnen de huidige regels niet als bestelauto (maar als personenauto) worden aangemerkt doordat 
de laadruimte zitplaats biedt aan een bewaker. Het kabinet stelt voor om deze regeling te 
beëindigen, zodat ook houders van deze motorrijtuigen vanaf 2026 geprikkeld worden om bij 
aanschaf van het motorrijtuig te kiezen voor een CO2-zuiniger alternatief. Dit past ook binnen de 
bredere context van de klimaat- en milieudoelen.  
De teruggaafregeling voor geldtransportwagens brengt daarnaast administratieve lasten met zich 
mee voor zowel de uitvoering als de gebruikers van de regeling. Door beëindigen van de regeling 
wordt het belastingstelstel eenvoudiger. 
 
Doeltreffendheid, doelmatigheid en evaluatie 
Met de verhoging van de vaste voet van de bpm kan de subsidieregeling voor tweedehands 
elektrisch aangedreven personenauto’s worden gefinancierd. Omdat de maatregel een 
parameterwijziging betreft kunnen de middelen die nodig zijn voor de subsidieregeling worden 
verkregen tegen relatief lage kosten. De maatregel is dan ook doeltreffend en doelmatig. Omdat de 
maatregel een tariefsverhoging betreft is een evaluatie hiervan niet aan de orde. 
 
Beëindiging van de bpm-teruggaaf voor motorrijtuigen die zijn ingericht voor geldtransport dient 
het belang van doeltreffend en doelmatig beleid. De bewuste motorrijtuigen worden gehouden door 
professionele ondernemers die met de voertuigen, net zoals andere ondernemers, diensten tegen 
een vergoeding aanbieden en de kosten daarvan in de prijs van deze diensten kunnen 
doorberekenen. Door de motorrijtuigen vrij te stellen van bpm blijft de prikkel voor deze 
ondernemers om te kiezen voor milieuvriendelijke motorrijtuigen beperkt. Deze specifieke 
maatregel wordt niet voorzien van een evaluatie. Het effect dat de maatregel heeft op de 
administratieve lasten is verwaarloosbaar.  
 
Uitvoeringsgevolgen Belastingdienst, Toeslagen en Douane  
Het voorstel om de vaste voet van de bpm te verhogen is door de Belastingdienst beoordeeld met 
een uitvoeringstoets. De Belastingdienst heeft geconcludeerd dat invoering van de maatregel per 1 
januari 2025 uitvoerbaar is. Ook voor het voorstel om de teruggaaf van bpm voor motorrijtuigen 
 
65
 Kamerstukken II 2022/23, 36350, nr. 1.
