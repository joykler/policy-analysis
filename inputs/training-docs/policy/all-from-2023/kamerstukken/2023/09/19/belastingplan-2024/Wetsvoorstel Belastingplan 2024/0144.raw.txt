gekoppeld. De lengte van de nieuwe eerste schijf gas die per 1 januari 2024 moet gelden, moet 
uiterlijk 1 oktober 2023 duidelijk zijn voor energieleveranciers in verband met de benodigde tijd 
voor implementatie van de nieuwe schijf. 
Energie-Nederland merkt ook op dat een verlaging van het tarief van de nieuwe eerste schijf sterke 
negatieve gevolgen zou hebben voor de warmtesector door het “niet meer dan anders-principe”. 
Daarover wordt het volgende opgemerkt. Leveranciers van stadsverwarming krijgen tot de 
3
warmte-equivalent van 1.000 m gas te maken met een lager maximumtarief vanwege het ‘niet-
meer-dan-anders-principe’. Hierdoor lopen zij op dat verbruik mogelijk inkomsten mis in 
vergelijking met de situatie met één energiebelastingtarief en één maximumtarief. Boven de 
3
warmte-equivalent van 1.000 m geldt een hoger maximumtarief en kunnen de inkomsten juist 
hoger zijn. De netto-impact voor individuele leveranciers van stadsverwarming hangt onder meer 
af van de hoogte van de energiebelasting in de eerste en tweede schijf gas, de lengte van de 
eerste schijf gas, het jaarverbruik van hun klanten en het warmtetarief dat leveranciers rekenen – 
dat lager maar niet hoger dan het maximumtarief mag zijn. 
 
Wettelijke grondslag gegevensverstrekking in het kader van Europeesrechtelijke verplichtingen 
Een aantal energieleveranciers is voorafgaand aan het wetsvoorstel geraadpleegd via Energie-
Nederland, wat heeft geleid tot meerdere overleggen, inclusief gezamenlijke sessies met RVO. 
Tijdens deze overleggen zijn diverse inzichten naar voren gekomen, die als basis hebben gediend 
voor aanpassingen in de wetgeving.  
Verder is de Autoriteit Persoonsgegevens (AP) geraadpleegd. De beoordeling van de AP luidt dat zij 
geen aanleiding ziet tot het maken van opmerkingen.
