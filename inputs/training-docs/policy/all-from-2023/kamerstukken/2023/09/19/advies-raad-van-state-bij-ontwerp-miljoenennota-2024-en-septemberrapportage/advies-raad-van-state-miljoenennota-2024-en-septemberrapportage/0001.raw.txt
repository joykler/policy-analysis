....................... ...................................... ..................................... ...................................... ... 
fNo. W06.23.00226/III 's-Gravenhage, 13 september 2023 
 
 
Bij Kabinetsmissive van 4 september 2023, no.2023001840, heeft Uwe Majesteit, 
op voordracht van de Minister van Financiën, bij de Afdeling advisering van de 
Raad van State ter overweging aanhangig gemaakt het Ontwerp-Miljoenennota 
2024 en Septemberrapportage OBT 2023, met memorie van toelichting. 
 
 
A. INLEIDING EN CONCLUSIE 
 
1.   Inleiding 
 
De Afdeling Advisering van de Raad van State brengt in deze rapportage zowel 
het advies bij de Miljoenennota 2024 als de rapportage in het kader van het 
onafhankelijk begrotingstoezicht uit.  
 
De Afdeling advisering van de Raad van State is belast met het onafhankelijk 
begrotingstoezicht op de naleving van de (Europese) begrotingsregels, bedoeld 
in het Verdrag inzake Stabiliteit, Coördinatie en Bestuur (VSCB), in artikel 5 van 
Verordening (EU) 473/2013 en zoals opgenomen in artikel 2, achtste lid van de 
Wet houdbare overheidsfinanciën. Het is de taak van de onafhankelijke 
begrotingstoezichthouder om een beoordeling op te stellen over de vraag of 
wordt voldaan aan de (Europese) begrotingsregels. De reactie van het 
demissionaire kabinet op de Septemberrapportage in het kader van het 
onafhankelijk begrotingstoezicht is integraal in deze rapportage opgenomen.  
 
Het Advies bij de Miljoenennota vloeit voort uit de Wet Houdbare 
Overheidsfinanciën. Op het advies bij de Miljoenennota reageert het kabinet in 
een nader rapport dat tegelijkertijd met het Miljoenennota-advies naar de Kamer 
wordt gestuurd.  
 
De Afdeling werkt voor haar beoordeling nauw samen met het Centraal 
Planbureau (CPB). De taakverdeling houdt in dat het opstellen van onafhankelijke 
macro-economische en budgettaire ramingen en analyses is belegd bij het CPB. 
De Afdeling is belast met de meer normatieve beoordeling van de naleving van 
zowel de Europese als de nationale begrotingsregels. 
 
In het belang van de kwaliteit en zorgvuldigheid van de op te stellen beoordeling  
heeft de Afdeling voor de Septemberrapportage en het Miljoenennota-advies 
kennis kunnen nemen van een conceptversie van de Miljoenennota 2024.  
 
Deze rapportage kent de volgende opzet: 
A. Inleiding en conclusie  
A.1.  Inleiding  
A.2.  Samenvattende conclusie en advies  
B. Macro-economische en budgettaire context  
AAN DE KONING
