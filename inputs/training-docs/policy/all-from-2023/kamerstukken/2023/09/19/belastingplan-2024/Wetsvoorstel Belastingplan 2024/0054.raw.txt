recht op de IACK. Omwille van de eenvoud voor de uitvoeringspraktijk is de materiële toets met 
ingang van 2011 afgeschaft. Destijds werd namelijk geconcludeerd dat kinderen tot een leeftijd 
van 12 jaar vrijwel altijd voldoen aan het criterium ‘tot het huishouden behoren’ indien zij staan 
ingeschreven op hetzelfde adres als de ouder(s). Alleen in geval van co-ouderschap was voorzien 
dat dit niet zo was. Zoals aangegeven blijkt nu dat deze aanname voor meer mensen dan alleen 
co-ouders niet opgaat en dit vindt het kabinet onwenselijk.  
 
Uitvoeringsgevolgen Belastingdienst, Toeslagen en Douane  
De aanpassing van de co-ouderschapsregeling heeft beperkte uitvoeringsgevolgen voor de 
Belastingdienst. Het herintroduceren van de materiële toets maakt de IACK complexer maar voor 
de Belastingdienst nog steeds goed uitvoerbaar en doenlijk. De inschrijving op een woonadres in de 
BRP is namelijk de contra-informatie waarover de Belastingdienst beschikt en is nog steeds een 
belangrijke aanwijzing dat de inspecteur niet hoeft te twijfelen aan de juistheid van de aangifte als 
de belastingplichtige aangeeft te voldoen aan de materiële toets. Mocht de gezamenlijke 
inschrijving ontbreken dan zal de inspecteur de belastingplichtige verzoeken om aannemelijk te 
maken dat het kind in het kalenderjaar wel gedurende zes maanden tot zijn huishouden behoort of 
geacht wordt te behoren. De inspecteur zal daarbij ook controleren of een ander dan de 
belastingplichtige ten aanzien van hetzelfde kind niet ten onrechte de IACK claimt en of er sprake 
is van co-ouderschap. Dit wordt gedaan om te voorkomen dat onterecht aan beide 
belastingplichtigen IACK wordt toegekend.  
 
5.10 Verruiming vrijstelling OV-abonnementen en voordeelurenkaarten 
 
Tijdens de behandeling van het pakket Belastingplan 2023 heeft het lid Romke de Jong vragen 
gesteld over de fiscale regels die van toepassing zijn als een werkgever een OV-abonnement wil 
aanbieden aan diens werknemer. Vervolgens is de motie van de leden Romke de Jong en Van 
41
Ginneken ingediend en unaniem aangenomen. Deze motie verzoekt om te onderzoeken hoe 
werkgevers beter gefaciliteerd kunnen worden om hun werknemers OV-abonnementen te 
verstrekken, bijvoorbeeld door dit belastingvrij te mogen doen, ook als onzeker is of werkelijk 
gemaakte zakelijke kosten de kosten van het OV-abonnement overschrijden.  
 
Uit gesprekken met vertegenwoordigers van werkgevers- en werknemersorganisaties en de OV-
sector blijkt dat de huidige regeling voor OV-abonnementen en voordeelurenkaarten (hierna 
gezamenlijk aangeduid als: OV-kaarten) als complex wordt ervaren, mede omdat er twee 
verschillende vrijstellingen relevant zijn als de werknemer gebruikmaakt van het openbaar vervoer. 
Afhankelijk van de manier waarop een werkgever de OV-kaart faciliteert, gelden er onder de 
huidige tekst van de Wet op de loonbelasting 1964 (Wet LB 1964) en de daarop gebaseerde 
Uitvoeringsregeling loonbelasting 2011 (URLB 2011) andere voorwaarden wil de fiscale vrijstelling 
op (een deel van) de OV-kaart van toepassing zijn.  
 
 
41
 Kamerstukken II 2022/23, 36202, nr. 103. 
54
