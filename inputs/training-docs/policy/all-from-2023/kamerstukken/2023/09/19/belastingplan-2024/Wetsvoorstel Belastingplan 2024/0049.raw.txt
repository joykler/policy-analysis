de nieuwe regeling goed uit de voeten kunnen. Maar het valt op voorhand niet goed in te schatten 
wat de gedragsreacties op deze nieuwe regeling zullen zijn. Daarom zal dit in de uitvoering van de 
nieuwe regeling een extra aandachtspunt zijn. De toepassing van de nieuwe regeling zal in ieder 
geval ook aan de orde komen in de reguliere overleggen die met de sector (SBF) gevoerd worden. 
Momenteel vindt een evaluatie van de giftenaftrek over de periode 2016-2021 plaats. Een evaluatie 
van deze maatregel kan meelopen in een volgende evaluatie van de giftenaftrek. 
 
5.8 Verruiming herinvesteringsreserve bij het staken van een gedeelte van een onderneming ten 
gevolge van overheidsingrijpen 
 
Het kabinet wil graag een fiscale belemmering bij de toepassing van de herinvesteringsreserve bij 
het gedeeltelijk staken van een onderneming wegnemen. Hierdoor wordt het gebruik van de 
herinvesteringsreserve in meer gevallen mogelijk dan thans geldt, zoals voor onder andere ten 
gevolge van overheidsingrijpen stoppende agrariërs. 
In de Voorjaarsnota 2023 is het voornemen om de toepassing van de herinvesteringsreserve bij 
staking van een gedeelte van een onderneming (gedeeltelijke staking) als gevolg van 
overheidsingrijpen te verruimen tot uitdrukking gebracht. Dat voornemen wordt met de 
voorgestelde maatregel in dit wetsvoorstel geregeld.  
37
Op basis van de regeling van de herinvesteringsreserve kan de boekwinst die wordt behaald bij 
de vervreemding van een bedrijfsmiddel worden gereserveerd, indien en zolang het voornemen tot 
herinvestering van die winst bestaat. Daarmee wordt voorkomen dat direct wordt geheven over de 
behaalde boekwinst. De herinvesteringsreserve wordt vervolgens afgeboekt op de aanschaffings- of 
voortbrengingskosten van bedrijfsmiddelen die in het jaar van vervreemding of in de 
daaropvolgende drie jaren worden aangeschaft of voortgebracht. Deze afboeking zorgt ervoor dat 
de afschrijvingsgrondslag van die bedrijfsmiddelen lager wordt. 
Voor een ondernemer in de IB geldt dat de herinvesteringsreserve per onderneming kan worden 
toegepast. Op basis van de wetssystematiek is het niet mogelijk om de herinvesteringsreserve over 
de grens van de onderneming toe te passen. Indien een ondernemer meerdere ondernemingen 
heeft, kan een herinvesteringsreserve die is gevormd in de ene onderneming dus niet worden 
gebruikt voor een (her)investering in een andere onderneming. Of sprake is van meerdere 
ondernemingen of van één onderneming (met meerdere activiteiten) is overigens afhankelijk van 
de feitelijke situatie. 
Bij een gedeeltelijke staking is het mogelijk om de herinvesteringsreserve toe te passen in geval 
van (het voornemen tot) herinvestering in (bedrijfsmiddelen in het overgebleven gedeelte van) die 
38
onderneming. Bij een (voornemen tot) herinvestering in een andere onderneming (waaruit de 
belastingplichtige als ondernemer winst geniet) kan in die situatie de herinvesteringsreserve nu 
niet worden toegepast. Ook doorschuiving via te conserveren inkomen naar een andere 
39
onderneming is in die situatie niet mogelijk, omdat die regeling alleen kan worden toegepast als 
de gehele onderneming wordt gestaakt. Voorgesteld wordt om toepassing van de 
 
37
 Opbrengst minus boekwaarde van het bedrijfsmiddel. 
38
 Zie ook onderdeel 2.5 van het Besluit van de Staatssecretaris van Financiën van 13 juli 2022, over het beleid over de 
herinvesteringsreserve voor de IB en de Vpb (Stcrt. 2022, 19071). 
39
 Artikel 3.64 Wet IB 2001.
