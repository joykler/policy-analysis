de Belastingdienst, omvang van de geraakte doelgroep, hoogte van financieel belang voor Schenk- 
en Erfbelasting, beschikbaarheid van contra-informatie, aanpasbaarheid in papieren biljetten, 
benodigd communicatietraject, technische omvang van de wijziging, etc. 
4.7 Omzetbelasting 
4.7.1 Aanpassing parameterwaarden 
Zoals is beschreven in de ICT-ontwikkelaanpak voor de Belastingdienst, vraagt het omzetbelasting-
28
systeem sinds 2014 bijzondere aandacht . Het huidige systeem kan maximaal drie tarief-
combinaties bevatten: de geldende tariefcombinatie en de twee voorafgaande tarieven. Onder een 
tariefcombinatie wordt verstaan: een combinatie van het algemene en het verlaagde tarief. Als één 
van de twee of beide tarieven veranderen, ontstaat een nieuwe combinatie. Een tariefcombinatie 
moet tot 10 jaar na zijn geldigheid beschikbaar blijven in het systeem. Als gevolg hiervan is het 
naar de huidige stand sinds 1 oktober 2022 (en tot 1 januari 2029) eenmalig mogelijk de 
tariefspercentages voor de omzetbelasting aan te passen. Een daaropvolgende aanpassing is pas 
mogelijk als de nieuwbouw van het omzetbelastingsysteem gereed is. Dit is naar verwachting op 
zijn vroegst na het jaar 2026. Een wijziging van een tariefscombinatie moet uiterlijk 1 oktober 
bekend zijn om deze per 1 januari van het volgende jaar te kunnen toepassen. Het bedrijfsleven 
heeft een langere doorlooptijd nodig.  
 
 
4.7.2 Wijzigingen in tariefsindelingen 
Wijzigingen in de tariefsindelingen voor bepaalde goederen en diensten, bijvoorbeeld van het 
verlaagde naar het algemene tarief binnen de bestaande tariefsstructuren, moeten voor de 
Belastingdienst minimaal een maand van tevoren bekend zijn. Deze wijziging vergt geen 
systeemaanpassing maar de 1-maandsperiode is nodig om wijzigingen te verwerken in de 
communicatie (zoals op Belastingdienst.nl). Het bedrijfsleven dient de wijzigingen in de 
administratie te verwerken en kan daarvoor een langere doorlooptijd nodig hebben. Dit is ervan 
afhankelijk welke bedrijven door de wijziging worden geraakt en welk overgangsrecht van 
toepassing is. 
 
4.7.3 Andere aanpassingen 
De dringend noodzakelijke systeemvernieuwing is gestart in 2022 en loopt minimaal door tot en 
met 2026. Nieuwe wetgevingswensen en eventuele herprioritering van de systeemvernieuwing 
kunnen hieraan in de weg komen te staan en kunnen leiden tot continuïteitsrisico’s en een latere 
ingebruikname van een nieuw systeem. 
 
Andere aanpassingen in het omzetbelastingsysteem moeten daarom per wijziging worden 
onderzocht. Aanpassingen aan de structuur van het omzetbelastingsysteem zijn niet mogelijk tot 
het huidige systeem is vervangen. De inpassing van nieuwe (Europese) wetgevingstrajecten gaat 
ten koste van de beschikbare capaciteit voor andere trajecten zoals het vernieuwen van het btw-
aangiftesysteem en het ketenplan omzetbelasting. Dit leidt tot een toenemend risico voor de 
continuïteit van de btw-heffing.  
 
De berichtenuitwisseling over de omzetbelasting met andere EU-lidstaten wordt ondersteund met 
separate, wel aanpasbare applicaties. Wijzigingen van de van toepassing zijnde Europese 
regelgeving worden door de Belastingdienst beoordeeld om te bezien of en op welke termijn deze 
in de systemen kunnen worden verwerkt.  
 
28
 ‘Van werkend naar robuust’, p. 10, bijlage bij Kamerstukken II 2014/15, 31066, nr. 215.
