dan om gegevens en inlichtingen die de EC opvraagt en niet al zijn verstrekt in het kader van de 
verplichting ingevolge onderdeel a van genoemd vijfde lid. 
Ingevolge het voorgestelde artikel 60a, zesde lid, onderdeel a, Wbm wordt de begunstigde 
verplicht om op verzoek van de Minister van IenW gegevens en inlichtingen te verstrekken waaruit 
blijkt of de begunstigde een kmo is indien op basis van gegevens en inlichtingen als bedoeld in het 
voorgestelde vijfde lid, onderdeel a, blijkt dat de begunstigde in een kalenderjaar meer steun heeft 
ontvangen als gevolg van toepassing van dit artikel dan het drempelbedrag, bedoeld in Bijlage I 
van de AGVV, en Onze Minister van IenW dit nodig acht. Die gegevens en inlichtingen worden met 
betrekking tot de verplichtingen die voortvloeien uit de AGVV met betrekking tot 
transparantievereisten. Voor wat betreft het beleggen van de taak van de Minister van IenW geldt 
hetzelfde als hetgeen is opgemerkt met betrekking tot het voorgestelde artikel 60a, vijfde lid, 
onderdeel a, Wbm.  
Voorts is de begunstigde op grond van het voorgestelde artikel 60a, zesde lid, onderdeel b van het 
genoemde zesde lid verplicht aan de Minister van Financiën op diens verzoek gegevens en 
inlichtingen te verstrekken die noodzakelijk zijn om te voldoen aan artikel 108, eerste lid, VWEU en 
de transparantieverplichtingen. Dit gaat dan om gegevens en inlichtingen die de EC opvraagt en 
die niet al zijn verstrekt in het kader van de verplichting ingevolge genoemd zesde lid, onderdeel a. 
Het voorgestelde artikel 60a, zevende lid, Wbm betreft de handhaving van de verplichtingen jegens 
de Minister van IenW in het voorgestelde vijfde lid, onderdeel a, en zesde lid, onderdeel a. 
Voorgesteld wordt om de Minister van IenW de bevoegdheid te geven om een last onder 
dwangsom aan een belastingplichtige of begunstigde, op te leggen, indien de belastingplichtige, 
respectievelijk begunstigde, de te verstrekken gegevens niet, niet tijdig of niet volledig verstrekt. 
Voor een toelichting op deze sanctioneringsmogelijkheid wordt verwezen naar het algemeen deel 
van deze memorie van toelichting. 
Het voorgestelde artikel 60a, achtste lid, Wbm bepaalt dat de inspecteur indien hij daarover 
beschikt aan de Minister van IenW de volgende gegevens verstrekt: de naam, het KVK-
regristratienummer, het adres, telefoonnummer en e-mailadres van de belastingplichtige die het 
eerste lid toepast. Met de naam wordt hier de naam bedoeld zoals opgenomen in de aangifte voor 
de energiebelasting. Op deze manier kan worden bepaald of de belastingplichtige voldoet aan het 
bepaalde bij of krachtens het voorgestelde artikel 60a, vijfde lid, onderdeel a, Wbm. Mocht dit niet 
het geval zijn, dan kan aan de hand van deze gegevens de belastingplichtige verzocht worden dit 
alsnog te doen. Daarbij kan een last onder dwangsom worden opgelegd aan de belastingplichtige 
om deze te bewegen alsnog de gegevens te verstrekken. 
Het blijft ingevolge artikel 60a, vierde lid, Wbm mogelijk om bij regeling van de Minister van 
Financiën nadere regels te stellen ten behoeve van de uitvoering van het voorgestelde eerste tot 
en met derde lid. De mogelijkheid hiertoe wordt niet verruimd ten aanzien van het voorgestelde 
artikel 60a, vijfde lid, onderdeel b, zesde lid en zevende lid, Wbm omdat dit niet nodig is. Daarbij 
geldt dat in het voorgestelde artikel 60a, vijfde lid, onderdeel a, Wbm al is opgenomen dat bij of 
krachtens algemene maatregel van bestuur wordt bepaald vóór welke datum en op welke wijze de 
belastingplichtige de gegevens en inlichtingen aanlevert.
