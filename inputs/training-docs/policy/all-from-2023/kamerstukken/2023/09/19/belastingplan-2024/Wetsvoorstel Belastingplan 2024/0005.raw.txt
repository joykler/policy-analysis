Indien een kind dat niet op hetzelfde woonadres als de belastingplichtige staat 
ingeschreven in de basisregistratie personen, gedurende het kalenderjaar in de huishoudens van 
diens beide ouders verblijft (co-ouderschap), wordt het kind voor de toepassing van onderdeel b 
geacht ten minste zes maanden op hetzelfde woonadres als de belastingplichtige te staan 
ingeschreven in de basisregistratie personen als het kind gedurende ten minste 156 dagen van het 
kalenderjaar in elk van beide huishoudens verblijft en het kind op hetzelfde woonadres als diens 
andere ouder staat ingeschreven in de basisregistratie personen. In het jaar van aanvang of 
beëindiging van co-ouderschap wordt het aantal dagen, genoemd in de tweede zin, naar 
tijdsgelang herrekend indien ten minste zes maanden sprake is van co-ouderschap. 
 
U.  
In artikel 9.5, vijfde lid, wordt “de betalingskorting, bedoeld in artikel 27a van de 
Invorderingswet 1990, alsmede” vervangen door “en”. 
 
V.  
In artikel 10b.1, eerste lid, wordt “1 januari 2024” vervangen door “1 januari 2029”. 
 
Artikel II 
 
De wet inkomstenbelasting 2001 wordt met ingang van 1 januari 2025 als volgt gewijzigd: 
 
A.  
In de in artikel 2.10, eerste lid, opgenomen tabel en de in artikel 2.10a, eerste lid, 
opgenomen tabel worden de in de laatste kolom van die tabellen als eerste en tweede vermelde 
percentages verhoogd met 0,08%-punt.   
 
B.  
Artikel 8.14a wordt als volgt gewijzigd: 
1. Het eerste lid wordt als volgt gewijzigd: 
a. In onderdeel b wordt “op hetzelfde woonadres als de belastingplichtige staat 
ingeschreven in de basisregistratie personen, en” vervangen door “tot hetzelfde huishouden als de 
belastingplichtige behoort; en”.  
b. De tweede zin wordt vervangen door een zin, luidende: 
Indien een kind gedurende het kalenderjaar in de huishoudens van diens beide ouders 
verblijft (co-ouderschap), wordt het kind voor de toepassing van onderdeel b geacht ten minste zes 
maanden tot de huishoudens van diens beide ouders te behoren indien hij ten minste 156 dagen 
van het kalenderjaar in elk van beide huishoudens verblijft.  
2. Het vijfde lid komt te luiden: 
5. Voor de toepassing van dit artikel wordt met een partner gelijkgesteld: 
a. degene die uitsluitend vanwege de toepassing van artikel 1.2, vierde lid, onderdeel b, 
niet als partner wordt aangemerkt; 
5
