Box 3: aandelen in VvE scharen onder banktegoeden 
Het aandeel in het vermogen van een VvE is een vermogensrecht dat onder de huidige regels van 
box 3 in de categorie ‘overige bezittingen’ valt. Omdat dit vermogensbestanddeel meestal op een 
bankrekening staat, past wat betreft het rendement de categorie ‘banktegoeden’ beter dan de 
categorie overige bezittingen. Het kabinet stelt voor om per 2023 dit vermogen onder de categorie 
banktegoeden te plaatsen. Omdat het forfaitaire rendement op banktegoeden lager is dan overige 
bezittingen, leidt dit tot een derving van € 25 miljoen in 2023 en 2024 en een derving van € 26 
miljoen in 2025 en 2026.  
 
Box 3: derdenrekening notaris scharen onder spaargeld 
Het aandeel in een derdengeldenrekening van een notaris of een gerechtsdeurwaarder is een 
vermogensrecht dat onder de huidige regels van box 3 in de categorie overige bezittingen valt. 
Omdat dit vermogensbestanddeel meestal op een bankrekening staat, past wat betreft het 
rendement de categorie ‘banktegoeden’ beter dan de categorie overige bezittingen. Het kabinet 
stelt voor om per 2023 dit vermogen onder de categorie banktegoeden te plaatsen. Omdat het 
forfaitaire rendement op banktegoeden lager is dan overige bezittingen, leidt dit tot een derving 
van € 5 miljoen in 2023 t/m 2026.  
 
Box 3: defiscaliseren onderlinge vorderingen en schulden  
Het kabinet stelt voor om per 2023 vorderingen en schulden tussen fiscale partners én tussen 
ouders en minderjarige kinderen te defiscaliseren. Deze hoeven dan niet in de aangifte te worden 
vermeld. Bij ouders en minderjarige kinderen gaat het alleen om de situatie waarin het inkomen 
van het minderjarige kind aan de ouders wordt toegerekend, omdat alleen dan sprake is van 
dezelfde aangifte. Dit voorkomt dat dergelijke onderlinge vorderingen en schulden vanwege het 
verschil in forfaitaire rendementspercentages kunnen leiden tot box 3-heffing. Dit leidt tot een 
derving van € 4 miljoen in 2023 t/m 2026.  
 
Box 3: verduidelijken berekening effectief rendementspercentage bij fiscale partners 
Naar aanleiding van enkele vragen bij de behandeling van het wetsvoorstel Overbruggingswet box 
3 in de Tweede Kamer is toegezegd om de wettekst m.b.t. de berekening van het 
rendementspercentage bij fiscale partners te verduidelijken. Er bleek namelijk onduidelijkheid te 
bestaan over de mogelijke aanwezigheid van een ‘lek’ in de huidige wetgeving. Omdat deze 
maatregel geen impact heeft op de grondslag van box 3 heeft het geen budgettair effect.  
 
Box 3: niet indexeren heffingvrij vermogen en vervroegen invoering tariefsverhoging 
137
In het Belastingplan 2023 is bepaald dat het tarief in box 3 per 2024 wordt verhoogd van 32% 
naar 33% en dat het per 2025 verder wordt verhoogd naar 34%. Met de maatregel in het 
Belastingplan 2024 wordt het tarief al per 2024 verhoogd naar 34%. Dit leidt tot een incidentele 
opbrengst van € 146 miljoen in 2024. Daarnaast wordt met deze maatregel het heffingvrij 
vermogen in box 3 per 2024 niet geïndexeerd. Hierdoor blijft het huidige heffingvrij vermogen van 
 
137
 Kamerstukken II 2022/23, 36202, nr. 3. 
105
