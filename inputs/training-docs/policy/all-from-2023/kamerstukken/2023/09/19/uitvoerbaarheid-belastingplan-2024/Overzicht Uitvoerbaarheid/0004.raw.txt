A. OVERZICHT UITVOERINGSTOETSEN 
In deze paragraaf vindt u een nader inzicht in de beleidsmaatregelen/voorstellen die op de 
Belastingdienst afkomen en de uitvoeringsaspecten daarvan.  
A.1 Overzicht uitvoeringstoetsen 
In onderstaande figuur is een samenvattend overzicht opgenomen van de inschattingen in 
uitvoeringstoetsen van de Belastingdienst in de periode tussen Prinsjesdag 2022 en Prinsjesdag 
2023. In het overzicht zijn de maatregelen vanuit het ministerie van Financiën opgenomen, andere 
7, 8
opdrachtgevende departementen zijn buiten beschouwing gelaten.  
Dit betekent dat de Belastingdienst dit jaar ruim 100 beleidswijzigingen afkomstig van 
opdrachtgevers binnen Financiën verwerkt in de uitvoering.  
Figuur 1: Overzicht uitvoeringstoetsen Prinsjesdag 2022 – Prinsjesdag 2023 
Categorie (naar mate van impact )
Beperkt Middelgroot Ingrijpend
aantal voorstellen 96 12 4
nvt nvt nvt
interactie burgers/bedrijven 78 13 0 4 6 5 1 0 0 2 2 0
maakbaarheid systemen 53 11 3 28 1 9 2 0 1 0 2 0
handhaafbaarheid 38 15 0 42 3 8 1 0 0 1 3 0
fraudebestendigheid 11 0 0 84 1 4 0 7 1 2 0 1
complexiteitsgevolgen 17 15 0 63 1 11 0 0 0 1 3 0
 
Leeswijzer figuur 1 
− Voor de groene vlaggen geldt dat de Belastingdienst bij de uitvoering van de maatregel geen of 
beperkte risico’s bij de uitvoering voorziet. Soms is sprake van een verbetering voor de uitvoering. 
− Voor de gele en rode vlaggen geldt dat de Belastingdienst gemotiveerd heeft aangegeven dat het 
voorstel op de weergegeven aspecten risico’s met zich meebrengt of negatieve gevolgen heeft op het 
desbetreffende aspect. Dit betekent niet per se dat een maatregel onuitvoerbaar is. Een maatregel kan 
uitvoerbaar zijn, waarbij dan wel geaccepteerd moet worden dat op bijvoorbeeld handhaafbaarheid 
wordt ingeboet. Dit is een beleidsmatige en politieke afweging. Deze afweging wordt niet gemaakt in 
de uitvoeringstoets of door de Belastingdienst en is onderdeel van de integrale politieke afweging rond 
de wenselijkheid van nieuw beleid. Vanzelfsprekend blijven dit dan aandachtspunten voor zowel 
uitvoering als beleid. 
− De maatregelen worden ingedeeld in een categorie ‘impact’, respectievelijk beperkt, middelgroot en 
ingrijpend. Deze categorie-indeling is gebaseerd op de inschatting van de relatieve omvang van de 
veranderopgave ten opzichte van het totale takenpakket van de Belastingdienst en staat los van de 
kleur van de vlaggen. Voor maatregelen met middelgrote en ingrijpende impact vergt het relatief veel 
van de organisatie om de maatregel op een goede manier te implementeren, bijvoorbeeld als gevolg 
van de omvang van het werkpakket, de noodzaak om nieuwe processen te ontwerpen waar de 
Belastingdienst naar de huidige stand geen of weinig ervaring mee heeft, of relatief veel 
hooggekwalificeerde capaciteit nodig is met als gevolg druk op het absorptievermogen van de 
organisatie. 
− ‘nvt’ betekent dat er geen effect wordt verwacht voor de interactie met burgers/bedrijven, de 
maakbaarheid systemen, de handhaafbaarheid, de fraudebestendigheid of de complexiteit.  
 
 
 
 
7
 Dit is een ontwikkeltraject. In de bijlage uitvoerbaarheid van vorig jaar was een overzicht opgenomen van het 
pakket Belastingplan. Dit jaar is het uitgebreid naar alle opdrachten vanuit het ministerie van Financiën. Het 
doel voor komend jaar is ook de opdrachten vanuit andere departementen aan de Belastingdienst op te 
nemen, zodat een totaalbeeld ontstaat van de opdrachten aan de Belastingdienst en de impact ervan.  
8
 Ook de opdrachten voor Toeslagen en Douane zijn opgenomen in dit overzicht voor zover de bewindslieden 
van Financiën eerste ondertekenaar zijn.
