schommelingen te voorkomen zodat de toeslaggerechtigde niet te vaak wordt geconfronteerd met 
nieuwe rentepercentages.  
 
Inwerkingtreding, terugwerkende kracht 
Zoals reeds benoemd is de belastingrente voor de IB per 1 juli 2023 vastgesteld op 6%. Zonder 
nadere regeling zou met ingang van 1 juli 2023 het hogere rentepercentage ook gelden voor rente 
die in rekening wordt gebracht over het bedrag aan terug te vorderen bedragen aan toeslagen. 
Zoals hiervoor aangegeven acht het kabinet een stijging van de in rekening te brengen rente voor 
toeslagen naar 6% echter onwenselijk en wil het kabinet de rente voor toeslagen loskoppelen van 
de belastingrente voor de IB. Om te kunnen differentiÃ«ren tussen de belastingrente en de rente 
voor toeslagen is een wetswijziging noodzakelijk. Gelet op de tijd die is gemoeid met een 
wetgevingstraject is het niet mogelijk gebleken om de wetswijziging tijdig, te weten voor 1 juli 
2023, te realiseren. Daarom wordt voor artikel XIII, onderdeel B, van onderhavig wetsvoorstel 
terugwerkende kracht voorgesteld tot en met 1 juli 2023. Dit houdt in dat de percentages van de 
rente, bedoeld in het voorgestelde artikel 27, derde lid, Awir, bij algemene maatregel van bestuur 
per 1 juli 2023 onafhankelijk kunnen worden vastgesteld van de percentages die bij algemene 
maatregel van bestuur zijn vastgesteld voor de IB. 
 
Op grond van de voorgestelde delegatiebepaling zal vervolgens bij de nog op te stellen algemene 
maatregel van bestuur het rentepercentage voor in rekening te brengen rente over het bedrag aan 
terug te vorderen toeslagen met ingang van 1 juli 2023 worden vastgesteld op 4%. Deze rente zal 
daardoor dus met IB naar 6%. Dit zal begunstigend zijn voor belanghebbenden die rente zijn 
verschuldigd ter zake van teruggevorderde bedragen aan toeslagen, aangezien zij hierover geen 
6% rente maar 4% rente hoeven te betalen. Verder wordt voorgesteld om bij de nog op te stellen 
algemene maatregel van bestuur het percentage voor te vergoeden rente over uit te betalen 
bedragen aan toeslagen voor de periode van 1 juli 2023 tot 1 januari 2024 wel mee te laten stijgen 
naar 6%, zodat gedurende de periode van terugwerkende kracht de burger niet wordt benadeeld. 
Het is de bedoeling dat vanaf 1 januari 2024 de te vergoeden rente over uit te betalen bedragen 
aan toeslagen gelijk wordt getrokken met de in rekening te brengen rente over terug te vorderen 
bedragen aan toeslagen, zijnde 4%. 
 
Doeltreffendheid, doelmatigheid en evaluatie 
Met de voorgestelde wijziging van de Awir wordt het mogelijk om het rentepercentage over het 
bedrag aan in rekening te brengen en te vergoeden toeslagen apart vast te stellen ten opzichte van 
het percentage van de belastingrente voor de IB. Hiermee wordt het mogelijk meer gericht op de 
specifieke doelgroep van toeslagontvangers de hoogte van de rente vast te stellen, waarmee de 
vaststelling van de rente meer doelgericht kan plaatsvinden. 
 
Uitvoeringsgevolgen Belastingdienst, Toeslagen en Douane  
Dienst Toeslagen heeft dit voorstel beoordeeld door middel van een uitvoeringstoets. Hieruit volgt 
dat de impact van het loslaten van de koppeling van het rentepercentage belastingrente voor 
toeslagen en de Belastingdienst beperkt is en dat het voorstel uitvoerbaar is. 
 
97
