De landbouwregeling is per 1 januari 2018 afgeschaft, maar het verlaagde btw-tarief op de 
leveringen van bepaalde agrarische goederen is in stand gebleven. Uit de thans uitgevoerde 
evaluatie volgt dat het verlaagde tarief op die agrarische goederen niet meer actueel is. Door het 
afschaffen van de landbouwregeling doet cumulatie van btw zich immers in beginsel niet meer voor 
bij de beoogde doelgroep. De landbouwers, veehouders, tuinbouwers en bosbouwers zijn door de 
afschaffing van de landbouwregeling doorgaans btw-ondernemer die btw-belaste prestaties 
verrichten en zij kunnen als gevolg daarvan de aan hen in rekening gebrachte btw in aftrek 
brengen. Voor zover zij btw in aftrek kunnen brengen, kan cumulatie van btw dus niet meer 
voorkomen. Daarom wordt voorgesteld het verlaagde btw-tarief op de leveringen van bepaalde 
agrarische goederen per 1 januari 2025 af te schaffen. 
 
Gelijktijdig met het voorstel tot afschaffing van het verlaagde btw-tarief op leveringen van 
bepaalde agrarische goederen, zal een nota van wijziging op het wetsvoorstel Fiscale verzamelwet 
62
2024 worden aangeboden. Deze nota van wijziging zal de in het wetsvoorstel Fiscale 
63
verzamelwet 2024 opgenomen codificatie van bestaand uitvoeringsbeleid ongedaan maken. Dit 
bestaande beleid ziet op de toepassing van het verlaagd tarief voor de opfok van dieren en het 
opkweken van planten. Voorliggend voorstel maakt deze codificatie irrelevant. Als het onderhavige 
wetsvoorstel wordt aangenomen, wordt het bestaande uitvoeringsbeleid ook ingetrokken per 1 
januari 2025. 
 
Doeltreffendheid, doelmatigheid en evaluatie 
Uit de evaluatie van het verlaagde btw-tarief volgt dat het beleidsdoel voor het verlaagde btw-
tarief op leveringen van bepaalde agrarische goederen irrelevant is geworden. Voor de agrarische 
ondernemers maakt het doorgaans niet uit of deze goederen onder het verlaagde tarief vallen. Het 
64
bepalen van de doeltreffendheid en doelmatigheid is daarmee eveneens irrelevant. 
 
Uitvoeringsgevolgen Belastingdienst, Toeslagen en Douane 
Dit wetsvoorstel is door de Belastingdienst beoordeeld met een uitvoeringstoets, die als bijlage is 
bijgevoegd. Uit deze uitvoeringstoets blijkt dat de Belastingdienst de tariefwijziging voor leveringen 
van bepaalde agrarische goederen uitvoerbaar acht per de voorgestelde datum van 
inwerkingtreding. De maatregel heeft geen noemenswaardige invloed op de complexiteit of de 
handhaving. 
 
5.15 Wijziging van de Wet op de belasting van personenauto's en motorrijwielen 1992 
 
Verhogen vaste voet bpm 
De bpm is een belasting ter zake van de inschrijving van een auto in Nederland. Oftewel het betreft 
een belasting op de aanschaf van een auto. De hoogte van de bpm voor een personenauto is 
 
62
 Kamerstukken II 2022/23, 36342. 
63
 Besluit van de Staatssecretaris van FinanciÃ«n van 31 maart 2022, over het beleid over de reikwijdte en toepassing van Tabel I bij de 
Wet op de omzetbelasting 1968 (Stcrt. 2022, 9114). 
64
 Kamerstukken II 2022/23, 32140, nr. 151, p. 52 en 53. 
65
