De verdere inkorting van de nieuwe eerste schijf gas doet als zodanig geen extra beroep op het 
doenvermogen van burgers en bedrijven als verbruikers van gas, noch op het doenvermogen van 
contracthouders van blokverwarming, en ook niet van energieleveranciers. 
 
Nadere wetswijzigingen betreffende de nieuwe eerste schijf gas in de energiebelasting 
Burgers en bedrijven als verbruikers van gas en elektriciteit 
De nieuwe schijvensystematiek leidt naar verwachting tot vragen bij burgers en bedrijven als 
verbruikers van energie.  
De energiebelasting maakt integraal onderdeel uit van de energierekening (factuur). De factuur is 
op dit moment al ingewikkeld. Door het opknippen van de eerste schijven boet de energiefactuur 
voor burgers en bedrijven verder aan duidelijkheid in. Dit leidt mogelijk tot meer vragen aan 
energieleveranciers en de Belastingtelefoon. Ook als de tarieven in de nieuwe eerste en tweede 
schijven gelijk blijven of na differentiatie op enig moment weer gelijk zouden worden getrokken, 
blijft de toegevoegde complexiteit bestaan. De twee schijven voor gas en elektriciteit moeten in dat 
geval als zodanig op de energiefactuur blijven staan, maar dan met hetzelfde tarief. Dit leidt 
mogelijk tot vragen aan energieleveranciers en de Belastingtelefoon. 
 
Burgers als verbruikers achter een blokverwarming 
De nieuwe systematiek doet een beroep op het doenvermogen van burgers als verbruikers achter 
een blokverwarming. Het is niet evident dat alle burgers die het betreft beschikken over voldoende 
doenvermogen; het is onzeker of alle huishoudens het voordeel ontvangen dat een lager tarief van 
de nieuwe eerste schijf zou beogen te bieden. 
Voor huishoudens achter een blokverwarming is onzeker of het voordeel van een lager tarief van 
de eerste schijf gas daadwerkelijk bij hen zou terechtkomen. Het gaat om circa 600.000 
huishoudens achter een blokverwarming. De teruggaveregeling voor blokverwarming schept geen 
directe rechten voor huishoudens achter een blokverwarming, omdat zij zelf geen verzoek kunnen 
indienen, maar de contracthouder van de blokverwarming de enige is die een verzoek kan 
indienen. Of het voordeel bij de verbruiker terechtkomt of zou moeten terechtkomen, hangt af van 
de omstandigheden van het geval.  
Als het gaat om situaties waarin een VvE de contracthouder is, geldt dat elke 
appartementseigenaar lid is van en daarmee direct betrokken is bij deze vereniging en de 
handelingen daarvan. Het is primair aan de VvE om met inachtneming van de statuten op een 
passende wijze om te gaan met de teruggave. Mocht een geschil over een besluit van de VvE 
ontstaan, dan kan een verenigingslid dit aan de rechter voorleggen.  
Als het gaat om huurwoningen, zijn in sommige gevallen de energielasten verdisconteerd in een 
all-in huurprijs en komen hogere of lagere energielasten voor rekening en risico van de verhuurder. 
In andere gevallen worden de energielasten doorberekend aan de huurder, bijvoorbeeld via de 
servicekosten. In de gevallen dat de energielasten worden doorberekend aan de huurder is het 
wenselijk dat het voordeel van de toegekende teruggave energiebelasting daadwerkelijk 
terechtkomt bij de huurder. Indien de verhuurder de teruggave niet aanvraagt c.q. laat aanvragen 
en/of niet uitkeert aan de huurder, kan de huurder een beroep doen op de regels met betrekking 
tot de doorberekening van servicekosten in het huurrecht. Zo geldt als maatstaf dat de verhuurder 
reÃ«le kosten op reguliere wijze doorberekent aan de huurder. Als een huurder het niet eens is met 
124
