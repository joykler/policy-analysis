31 
 
In het meest recente rapport van de coalitie wordt uiteengezet hoe effectief 
klimaatbeleid kan helpen om de kernprioriteiten van de ministeries van Financiën 
te realiseren. Om de doeltreffendheid van het klimaatbeleid te vergroten door 
middel van begrotingsbeleid en inzet van de overheidsfinanciën pleit de coalitie 
ervoor dat de ministeries van Financiën moeten zoeken naar mogelijkheden om 
klimaatbeleid in hun kernfuncties te incorporeren om zo hun handelingsvermogen 
te vergroten. Op deze manier kunnen ze bewerkstelligen dat klimaatbeleid 
64
onderdeel wordt van gezond en prudent economisch- en begrotingsbeleid.   
 
Een coördinerende rol voor de Nederlandse Minister van Financiën in het 
inbedden van het thema klimaat in de begrotingssystematiek ligt dan ook voor de 
hand: het ministerie van Financiën heeft de kennis, vaardigheden en het 
institutioneel draagvlak voor het ontwikkelen, implementeren en coördineren van 
65
begrotingsstandaarden. Deze coördinerende rol met betrekking tot de 
begrotingssystematiek zal vervolgens in samenwerking met de verantwoordelijk 
Minister voor Klimaat en Energie moeten worden ingevuld.  
 
Een klimaatinclusief begrotingsraamwerk vergt daarnaast kennis en 
samenwerking met andere institutioneel betrokkenen bij klimaatbeleid. De 
ontwikkeling van een klimaatinclusief begrotingsraamwerk zal daarom het werk 
van meerdere bestuurslagen, departementen en kennisinstellingen beïnvloeden. 
Ook betrokkenheid van onafhankelijke instituties zoals het Centraal Planbureau, 
het Planbureau voor de Leefomgeving, het Centraal Bureau voor de Statistiek en 
de Algemene Rekenkamer is van belang. Deze instituties vervullen een 
belangrijke rol in onder meer de analyses, ramingen, methoden, doorrekeningen 
en evaluaties.  
 
Het kan daarom behulpzaam zijn om de verschillende rollen en 
verantwoordelijkheden, inclusief de verschillende methoden, instrumenten, 
regels en systematiek die benodigd zijn (zie ook paragraaf D.2.ii) te 
verduidelijken. Om sturing op klimaatdoelen mogelijk te maken, is het van belang 
dat voldoende informatie voorhanden is om afwegingen te kunnen maken (zie 
ook onderdeel D.2.ii) en dat de verschillende analyses van uiteenlopende 
instituties tijdig beschikbaar zijn. Ook kan het helpen om mandaten te expliciteren 
voor bepaalde institutionele betrokkenen, of waar nodig, te bezien of bestaande 
66
mandaten moeten worden herzien. Waar een duidelijk mandaat is, is er 
 
geformuleerd als ambities en dienen de internationale gemeenschappelijkheid van de 
klimaatopgave, en de rol van de ministers van Financiën hierin, te onderstrepen.  
64
 The Coalition of Finance Ministers for Climate Action (2023). Strengthening the Role of 
Ministries of Finance in Driving Climate Action. A Framework and Guide for Ministers and 
Ministries of Finance. Final Report June 2023.  
65
 OESO, Europese Commissie en IMF (2021). Green Budgeting: Towards Common 
Principles. November 2021. 
66
 The Coalition of Finance Ministers for Climate Action (2023). Strengthening the Role of 
Ministries of Finance in Driving Climate Action. A Framework and Guide for Ministers and 
Ministries of Finance. Final Report June 2023.
