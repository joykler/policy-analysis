die zijn ingericht voor geldtransport te beëindigen is door de Belastingdienst een uitvoeringstoets 
uitgevoerd. Hieruit volgt dat de impact van deze maatregel beperkt is en het risico op 
procesverstoringen klein. Deze maatregel kan met ingang van 1 januari 2026 worden uitgevoerd.  
 
5.16 Wijziging van de Wet op de motorrijtuigenbelasting 1994 
 
Beëindigen nihiltarief motorrijtuigenbelasting OV-autobussen op autogas en beëindigen nihil- of 
lager tarief motorrijtuigenbelasting voor LPG, CNG en LNG 
In de Wet MRB 1994 geldt een vrijstelling van motorrijtuigenbelasting (mrb) voor een autobus die 
hoofdzakelijk wordt gebruikt voor het openbaar vervoer en die is bestemd om hoofdzakelijk te 
worden aangedreven door een kracht die wordt ontleend aan vloeibaar gemaakt petroleumgas of 
aan aardgas. Daarnaast geldt in de Wet MRB 1994 een lagere brandstoftoeslag voor 
personenauto’s en bestelauto’s die door particulieren worden gehouden, wanneer in het 
kentekenregister de brandstofsoort CNG, LNG of de brandstofsoort LPG met de typeaanduiding af-
fabriek-, G3- of R115-installatie is opgenomen. Voor personenauto’s en bestelauto’s met een 
andere autogas(installatie) geldt de lagere brandstoftoeslag overigens niet. Het mrb-tarief voor 
deze groep is ten opzichte van benzineauto’s hoger vanwege de ontbrekende of lagere 
brandstofaccijnzen voor LPG, LNG en CNG.  
Het kabinet stelt voor om voornoemde regelingen te beëindigen. Beide regelingen zijn destijds 
geïntroduceerd om de CO2-uitstoot te verminderen en de afhankelijkheid van benzine en diesel te 
verminderen. LPG, LNG en CNG golden toen als een duurzame en betaalbare brandstof, die een 
alternatief kon bieden voor benzine en diesel. Het stimuleren van het gebruik van 
aardgasvoertuigen werd gezien als een manier om deze doelen te bereiken. 
 
66 67
Zoals SEO Economisch Onderzoek en de Algemene Rekenkamer in hun onderzoek hebben 
geconcludeerd is de doelstelling van deze regelingen achterhaald. Het beleid van het kabinet is nu 
gericht op het stimuleren van duurzamere alternatieven, zoals elektrische auto's en 
waterstofauto's. Het voortzetten van regelingen voor voertuigen die rijden op onder meer autogas 
is daarom niet langer wenselijk. Door het beëindigen van de regelingen worden emissievrije 
alternatieven aantrekkelijker.  
Daarnaast leidt het beëindigen van beide regelingen tot een eenvoudigere en beter uitvoerbare 
mrb. Met name de uitvoering van de regeling voor autobussen vraagt – in verhouding tot het 
aantal gebruikers - relatief meer capaciteit van de Belastingdienst om vast te stellen of een 
autobus daadwerkelijk wordt ingezet in het openbaar vervoer.  
 
Voorgesteld wordt om het verlaagde mrb-tarief te beëindigen met ingang van 1 januari 2026 om 
de houders van deze voertuigen voldoende handelingsperspectief te kunnen bieden. Voor het 
beëindigen van de vrijstelling voor autobussen wordt 1 januari 2030 als ingangsdatum voorgesteld. 
Deze datum wordt voorgesteld gegeven de wens om het reeds afgesloten Bestuursakkoord zero 
68
emissie OV-busvervoer in 2030 niet te doorkruisen. Het kabinet zal zich ook blijven inzetten voor 
 
66
 Kamerstukken II 2021/22, 32800, nr. 76. 
67
 Kamerstukken II 2019/20, 32800, nr. 63. 
68
 https://zeroemissiebus.nl/wp-content/uploads/2020/08/Bestuursakkoord_Zero_OV-Bus.pdf. 
67
