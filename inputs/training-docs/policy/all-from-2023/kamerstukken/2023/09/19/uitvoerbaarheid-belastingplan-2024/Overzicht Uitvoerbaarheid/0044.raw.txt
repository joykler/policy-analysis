binnen het project Vernieuwing Privé Gebruik Auto. Er is minder handmatig werk te doen in het 
bezwaarproces. En is het nu mogelijk om geautomatiseerd gegevens van het meldloket van het 
ministerie van Sociale Zaken en Werkgelegenheid (SZWE) binnen te halen. Dit is nodig voor de 
vaststelling van de belasting- en premieplicht in het kader van WagwEU (Wet 
arbeidsvoorwaarden gedetacheerde werknemers in de Europese Unie). Met deze 
geautomatiseerde koppeling kan dit efficiënter plaatsvinden. In de periode tot 2027 blijven 
kleine beleidswijzigingen mogelijk. Bijvoorbeeld rubriekswijzigingen die voor 1 april bekend zijn, 
kunnen veelal per 1 januari worden doorgevoerd. In de periode vanaf 2027 ontstaat er meer 
ruimte om nieuwe wetgeving te implementeren.   
Vennootschapsbelasting en dividendbelasting (VpB)   
De keten VpB kent weinig eigen applicaties met een technische schuld. Het portfolio is echter wel 
vol, waardoor nieuwe maatregelen idealiter met parameters worden ingevuld. De keten VpB 
maakt gebruik van een grote applicatie van de keten Inkomensheffing, die gebaseerd is op het 
oude technische platform Cool:Gen. De keten VpB staat de komende jaren voor een grote 
moderniseringsopgave om onafhankelijk te worden van deze verouderde applicatie en deze 
functionaliteit zelf in een nieuwe applicatie te realiseren. Tegelijkertijd wordt gewerkt aan veel 
wijzigingen in wet- en regelgeving in internationaal verband, die invloed zullen hebben op de 
keten, zoals EU-richtlijnvoorstel Pijler 2.  
Overige middelen (OVM)   
Van de 12 applicaties uit het applicatielandschap van Overige Middelen resteren er nog 4 met 
een technische schuld, namelijk kansspelbelasting, teruggaaf milieubelastingen, aangifte 
milieubelastingen en de oude applicatie bankenbelasting. De modernisering van de 
bankenbelasting is dit jaar afgerond. Deze belastingmiddelen worden stapsgewijs aangesloten op 
een nieuw generiek platform. Het tijdspad loopt naar verwachting tot eind 2026. 
Beleidsvoornemens kunnen verwerkt worden, maar stapeling van wensen is een aandachtspunt. 
Bij de keten liggen op dit moment veel vragen in het kader van de afbouwstrategie energieprijs. 
Die leggen potentieel een fors beslag op de beschikbare capaciteit, zeker als het de introductie 
van een nieuw middel betreft 
Schenk- en Erfbelasting (S&E)  
De keten Schenk- en Erf is technisch beter in staat om nieuwe voorstellen voor aanpassingen 
voortvloeiend uit wet- en regelgeving te verwerken: meer beleidswijzigingen kunnen als 
parameter worden ingevoerd. Dit komt onder andere doordat de moderniseringswerkzaamheden 
zoals Klantoptimalisatie schenk- en erfbelasting (KOS) van de keten conform herijking zijn 
opgeleverd. Verder is doorontwikkeling nodig om meer wendbaar te zijn ten behoeve van de 
digitale interactie met burgers en bedrijven en ter ondersteuning van onze medewerkers, en 
heeft de keten de komende jaren capaciteit nodig om achterstallig en noodzakelijk onderhoud & 
beheer uit te voeren. Mochten er nieuwe beleidswensen zijn, dan ligt er een 
prioriteringsvraagstuk.  
FIOD  
De IT-systemen die de dienstverlening van de FIOD ondersteunen zijn modern en geschikt om te 
kunnen omgaan met nieuw beleid. Voor de FIOD is het essentieel om te blijven moderniseren, 
om wendbaar te blijven en haar opsporingstaken goed uit te kunnen blijven voeren. 
 
Generieke voorzieningen 
Inning en Betalingsverkeer (I&B)  
Het portfolio staat de komende jaren geheel in het teken van de vervanging van de systemen 
voor de invordering. Ook na 2026 ligt er in deze keten nog een moderniseringsopgave. Nieuwe 
wensen implementeren kan betekenen dat deze dan zowel in de oude als nieuwe omgeving 
geprogrammeerd worden. De afgelopen periode is gewerkt aan het betaalgemak: via 
klantportalen kan men actuele financiële en statusinformatie over vorderingen inzien en kan er 
steeds vaker betaald worden via iDeal. De komende jaren wordt dit uitgebreid. Ook hebben we 
binnen deze keten met de lopende vernieuwingen in de applicaties de uitbetaling 
compensatieregeling Toeslagen kunnen realiseren.  
44
