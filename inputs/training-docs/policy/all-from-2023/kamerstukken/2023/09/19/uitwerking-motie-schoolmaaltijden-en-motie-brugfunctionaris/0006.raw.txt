Er zijn vooraf geen selectiecriteria voor het aanvragen van de subsidie. 
Onze referentie 
40781074  
Schoolbesturen hebben de gelegenheid om zelf in te schatten welke scholen het 
 
meeste baat hebben bij een brugfunctionaris. Om de administratieve lasten voor 
scholen en schoolbesturen te beperken, is ervoor gekozen om de aanmelding zo 
eenvoudig mogelijk te houden. 
 
Per school is een vast bedrag beschikbaar, zodat alle scholen voldoende middelen 
hebben om de brugfunctionaris goed in te kunnen zetten. Het beschikbare budget 
biedt de mogelijkheid om een subsidie toe te kennen aan circa 15% van de 
scholen. Bij overschrijving zal achteraf een selectie plaatsvinden. De selectie 
gebeurt op basis van de CUMI (voor het (voortgezet) speciaal onderwijs en het 
speciaal basisonderwijs) of CBS (voor het basisonderwijs en het voortgezet 
onderwijs) indicator zodat de middelen daar terechtkomen waar deze het hardst 
nodig zijn.  
 
Voor het succes van de brugfunctionaris is het opbouwen van duurzame relaties 
en een vertrouwensband met ouders essentieel. Ook is het belangrijk dat het 
scholen bij het maken van keuzes goed proberen aan te sluiten bij de inzet vanuit 
de gemeente. Hiervoor is tijd nodig. De subsidie heeft een looptijd van drie jaar 
zodat scholen de tijd krijgen om de rol van brugfunctionaris goed in te bedden in 
hun organisatie en de samenwerking in de wijk en met de gemeente goed vorm 
te kunnen geven. Waarbij het van belang is dat er wordt aangesloten bij de 
bestaande initiatieven en landelijke ontwikkelingen op het gebied van de 
aansluiting zorg-onderwijs.   
 
De afgelopen periode heeft overleg plaatsgevonden met de Vereniging 
Nederlandse Gemeenten (VNG) en PO-raad en VO-raad over de uitwerking van de 
subsidieregeling. Deze gesprekken worden de komende tijd voortgezet. 
 
Vervolgonderzoek en kennisdeling 
De brugfunctionaris wordt al op diverse scholen in het land ingezet en er wordt 
ook al onderzoek gedaan naar de inzet van de brugfunctionaris. De wijze waarop 
de brugfunctionaris werkt en de inbedding in de organisatie verschilt echter van 
plek tot plek. Ook zijn de ervaringen in het voortgezet onderwijs en (V)SO met 
deze rol beperkt. De komende jaren zijn nadrukkelijk bedoeld om te leren wat 
werkt, in welke context. 
 
Het ontbreekt nog aan een breed gedeeld beeld van de meest passende 
werkwijze en de effectiviteit van de brugfunctionaris. Daarom wordt parallel aan 
de subsidie een onderzoek- en monitoringsprogramma gestart waarmee de 
effecten, ervaringen en succesfactoren van de brugfunctionaris kunnen worden 
gevolgd en de beschikbare wetenschappelijke kennis wordt ontsloten. Met deze 
lerende aanpak brengt de minister voor Primair en Voortgezet Onderwijs in beeld 
hoe de brugfunctionaris in de verschillende sectoren wordt ingezet, wat een 
effectieve en efficiÃ«nte inzet is, hoe de samenwerking met de gemeente en het 
sociaal domein het beste tot zijn recht komt en waar de brugfunctionaris het 
hardst nodig is. Daarbij wordt ook bekeken hoe de brugfunctionaris zich verhoudt 
tot jeugdhulp op school of varianten die bijdragen aan hetzelfde doel.  
 
Door te werken met jaarlijkse tussenrapportages kunnen de scholen van elkaar 
leren en waar nodig hun aanpak bijstellen. Het eindrapport van het onderzoek 
 
 Pagina 6 van 7
