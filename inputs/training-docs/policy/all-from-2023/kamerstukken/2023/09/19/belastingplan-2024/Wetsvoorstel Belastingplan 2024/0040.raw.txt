berekening van het rendement in box 3 bij fiscale partners. Bij Kamerbrief van 15 december 2022 
17
heeft het kabinet toegelicht dat geen sprake is van een lek zoals beschreven in het artikel. Om 
voor de praktijk elk misverstand te voorkomen, is echter toegezegd om de wettekst op dit punt te 
verduidelijken. Deze verduidelijking is in het onderhavige wetsvoorstel opgenomen, met 
terugwerkende kracht tot en met 1 januari 2023.  
 
Het rendement in box 3 wordt zoals gezegd forfaitair berekend op basis van het werkelijk 
aangehouden vermogen – op peildatum 1 januari – in drie categorieën: banktegoeden, overige 
bezittingen en schulden. Voor iedere vermogenscategorie geldt een afzonderlijk forfaitair 
rendementspercentage. Op basis van het berekende rendement wordt één zogenoemd effectief 
rendementspercentage bepaald. Bij fiscale partners wordt bij de berekening van het effectieve 
rendementspercentage uitgegaan van de gezamenlijke rendementsgrondslag.  
 
Vervolgens kunnen partners de gezamenlijke grondslag sparen en beleggen (de gezamenlijke 
rendementsgrondslag met aftrek van het heffingvrije vermogen) onderling verdelen. Bij de verdere 
berekening van het inkomen in box 3 – het voordeel uit sparen en beleggen – wordt het effectieve 
rendementspercentage vermenigvuldigd met het aan de partner toegerekende deel van de 
grondslag sparen en beleggen. Op deze manier kunnen partners de gewenste verdeling 
aanbrengen in de uiteindelijk verschuldigde belasting in box 3.  
 
In de genoemde publicatie is gesteld dat bij fiscale partners geen sprake zou zijn van één effectief 
rendementspercentage, maar van twee effectieve rendementspercentages. Daarbij zou dan 
bijvoorbeeld de ene partner enkel banktegoeden kunnen hebben (en dus een laag effectief 
rendementspercentage), en de andere partner enkel beleggingen (en dus een hoog effectief 
rendementspercentage). In de publicatie wordt gesteld dat het vervolgens mogelijk zou zijn om de 
gehele grondslag sparen en beleggen toe te rekenen aan de partner met het lage effectieve 
rendementspercentage. Deze uitleg strookt echter niet met de wetssystematiek van box 3. Sinds 
2010 kunnen partners enkel de gezamenlijke grondslag sparen en beleggen onderling verdelen, en 
niet de achterliggende vermogensbestanddelen per vermogensbestanddeel. Bovendien blijkt ook 
uit de toelichting op de Overbruggingswet box 3 dat bij fiscale partners één effectief 
rendementspercentage wordt berekend. Bij die toelichting is aangegeven dat zoveel mogelijk 
aansluiting wordt gezocht bij de systematiek van het rechtsherstel box 3. In het kader van het 
rechtsherstel box 3 zijn verschillende rekenvoorbeelden gepubliceerd waarin de 
18
berekeningssystematiek wordt toegelicht.  
 
Om iedere onduidelijkheid te voorkomen stelt het kabinet voor om met terugwerkende kracht tot 
en met 1 januari 2023 expliciet in de wettekst op te nemen dat voor de berekening van het 
effectieve rendementspercentage bij fiscale partners wordt uitgegaan van de gezamenlijke 
rendementsgrondslag. De terugwerkende kracht wordt voorgesteld omdat de opgenomen 
verduidelijking geen inhoudelijke wijziging van de al bestaande bepaling beoogt. Het gaat er alleen 
om expliciet in de wettekst op te nemen dat voor de berekening van het effectieve 
 
17
 Kamerstukken I 2022/23, 36204, F. 
18
 Besluit van de Staatssecretaris van Financiën van 28 juni 2022 over IB. Besluit rechtsherstel box 3 (Stcrt. 2022, 17063).
