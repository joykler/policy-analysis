aandelentransacties. Het kabinet zal, indien dit wetsvoorstel wordt aangenomen en tot wet wordt 
verheven, deze goedkeuring (zie paragraaf 8, de evaluatieparagraaf) aanpassen in lijn met dit 
wetsvoorstel zodat aldus aandelentransacties en transacties met deelgerechtigdheden na de 
voorgestelde wetswijziging gelijk worden behandeld.  
 
Er bestaan ook andere transactiestructuren dan een aandelenoverdracht of een overdracht door 
middel van deelgerechtigdheden die een vergelijkbaar resultaat bereiken (btw-vrije en ovb-vrije 
overdracht van nieuwe onroerende zaken). Te denken valt aan de verkrijging van nieuwe 
onroerende zaken binnen een fiscale eenheid voor de btw of via de overname van een (gedeelte 
57
van een) onderneming, waarin de nieuwe onroerende zaak is gerealiseerd . Het wetsvoorstel 
beoogt daar geen wijziging in aan te brengen. Het gaat in die situaties immers niet om de 
vervreemding van een losse onroerende zaak aan een derde, maar om de levering binnen één btw-
onderneming of het (geruisloos) kunnen voortzetten van een onderneming. Daarom ziet het 
kabinet er vooralsnog van af om bij dergelijke transacties een heffing van ovb te introduceren. Het 
kabinet monitort in hoeverre de markt reageert op nieuwe wetgeving door middel van een toename 
in onbedoeld gebruik van de andere transactiestructuren (zie paragraaf 8, de evaluatieparagraaf). 
 
Tot slot kan een transactie zodanig worden vormgegeven dat geen sprake is van een belaste 
verkrijging van aandelen in een onroerendezaakrechtspersoon door bijvoorbeeld een viertal 
samenwerkende partijen de aandelen te laten verkrijgen waardoor die verkrijging (ieder 25% van 
het aandelenbelang) niet resulteert in heffing van ovb (voor zover deze transactiewijze niet valt 
58
aan te merken als misbruik van recht waardoor wel ovb verschuldigd zou zijn). Deze 
structurering is te voorkomen met wetgeving voor een zogenoemde samenwerkende groep in de 
59
ovb. Vergelijkbare wetgeving bestaat in de vennootschapsbelastingwetgeving . Dit is 
uitvoeringstechnisch complexe wetgeving. Daarom heeft het de voorkeur in eerste instantie te 
monitoren (zie paragraaf 8, de evaluatieparagraaf) in hoeverre deze structuur zich voor zal gaan 
doen en in hoeverre dergelijke structurering, indien gericht op belastingontwijking, kan worden 
bestreden door middel van het leerstuk van misbruik van recht. Mochten significante 
gedragseffecten waarneembaar zijn dan kan de mogelijkheid van de introductie van de 
zogenoemde samenwerkende groep in de ovb-wetgeving worden overwogen. 
 
Alles overziend is het kabinet van mening dat de voorgestelde wijziging in de Wet op belastingen 
van rechtsverkeer (WBR) leidt tot de meest eenduidige en uitvoerbare wijze om het beoogde 
resultaat van een gerichte belastingheffing op verkrijgingen van nieuwe onroerende zaken of 
rechten waaraan deze zijn onderworpen via aandelen te bereiken. Aldus acht het kabinet deze 
wijziging van de WBR de meest doelmatige en doeltreffende manier om de gesignaleerde 
concurrentieverstoring te bestrijden. 
 
Door de verkrijging van nieuwe onroerende zaken door middel van aandelen te belasten met ovb, 
beoogt het kabinet een gelijker speelveld te creëren tussen ondernemers die nieuwe onroerende 
 
57
 Zogenoemde 37d-transacties, naar het betreffende artikel in de Wet op de omzetbelasting 1968. 
58
 De samenloopvrijstelling wordt dan niet uitgesloten omdat geen met ovb-belaste verkrijging plaatsvindt. 
59
 Artikel 10a, zesde lid, Wet Vpb 1969.
