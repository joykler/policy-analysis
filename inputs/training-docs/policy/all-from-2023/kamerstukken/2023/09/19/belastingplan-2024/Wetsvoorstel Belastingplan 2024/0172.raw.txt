Het voorgestelde artikel 60b, zevende lid, Wbm betreft de handhaving van de verplichtingen jegens 
de Minister van IenW in het voorgestelde artikel 60b, vijfde lid, onderdeel a, en zesde lid, 
onderdeel a, Wbm. Voorgesteld wordt om de Minister van IenW de bevoegdheid te geven om een 
last onder dwangsom aan een belastingplichtige of begunstigde op te leggen, indien de 
belastingplichtige, respectievelijk begunstigde, de aan te leveren gegevens niet, niet tijdig of niet 
volledig verstrekt. Voor een toelichting op deze sanctioneringsmogelijkheid wordt verwezen naar 
het algemeen deel van deze memorie van toelichting. 
Het voorgestelde artikel 60b, achtste lid, Wbm bepaalt dat de inspecteur indien hij daarover 
beschikt aan de Minister van IenW de volgende gegevens verstrekt: de naam, het KVK-
registratienummer, het adres, telefoonnummer en e-mailadres van de belastingplichtige die het 
eerste lid toepast. Met de naam wordt hier de naam bedoeld zoals opgenomen in de aangifte voor 
de energiebelasting. Op deze manier kan worden bepaald of de belastingplichtige voldoet aan het 
bepaalde bij of krachtens het voorgestelde artikel 60b, vijfde lid, onderdeel a, Wbm. Mocht dit niet 
het geval zijn, dan kan aan de hand van deze gegevens de belastingplichtige verzocht worden dit 
alsnog te doen. Daarbij kan een last onder dwangsom worden opgelegd aan de belastingplichtige 
om deze te bewegen alsnog de gegevens te verstrekken. 
Het blijft ingevolge artikel 60b, vierde lid, Wbm mogelijk om bij regeling van de Minister van 
Financiën nadere regels te stellen ten behoeve van de uitvoering van artikel 60b, eerste tot en met 
derde lid, Wbm. De mogelijkheid hiertoe wordt niet verruimd ten aanzien van het voorgestelde 
artikel 60b, vijfde lid, onderdeel b, zesde lid en zevende lid, Wbm omdat dit niet nodig is. Daarbij 
geldt dat in het voorgestelde artikel 60b, vijfde lid, onderdeel a, Wbm al is opgenomen dat bij of 
krachtens algemene maatregel van bestuur wordt bepaald vóór welke datum en op welke wijze de 
belastingplichtige de gegevens en inlichtingen aanlevert. 
 
Artikel XXIII, onderdeel F (artikel 67 van de Wet belastingen op milieugrondslag) 
Als gevolg van het aangenomen amendement Grinwis c.s. op het Belastingplan 2023 inzake gas 
komt de verbruiksperiode waarop het teruggaveverzoek blokverwarming ziet, per 1 januari 2024 te 
vervallen. Het is evenwel noodzakelijk voor de uitvoerbaarheid van de teruggaveregeling door de 
Belastingdienst dat teruggaveverzoeken betrekking hebben op een vaste periode van twaalf 
maanden. Daarom wordt voorgesteld die periode vanaf 1 januari 2024 te behouden in artikel 67, 
eerste lid, Wbm. 
Daarnaast vervalt per 1 januari 2024 als gevolg van het genoemde amendement de zogenoemde 
warmte-eis in artikel 67, eerste lid, Wbm. Hierdoor zou het verbruik van aardgas bij de afwikkeling 
van een teruggaveverzoek lager worden ingeschat en de teruggave (gering) lager zijn dan bij 
toepassing van de warmte-eis. Daarom wordt voorgesteld de warmte-eis vanaf 1 januari 2024 te 
behouden in artikel 67, eerste lid, Wbm. 
 
Artikel XXIV 
 
Artikel XXIV, onderdeel A (artikel 59 van de Wet belastingen op milieugrondslag) 
In artikel 59, eerste lid, onderdeel a, Wbm zijn de energiebelastingtarieven opgenomen voor gas. 
Ingevolge het aangenomen amendement Grinwis c.s. inzake gas op het wetsvoorstel Belastingplan 
2023 wordt de eerste schijf opgeknipt per 1 januari 2024. De tarieven van die nieuwe eerste en
