In de Wet op de belasting van personenauto’s en motorrijwielen 1992 worden met ingang 
van 1 januari 2025 de bedragen, genoemd in de derde kolom van de in artikel 9, eerste lid, 
opgenomen tabel en de derde kolom van de in artikel 9, tweede lid, opgenomen tabel, verhoogd 
met € 200. 
 
Artikel XVIII 
 
De Wet op de belasting van personenauto's en motorrijwielen 1992 wordt met ingang van 1 
januari 2026 als volgt gewijzigd: 
 
A.  
In artikel 15, eerste lid, vervalt onderdeel i, onder vervanging van de puntkomma aan het 
slot van onderdeel h door een punt. 
 
B.  
Artikel 23 komt te luiden: 
Artikel 23 
Artikel 15, eerste lid, onderdeel i, zoals dat luidde op 31 december 2025, blijft van 
toepassing op een motorrijtuig waarvan de datum eerste toelating uiterlijk op 31 december 2025 is 
gelegen. 
 
Artikel XIX 
 
De Wet op de motorrijtuigenbelasting 1994 wordt als volgt gewijzigd: 
 
A.  
In artikel 17, tweede lid, wordt “Bij een verandering aan het motorrijtuig” vervangen door 
“Indien een gegeven van het motorrijtuig of de houder van het motorrijtuig afwijkt van de 
gegevens zoals deze zijn opgenomen in de aangifte, dan wel aanvullende aangifte,”. 
 
B.  
In artikel 33, eerste lid, wordt na “voor een motorrijtuig” ingevoegd “ten onrechte” en 
vervalt “in verband met een verandering aan het motorrijtuig waardoor de belasting hoger wordt”. 
Voorts vervalt “ter zake van die verandering”. 
 
C.  
Artikel 34, tweede lid, tweede zin, vervalt. 
 
D.  
Aan artikel 69, tweede lid, wordt een zin toegevoegd, luidende: Indien niet aan de gestelde 
voorwaarden wordt voldaan, uitsluitend doordat het bij het handelaarskenteken behorende 
kentekenbewijs (handelaarskentekenbewijs) niet in het motorrijtuig aanwezig is, wordt de na te
