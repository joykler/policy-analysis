Burgers en bedrijven als afnemers van stadsverwarming 
Burgers en bedrijven die warmte geleverd krijgen hoeven zelf geen actie te ondernemen om te 
borgen dat een leverancier van stadsverwarming niet meer rekent dan het maximumtarief voor 
warmte. De nieuwe systematiek is daarom voor hen naar verwachting doenlijk. 
Leveranciers van stadsverwarming zijn monopolisten. Huishoudens die zijn aangesloten op een 
warmtenet kunnen zelf niet kiezen van welke leverancier zij hun warmte afnemen. Om 
consumenten te beschermen tegen onredelijk hoge tarieven stelt de Autoriteit Consument en Markt 
(ACM) jaarlijks de maximumtarieven voor warmte vast. In de Warmtewet is geregeld dat de 
leveranciers van stadsverwarming per hoeveelheid warmte maximaal een bepaald bedrag mogen 
rekenen. De ACM berekent het maximumtarief aan de hand van de gasprijs per 1 januari inclusief 
de energiebelasting op gas. Dit wordt het “niet meer dan anders-principe” genoemd. Het betekent 
dat leveranciers van stadsverwarming geen hogere tarieven mogen vragen dan energieleveranciers 
die gas leveren aan vergelijkbare aansluitingen met een gasketel. Volledigheidshalve wordt 
opgemerkt dat op de levering van warmte geen energiebelasting wordt geheven. Een eventuele 
toekomstige verlaging van het tarief van de nieuwe eerste schijf gas en de verhoging van het tarief 
van de nieuwe tweede schijf gas zou de ACM in het maximumtarief voor warmte verwerken. Dat 
betekent dat er in dat geval een maximumprijs geldt voor (de warmte-equivalenten van) de nieuwe 
3 3
eerste schijf (0-1.000 m ) onderscheidenlijk de nieuwe tweede schijf (1.000-170.000 m ), zoals in 
3 3
2023 ook maximumprijzen gelden tot (de warmte-equivalent van) 1.000 m en boven 1.000 m 
gas in verband met het tijdelijke prijsplafond energie. De leveranciers die aan een collectief 
leveren, dat wil zeggen aan centrale aansluitingen die warmte doorleveren, werken in 2023 voor 
die situaties met één maximumtarief voor warmte als het aansluitingen betreft met een vermogen 
boven 100 kW, en met twee tarieven als het aansluitingen betreft met een vermogen onder 100 
kW. Als het tarief van de nieuwe eerste schijf gas lager wordt dan het tarief van de nieuwe tweede 
schijf gas, past de ACM voor alle centrale aansluitingen één tarief toe. Bij de berekening van de 
energiebelastingcomponent in dit maximumtarief gaat de ACM dan uit van het laagste 
energiebelastingtarief voor gas, dus van het tarief van de nieuwe eerste schijf.  
Huishoudens en bedrijven die zijn aangesloten op een warmtenet hoeven zelf geen actie te 
ondernemen om te borgen dat het tarief voor warmte in hun situatie niet het maximumtarief 
overstijgt. De leverancier van stadsverwarming mag niet meer rekenen dan de maximumtarieven 
voor warmte. De ACM ziet toe op de naleving hiervan. 
 
Leveranciers van stadsverwarming 
De nieuwe systematiek is naar verwachting doenlijk voor leveranciers van stadsverwarming. 
Zoals hiervoor is toegelicht, mogen leveranciers van stadsverwarming niet meer rekenen aan 
afnemers dan het maximumtarief voor warmte waarin een component voor energiebelasting is 
opgenomen. Voorliggende wetswijziging brengt geen nieuwe verplichtingen of activiteiten voor de 
leveranciers van stadsverwarming met zich. Vrijwel alle leveranciers hebben in 2023 vanwege het 
prijsplafond al te maken met twee verschillende maximumtarieven bij de levering van warmte aan 
individuele verbruikers. De leveranciers van stadsverwarming die aan een collectief warmte 
leveren, dat wil zeggen aan centrale aansluitingen die warmte doorleveren, werken in 2023 voor 
die situaties met één maximumtarief als het aansluitingen betreft met een vermogen boven 100 
kW, en met twee tarieven als het gaat om aansluitingen onder 100 kW. Zoals hiervoor is toegelicht 
127
