35 
75
doeltreffendheid en doelmatigheid. Waar relevant voor beleidsvoorstellen, kan 
worden onderzocht hoe klimaateffecten een expliciet onderdeel kunnen zijn van 
de beleidsvoorbereiding of beleidsevaluaties.  
 
3.   Adviezen voor een klimaatinclusief begrotingsraamwerk 
 
De samenleving, natuur, gezondheid, economie en overheidsfinanciën zullen 
sterk worden bepaald door klimaatverandering. De samenstelling van de 
overheidsinkomsten en -uitgaven zal daarbij structureel veranderen. De gevolgen 
van klimaatverandering vragen daarom blijvende aandacht. Deze elementen zijn 
echter nog onvoldoende onderdeel van het huidige begrotingsraamwerk, zodat 
een integrale weging van beleid gerelateerd aan klimaatadaptatie of -mitigatie in 
relatie tot andere beleidsprioriteiten wordt bemoeilijkt.  
 
Het risico van klimaatverandering voor de overheidsfinanciën wordt 
internationaal breed onderkend. In de internationale literatuur bestaat groeiende 
consensus dat klimaatinclusieve begrotingsraamwerken rekening moeten 
houden met de gehele begrotingscyclus en alle uitgaven en lasten van de 
publieke sector, inclusief die van medeoverheden en staatsdeelnemingen. Ook de 
gepubliceerde wetgevingsvoorstellen van de Europese Commissie voor 
aanpassing van het Europese begrotingsraamwerk onderschrijven het belang van 
een klimaatinclusief begrotingsraamwerk. Tegelijkertijd bestaat er geen 
blauwdruk om begrotingsraamwerken klimaatinclusief te maken, maar zal 
landspecifiek moeten worden bezien wat past bij reeds bestaande 
begrotingsraamwerken en de institutionele context.  
 
De ontwikkeling van een klimaatinclusief begrotingsraamwerk vereist geen 
geheel nieuwe benadering, maar veronderstelt een aanpassing van bestaande 
processen, methoden en systematieken. De ontwikkeling van een klimaatinclusief 
begrotingsraamwerk kan daarom het beste beschouwd worden als een 
groeimodel, dat stapsgewijs moet worden ontwikkeld. Niet alles kan en hoeft in 
één keer. Maar het is wel nodig nu te beginnen.   
 
Deze ontwikkeling is niet zonder uitdagingen. Internationale ervaring leert dat een 
robuuste methodologie voor het kwantificeren van klimaateffecten een complexe 
exercitie is. Daarnaast is een gebrek aan politieke commitment en een gebrek aan 
mensen, middelen en kennis een belangrijke uitdaging bij het implementeren van 
een klimaatinclusief begrotingsraamwerk, aldus de OESO, de Europese 
76
Commissie en het IMF. Ook in de Nederlandse context zullen deze uitdagingen 
naar verwachting relevant zijn.   
 
 
75
 OECD (2022). Green Budgeting: A way forward. OECD Journal on Budgeting, volume 
2022 Issue 2.  
76
 OESO, Europese Commissie en IMF (2021). Green Budgeting: Towards Common 
Principles. November 2021.
