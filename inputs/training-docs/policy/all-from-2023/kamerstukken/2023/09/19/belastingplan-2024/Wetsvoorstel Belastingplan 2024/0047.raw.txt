uitgaven ook een verkapte uitdeling aan de aanmerkelijkbelanghouder(s). De 
aanmerkelijkbelanghouder heeft het vermogen immers feitelijk aan de vennootschap onttrokken. 
Deze niet-zakelijke uitgaven van de betreffende vennootschap vormen zodoende inkomen uit 
aanmerkelijk belang (box 2) en met dividendbelasting te belasten opbrengst bij de 
aanmerkelijkbelanghouder. Als bedrijven goede doelen steunen door middel van sponsoring of 
reclame, vormen dit zakelijke kosten die net als andere bedrijfskosten aftrekbaar zijn van de winst 
voor de vennootschapsbelasting. In de praktijk is dan ook meer dan de helft van het totaal aan 
bedragen dat door bedrijven aan goede doelen wordt gegeven (een vorm van) sponsoring of 
30
reclame en daarmee zakelijk. Ook uitgaven die worden gedaan in het kader van Maatschappelijk 
31
Verantwoord Ondernemen zijn zakelijk . Het resterende gedeelte bestaat uit giften die zijn gedaan 
vanuit aandeelhoudersmotieven en zijn – zoals gezegd – niet aftrekbaar bij de vennootschap en 
belast bij de aanmerkelijkbelanghouder. Om financiële steun aan goede doelen te stimuleren, is 
echter een wettelijke uitzondering op de hiervoor beschreven hoofdregel geïntroduceerd in de vorm 
32
van de giftenaftrek bij de vennootschap en in het verlengde daarvan een beleidsmatige 
goedkeuring in een beleidsbesluit opgenomen over de onbelastbaarheid bij de 
33
aanmerkelijkbelanghouder van de bijbehorende uitdeling. Op grond van de wettelijke bepaling 
zijn giften door de vennootschap aan ANBI’s / steunstichtingen SBBI onder voorwaarden aftrekbaar 
van de winst voor de vennootschapsbelasting. De aftrek bedraagt ten hoogste 50% van de winst 
met een maximum van € 100.000. Bij een gift aan een culturele ANBI / steunstichting SBBI wordt 
de maximale aftrek verhoogd met 50% van het bedrag van de giften, met een maximum van € 
2.500. Voor zover sprake is van giften door een vennootschap die zijn ingegeven door de 
persoonlijke charitatieve behoefte van de aanmerkelijkbelanghouder, is de giftenaftrek – in 
afwijking van de wettelijke hoofdregel – in beginsel niet van toepassing. In het genoemde 
beleidsbesluit is echter goedgekeurd dat giften door een vennootschap die zijn ingegeven door de 
persoonlijke charitatieve behoefte van de aanmerkelijkbelanghouder, maar verder voldoen aan de 
wettelijke voorwaarden (en maxima) voor de in de Wet Vpb 1969 opgenomen giftenaftrek, bij de 
vennootschap als giften in de zin van het betreffende wetsartikel in aftrek komen en voor dat 
bedrag aan giften niet als te belasten opbrengst wordt aangemerkt voor de inkomstenbelasting en 
de dividendbelasting. Deze goedkeuring geldt dus voor zover de giften het wettelijke maximum van 
34
50% van de winst en € 100.000 niet te boven gaan. Voor zover de giften dat maximum wel 
overstijgen, wordt teruggevallen op het uitgangspunt dat de gift niet aftrekbaar is bij de 
vennootschap en wel als opbrengst in box 2 en voor de dividendbelasting wordt aangemerkt. 
Doordat dat deel van de gift wordt belast bij de aanmerkelijkbelanghouder, kan dat deel van de gift 
35
bij hem in privé onder voorwaarden in aanmerking komen voor de giftenaftrek.  
 
 
30
 Geven in Nederland 2022, Centrum voor Filantropische Studies Vrije Universiteit Amsterdam, https://osf.io/kqa8j   
31
 Zie Kamerstukken I 2019/2020, 34552, V, p. 7-8. 
32
 Art. 16 Wet Vpb 1969. 
33
 Besluit van 31 oktober 2016 over Vennootschapsbelasting. Inkomstenbelasting. Dividendbelasting. Giftenaftrek of uitdeling (Stcrt. 
2016, 58695). 
34
 In 2019 ging dit om circa 3.000 belastingplichtigen voor de vennootschapsbelasting die voor een bedrag van € 38 miljoen aan giften in 
aftrek brachten. 
35
  Zie ook voorbeeld 2 in het Besluit van 31 oktober 2016 over Vennootschapsbelasting. Inkomstenbelasting. Dividendbelasting. 
Giftenaftrek of uitdeling (Stcrt. 2016, 58695). Dit werkt op dezelfde wijze als bij het deels als specifieke zorgkosten in aanmerking nemen 
van het tot het inkomen gerekende voordeel van een door een werkgever aan een werknemer ter beschikking gestelde auto.
