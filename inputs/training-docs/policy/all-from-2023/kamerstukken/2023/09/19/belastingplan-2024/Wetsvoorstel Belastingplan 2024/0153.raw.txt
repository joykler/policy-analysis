tevens tot gevolg dat de regeling voor co-ouderschap niet van toepassing kan zijn indien minder 
dan zes maanden sprake is geweest van co-ouderschap. 
De voorgestelde wijziging van artikel 8.14a, eerste lid, Wet IB 2001 bewerkstelligt tevens dat de 
delegatiegrondslag in het huidige artikel 8.14a, eerste lid, tweede zin, Wet IB 2001 komt te 
vervallen, waarmee de co-ouderschapsregeling in artikel 44b URIB 2001 eveneens dient te 
vervallen. Laatstgenoemd artikel is niet meer nodig als gevolg van de voorgestelde wijziging van 
artikel 8.14a Wet IB 2001. 
 
Artikel I, onderdeel U (artikel 9.5 van de Wet inkomstenbelasting 2001) 
Artikel 9.5, vijfde lid, Wet IB 2001 verwijst naar de betalingskorting in de IW 1990. Het 
voorgestelde vervallen van artikel 27a IW 1990 regelt dat de betalingskorting wordt afgeschaft. 
Voorgesteld wordt om artikel 9.5, vijfde lid, Wet IB 2001 hiermee in overeenstemming te brengen. 
Omdat na het voorgestelde vervallen van artikel 27a IW 1990 geen beschikking inzake de 
betalingskorting meer wordt vastgesteld, is een mogelijkheid tot herziening van die beschikking 
niet meer nodig. Voorgesteld wordt om artikel 9.5, vijfde lid, Wet IB 2001 zoals dat deze luidde op 
31 december 2023 nog wel van toepassing te laten zijn op voorlopige aanslagen en voorlopige 
conserverende aanslagen IB die betrekking hebben op belastingschulden over een tijdvak dat vóór 
1 januari 2024 is aangevangen. Hiervoor is een overgangsbepaling opgenomen (zie artikel XVIII). 
 
Artikel I, onderdeel V (artikel 10b.1 van de Wet inkomstenbelasting 2001) 
Met de voorgestelde wijziging van artikel 10b.1 Wet IB 2001 wordt de daarin opgenomen 
horizonbepaling voor de Vamil (artikel 3.31 Wet IB 2001), de EIA (artikel 3.42 Wet IB 2001) en de 
MIA (artikel 3.42a Wet IB 2001) aangepast. Met deze wijziging van de horizonbepaling wordt 
bewerkstelligd dat vóór 1 januari 2029 besloten moet worden de regeling ook na 31 december 
2028 tijdelijk of structureel te continueren en anders (automatisch) per 1 januari 2029 te 
beëindigen. 
 
Artikel II 
 
Artikel II, onderdeel B (artikel 8.14a van de Wet inkomstenbelasting 2001) 
Met de voorgestelde wijziging van artikel 8.14a, eerste lid, Wet IB 2001 wordt, zoals in het 
algemeen deel van deze memorie is toegelicht, de formele inschrijvingseis bij de IACK zoals 
opgenomen in artikel 8.14a, eerste lid, onderdeel b, Wet IB 2001 met ingang van 1 januari 2025 
vervangen door een materiële toets. Bij het bepalen of recht bestaat op de IACK is dan niet meer 
de gezamenlijke inschrijving in de BRP doorslaggevend, maar dient materieel beoordeeld te worden 
of een kind in het kalenderjaar gedurende ten minste zes maanden tot hetzelfde huishouden 
behoort als de belastingplichtige. In het geval van co-ouderschap geldt ingevolge het voorgestelde 
artikel 8.14a, eerste lid, tweede zin, Wet IB 2001 dat het kind voor de toepassing van genoemd 
eerste lid, onderdeel b, geacht wordt tegelijkertijd gedurende ten minste zes maanden tot het 
huishouden van diens beide ouders te behoren indien hij ten minste 156 dagen van het 
kalenderjaar in elk van beide huishoudens verblijft. 
Op grond van artikel 8.14a, eerste lid, onderdeel c, Wet IB 2001 heeft de belastingplichtige enkel 
recht op de IACK als hij in het kalenderjaar geen partner heeft, dan wel indien hij wel een partner 
153
