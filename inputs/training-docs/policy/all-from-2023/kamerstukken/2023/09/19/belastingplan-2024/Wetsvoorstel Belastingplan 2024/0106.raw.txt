€ 57.000 gelijk. Dit leidt tot een opbrengst van € 89 miljoen in 2024 t/m 2026. Cumulatief leidt dit 
tot een opbrengst van € 235 miljoen in 2024 en € 89 miljoen in 2025 en 2026.  
 
Verlagen aftrekpercentage energie-investeringsaftrek (EIA) 
Met de EIA kan een ondernemer een percentage van investeringen in duurzame energie en 
energiebesparende bedrijfsmiddelen aftrekken van de winst. Conform de budgetsystematiek van de 
regeling wordt het aftrekpercentage structureel verlaagd van 45,5% naar 40% per 2024. Binnen 
het budget van de EIA leidt dit tot het inlopen van overschrijdingen uit vorige jaren met € 45 
miljoen in 2024, € 50 miljoen in 2025 en € 55 miljoen in 2026. Omdat deze aanpassing binnen de 
gebudgetteerde regeling plaatsvindt en niet leidt tot een aanpassing van het budget is deze niet 
opgenomen in tabel 7.  
 
Verlengen horizonbepaling EIA, milieu-investeringsaftrek (MIA) en willekeurige afschrijving milieu-
investeringen (VAMIL) 
Voor de EIA, MIA en VAMIL geldt een ‘horizonbepaling’. Dit betekent dat deze regelingen een 
einddatum hebben waarna deze zullen komen te vervallen. Voor de EIA, MIA en VAMIL geldt dat 
deze nog tot 1 januari 2024 geldig zijn. Met deze maatregel worden deze verlengd tot 1 januari 
2029. Omdat het om gebudgetteerde regelingen gaat heeft dit geen budgettair effect.  
 
Verruimen herinvesteringsreserve (HIR)  
Op dit moment (2023) is het mogelijk om als ondernemer bij staking van je onderneming de 
stakingswinst die is toe te schrijven aan een HIR of bedrijfsmiddelen te conserveren, indien dit 
binnen 12 worden geherinvesteerd in een onderneming waaruit een ondernemer winst geniet. Dit 
is echter niet mogelijk als alleen een gedeelte van een onderneming wordt gestaakt. Dit scenario 
kan onder andere voorkomen bij agrariërs die deelnemen aan de landelijke beëindigingsregeling. 
Om herinvesteringen mogelijk te maken bij gedeeltelijke staking in een nieuwe activiteit wordt het 
mogelijk gemaakt om de herinvesteringsreserve over de grens van de onderneming toe te passen, 
indien er sprake is van overheidsingrijpen. 
 
Dit leidt tot een derving van € 1 miljoen per 2024 t/m 2056. Hierna wordt het budgettaire effect 
van de maatregel structureel nul. De reden dat de derving lang doorloopt en daarna 
verwaarloosbaar wordt, komt doordat pas aan het einde van de economische levensduur van het 
bedrijfsmiddel waarin geherinvesteerd is (ongeveer 20 jaar), de uitgestelde belasting geheel 
betaald is. Daarnaast dient de herinvestering binnen drie jaar gedaan te worden bij toepassing van 
de HIR, wat verder bijdraagt aan een vertraging in de derving. De verwachting is dat hierdoor pas 
na 2056 de belasting waarover uitstel is gegeven is ontvangen, waarna het effect nihil wordt.  
 
Wijzigen ouderschapsregeling inkomensafhankelijke combinatiekorting (IACK) 
138
In september 2022 heeft de Hoge Raad geoordeeld dat het tegelijkertijd behoren tot beide 
huishoudens bij de IACK moet worden beoordeeld binnen een periode van 6 maanden, in plaats 
van een kalenderjaar. Omdat dit niet in lijn is met het doel en de strekking van de IACK wordt de 
 
138
 HR 30 september 2022, ECLI:NL:HR:2022:1345.
