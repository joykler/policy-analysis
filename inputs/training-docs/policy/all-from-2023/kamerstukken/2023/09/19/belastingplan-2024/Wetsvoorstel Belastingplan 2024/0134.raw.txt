Aangezien het wetsvoorstel zoals het wordt ingediend bij de Tweede Kamer noodzakelijke 
technische aanvullingen betreft op een bij het Belastingplan 2023 aangenomen amendement, is 
geen gevolg gegeven aan het advies van het ATR om de noodzaak van de introductie van de 
beleidsoptie bij de amendementen Grinwis c.s. in deze memorie van toelichting toe te lichten. 
 
Het ATR adviseert voorts om de doenvermogentoets uit te breiden naar verbruikers zonder eigen 
aansluiting en beheerders van de aansluiting waar hun energie wordt afgeleverd. Het adviseert 
daarnaast om toe te lichten hoe het lagere tarief wordt doorberekend aan huishoudens met een 
gedeelde gas- en/of elektriciteitsaansluiting.  
Het betreft blokaansluitingen voor gas en elektriciteit, waar in de toelichting uitvoerig bij wordt 
stilgestaan. Zie specifiek hiervoor over het doenvermogen van burgers en bedrijven onder ‘Burgers 
en bedrijven als verbruikers van gas en elektriciteit’, ‘Burgers als verbruikers achter een 
blokverwarming’ en ‘Burgers en bedrijven als afnemers van stadsverwarming’ (paragraaf 9). En zie 
voor de gevolgen voor burgers en bedrijven in deze paragraaf onder ‘Burgers en bedrijven als 
verbruikers van gas en elektriciteit’ en ‘Burgers en bedrijven als afnemers van stadsverwarming’. 
Naar aanleiding van het advies van het ATR is aan de toelichting toegevoegd dat de 
blokaansluitingen een groot aantal gevallen betreft waarin slechts enkele verbruikers achter een 
gezamenlijke aansluiting zitten – waarop het ATR lijkt te doelen in zijn advies. Het gaat dus niet 
uitsluitend om grote appartementencomplexen. 
 
Het ATR adviseert om de gevolgen voor de regeldruk aan te vullen met de gevolgen voor 
leveranciers van stadsverwarming en verbruikers zonder eigen aansluiting. De gevolgen voor 
leveranciers van stadsverwarming zijn aan de memorie van toelichting toegevoegd. De gevolgen 
voor verbruikers zonder eigen aansluiting waren reeds opgenomen in de toelichting. De totale 
regeldrukkosten worden weergegeven in tabel 20. 
 
Tabel 19: Overzicht regeldrukkosten nieuwe eerste schijf gas 
Bron regeldrukkosten 2024 2025 2026 Struc. 
Energieleveranciers ongeacht gelijke of 0,6 0 0 0 
gedifferentieerde tarieven eerste en tweede 
schijven gas 
Contracthouders blokverwarming indien tarief 1,6 1,6 1,6 1,6 
eerste schijf lager dan tarief tweede schijf gas 
Totaal 2,2 1,6 1,6 1,6 
 
 
Burgers en bedrijven als verbruikers van gas en elektriciteit 
Een verlaging van het tarief van de nieuwe eerste schijf ten opzichte van het tarief van de nieuwe 
tweede schijf gas zou geen directe gevolgen hebben voor de administratieve lasten voor burgers en 
bedrijven als verbruikers, omdat de energieleveranciers de tarieven verwerken in hun systemen en 
facturen voor verbruikers.
