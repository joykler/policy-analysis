70 
tot op heden door de deadline voor het Stabiliteitsprogramma (1 mei) niet 
mogelijk om hierin de voorjaarsbesluitvorming mee te nemen. Momenteel wordt 
onderzocht op welke manier dit kan worden vormgegeven onder het vernieuwde 
Stabiliteits- en Groeipact. Gezien de demissionaire status is het aan een volgend 
kabinet om de volgende stappen te nemen op de aanpassing van het 
begrotingsproces, zowel nationaal als qua aansluiting op Brussel.  
 
iii) Financieringssystematiek medeoverheden  
De Afdeling adviseert de nieuwe financieringssystematiek te vervroegen naar het 
moment van de start van een nieuw kabinet en daarbij duidelijkheid te bieden 
over de oploop van de opschalingskorting. Ook benadrukt de Afdeling aan dat de 
systematiek alleen bijdraagt aan betere financiële verhoudingen als het 
beschikbare budget toereikend is.  
 
Het kabinet voelt zich in de stap naar de nieuwe financieringssystematiek 
gesteund door de positieve appreciatie van de Afdeling in de 
Voorjaarsrapportage 2023. Deze stap brengt gewenste stabiliteit in de 
financiering van medeoverheden. Het eventueel vervroegd invoeren van deze 
systematiek heeft budgettaire consequenties en is aan een volgend kabinet. 
Aandachtspunt hierbij is de afspraak met de VNG dat het volumedeel van het 
accres tot en met 2025 bevroren wordt op de stand in de Voorjaarsnota 2022. Het 
kabinet is ervan overtuigd dat medeoverheden een stabiele, solide en duurzame 
basis wordt geboden. De balans tussen ambities, taken, middelen en 
uitvoeringskracht is blijvend onderwerp van gesprek.  
 
iv) Kwaliteit van de overheidsfinanciën 
De Afdeling benadrukt dat de kwaliteit van de overheidsfinanciën belangrijk is 
voor het realiseren van maatschappelijke doelen. Daarom adviseert de Afdeling 
om bij het onderbouwen en maken van beleidskeuzes voldoende oog te hebben 
voor de complexiteit en samenhang van opgaven, door maatregelen integraal af 
te wegen en tweede- en derde-orde effecten en de gevolgen voor de uitvoering 
waar mogelijk in kaart te brengen. De Afdeling constateert dat de ombuigingslijst 
en de bijbehorende fiscale maatregelenlijst hier onvoldoende rekening mee 
houden. 
 
Het kabinet deelt de mening van de Afdeling dat in samenhang kijken naar beleid 
van groot belang is. Deze samenhang onderkennen en wegen zorgt voor beter 
beleid en draagt bij aan de transparantie van het democratisch proces. 
Tegelijkertijd is het bij het analyseren van beleid en beleidsterreinen nodig om te 
verdiepen. Het kabinet onderschrijft dan ook de waardevolle toevoegde waarde 
van beleidsevaluatie-instrumenten zoals Interdepartementale 
Beleidsonderzoeken (IBO’s) en Brede Maatschappelijke Heroverwegingen 
(BMH’s). Dit type onderzoeken zijn bij uitstek geschikt om maatregelen in 
samenhang te bezien.
