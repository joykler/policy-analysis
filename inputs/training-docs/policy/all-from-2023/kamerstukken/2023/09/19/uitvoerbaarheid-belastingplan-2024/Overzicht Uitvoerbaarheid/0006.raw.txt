• Verfijning overbruggingswetgeving box 3; 
• Reparatie eigenwoningregeling bij gezamenlijke aankoop met eigenwoningverleden; 
• Aanpassingen doorschuifregeling inkomstenbelasting 
Iets vergelijkbaars zien we voor Toeslagen, waar veel maatregelen niet robuust binnen de IV 
kunnen worden ingeregeld. Reden hiervoor is dat maatregelen snel in werking moeten treden 
waardoor bijvoorbeeld wordt gekozen voor (semi)handmatige processen. Ook hier leidt dat tot een 
vergrote kans op fouten. Gegeven de verwevenheid tussen de ICT-systemen van de 
Belastingdienst en de systemen waarmee de toeslagenprocessen worden ondersteund, is hier ook 
een directe samenhang met de ICT-opgaaf van de Belastingdienst.  
 
A.2.2 Toezicht. 
10
In het onderzoeksrapport naar de ontwikkeling van het niveau van toezicht achteraf is een 
dalende lijn geconstateerd voor wat betreft de capaciteit die wordt ingezet op toezicht achteraf. 
Naar aanleiding hiervan is een Actieplan Toezicht opgesteld. De uitvoeringstoetsen gaan in op de 
gevolgen voor de handhaving. Een gele vlag geeft aan dat er een negatief effect is op de 
handhaafbaarheid, bijvoorbeeld omdat de informatiepositie van de Belastingdienst verslechtert, of 
omdat de handhaving van het voorstel niet inpasbaar is binnen de bestaande 
handhavingsstrategie. Een en ander heeft gevolgen voor de toezichtsactiviteiten. 
Enkele aandachtspunten op dit vlak:  
• De maatregelen met middelgrote en ingrijpende impact leiden vrijwel allemaal tot een 
complexere toezichtspraktijk. Dit betreft bijvoorbeeld voor de maatregelen: aanpassing 
samenloopvrijstelling bij aandelentransacties, fiscaal kwalificatiebeleid rechtsvormen, pijler 
2 (wet minimumbelasting 2024), solidariteitsheffing fossiele industrie en geven uit de 
vennootschap. Voor een aantal maatregelen geldt dat dit overgangsproblematiek met een 
overgang van het ene naar het andere regime betreft. Dit laatste geldt ook voor de 
aanpassing fiscale bedrijfsopvolgingsfaciliteiten 2024 (waaronder de 
keuzevermogenmaatregelen). 
• Bij diverse maatregelen leidt afwezigheid van adequate ICT-ondersteuning ertoe dat de 
maatregel de uitvoering van het belastingmiddel bemoeilijkt. Een voorbeeld hiervan wordt 
gegeven door de verschillende maatregelen die de overdrachtsbelasting raken, die alle 
betrekking hebben op aangiften die op papier worden gedaan, waardoor de beoordeling 
van die aangiften arbeidsintensiever is.  
• Er zijn ook maatregelen die leiden tot een vereenvoudiging van het toezicht, bijvoorbeeld 
het afschaffen van de verlaagde energiebelastingtarieven voor de glastuinbouwsector (de 
afschaffing van het verlaagd tarief en de teruggaaf in de accijns leidt tot een lichte 
vereenvoudiging in het toezicht). De inzet van de herwaardering 
proceskostenvergoedingen WOZ en bpm is de aantallen bezwaar- en beroepschriften in de 
bpm te doen afnemen. Dit moet zorgen voor een betere balans tussen beschikbare 
capaciteit voor het toezicht en het werkaanbod. Indien deze afname wordt gerealiseerd zal 
dit bijdragen aan het verminderen van de complexiteit van de uitvoering van de bpm. 
In bijlage 1, figuur 1, is een volledig overzicht te vinden van alle maatregelen met een gele of rode 
vlag op het vlak van handhaafbaarheid. 
 
A.2.3 Dienstverlening / interactie burgers en bedrijven 
Een belangrijk onderdeel van de uitvoeringstoets is de verwachte impact op de interactie met 
burgers en bedrijven als gevolg van het voorstel. Dit gaat over vraagstukken als begrijpelijkheid 
en uitlegbaarheid van het voorstel, noodzakelijke communicatie, verwachte gevolgen voor de 
dienstverlening van de Belastingdienst, Douane of Toeslagen, zoals bijvoorbeeld meer of minder 
vragen bij de BelastingTelefoon of een toe- of afname van het aantal bezwaren en beroepen. 
Het overzicht in figuur 1 laat zien dat bij diverse maatregelen de verwachting is dat de interactie 
met burgers en bedrijven niet vanzelfsprekend zal verlopen. Dit geldt onder andere voor het 
voorstellen afschaffen betalingskorting voorlopige aanslag IB en het voorstel aanpassing tarieven 
 
10
 Kamerstukken II 2021/22, 31066, nr. 958.  
6
