Afschaffen betalingskorting voorlopige aanslag IB 
Het afschaffen van de betalingskorting bij voorlopige aanslagen IB doet geen aanvullend beroep op 
het doenvermogen van de belastingschuldige. Door het niet langer aanbieden van een 
betalingskorting vervalt voor belastingschuldigen weliswaar de financiële prikkel om de voorlopige 
aanslag IB in één keer te voldoen. Desondanks blijft het mogelijk om de voorlopige aanslag IB in 
één keer te voldoen. 
 
Minimumkapitaalregel in de Vpb 
De maatregel heeft geen gevolgen voor het doenvermogen van de burger, omdat niet de burgers, 
maar een beperkt aantal (groot)banken en verzekeraars de belastingplichtigen zijn. Deze 
belastingplichtigen worden als (grote) professionele partijen verondersteld over afdoende 
doenvermogen te beschikken om de maatregel uit te voeren. 
 
Aanpassing samenloopvrijstelling bij aandelentransacties 
Ondanks dat dit voorstel complexe wetgeving bevat is doenvermogen geen aandachtspunt omdat 
het voorstel met name (zeer)grote ondernemingen treft.  
 
Algemeen btw-tarief op agrarische goederen en diensten 
Voor het doenvermogen van de burger heeft deze maatregel op administratief vlak geen gevolgen 
omdat de maatregel van hen geen extra handeling vraagt. Het doenvermogen is daarom bij deze 
wijziging geen aandachtspunt.  
 
Wijziging van de Wet op de belasting van personenauto’s en motorrijwielen 1992 
Het beëindigen van de teruggaaf van bpm voor geldtransportwagens doet geen beroep op het 
doenvermogen. Het voorkomt immers enkel dat houders van deze voertuigen nog in aanmerking 
kunnen komen voor een specifieke regeling. De verhoging van de vaste voet van de bpm vraagt 
evenmin om aanvullende inspanningen van burgers of bedrijven. 
 
Wijziging van de Wet op de motorrijtuigenbelasting 1994 
Het beëindigen van het nihiltarief voor OV-autobussen op autogas, het beëindigen van het nihil- of 
lager tarief voor LPG, CNG en LNG en het versoberen van de tarieven voor kampeerauto’s en 
paardenvervoer doet geen beroep op het doenvermogen. Houders zullen via de Belastingdienst 
kennisnemen van de tarieven zoals die na de aanpassing van toepassing zijn. Het versoberen van 
de oldtimersregeling doet evenmin een beroep op het doenvermogen van de houder van een 
oldtimer. De aanpassingbeperkt enkel de motorrijtuigen die van deze regeling gebruik kunnen 
maken. Voor motorrijtuigen die op dit moment al als oldtimer te boek staan verandert er niets.  
De maatregel die gericht is op de aanpassing van de naheffing voor buitenlands ingezetenen 
beperkt enkel de boete de door de Belastingdienst wordt opgelegd en vraagt niets van een houder 
van een motorrijtuig. Dat geldt ook voor de overige maatregelen die voor de Wet MRB 1994 
worden voorzien. Dat betreffen louter technische aanpassingen.  
 
Inkorten nieuwe eerste schijf gas in de energiebelasting
