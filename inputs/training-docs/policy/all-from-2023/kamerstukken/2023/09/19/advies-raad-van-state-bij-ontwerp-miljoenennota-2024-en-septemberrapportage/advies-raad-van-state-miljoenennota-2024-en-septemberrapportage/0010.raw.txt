10 
de rente-uitgaven naar schatting € 14,7 mld. Dat is € 7,2 mld. Meer dan in 2023. 
De zorguitgaven stijgen richting 2028 harder dan het bbp. De reële groei van de 
zorguitgaven is gemiddeld 3,0% per jaar over de periode 2025-2028. Deze groei 
wordt voor iets minder dan de helft veroorzaakt door demografische 
ontwikkelingen. 
 
 
C.   ADVIES OVER DE MILJOENENNOTA 2024 
 
De Miljoenennota 2024 en de ontwerpbegrotingen voor 2024 worden ingediend 
door een demissionair kabinet. Voor extra intensiveringen of nieuw beleid ziet 
het kabinet geen budgettaire ruimte. Bovendien vindt het kabinet dit ook niet 
passend bij de huidige demissionaire status. Daarmee zijn de begrotingsstukken 
relatief beleidsarm. Op basis van de uitkomsten van de cMEV-raming van het 
CPB heeft het kabinet besloten tot een koopkrachtpakket om kwetsbare groepen 
te ondersteunen.  
 
Na een koopkrachtpakket met incidentele inkomensondersteunende maatregelen 
voor het najaar van 2022 en voor 2023, wordt in de Miljoenennota 2024 een 
5
koopkrachtpakket met structurele maatregelen aangekondigd. Onder andere het 
kindgebonden budget en de huurtoeslag worden structureel verhoogd. Ook 
wordt er een envelop uitgetrokken ter verbetering van de koopkracht voor 
Caribisch Nederland. Daarnaast is besloten tot het verhogen van de 
arbeidskorting met € 115, wordt de eerder voorgenomen verlaging van de 
jonggehandicaptenkorting geschrapt en de afbouw van de dubbele factor in de 
algemene heffingskorting in de bijstand bevroren. Het noodfonds voor mensen 
die hun energierekening niet meer kunnen betalen wordt verlengd tot en met 
2024.  
 
De dekking voor deze maatregelen wordt onder meer ingevuld door een 
overschot in het inkomstenkader, door een beperking van de indexatie van het 
aanvangspunt in het toptarief van box 1 in de inkomstenbelasting, een beperking 
van de indexatie van het aanvangspunt in de tweede sch ĳf in box 1 van de 
inkomstenbelasting voor degenen die niet of niet geheel premieplichtig zijn voor 
6
de premies volksverzekeringen, zoals gepensioneerden, een verhoging van de 
alcoholaccijns en de accijnzen op de rooktabak en door inzet van een overschot 
op de maatregelen uit het Voorjaarspakket Klimaat. 
 
 
5
  In de Miljoenennota 2023 heeft het kabinet besloten tot een incidenteel 
koopkrachtpakket met onder andere een tijdelijke verlaging van de energiebelasting en 
een energietoeslag.  
6
 Het betreft niet alleen gepensioneerden, maar iedereen die niet of beperkt 
premieplichtig is voor de premies volksverzekeringen, nu alleen voor deze groep het 
gecombineerde tarief inkomstenbelasting en premies volksverzekeringen lager is dan in 
de tweede schijf.
