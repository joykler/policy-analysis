zoveel mogelijk geharmoniseerd. Met deze aanpassing wordt de doelgroep die toeslagen ontvangt 
uitgebreid. Omdat deze uitbreiding zeer beperkt is leidt dit tot een budgettair effect van afgerond 
nihil. 
  
Verlengen horizonbepaling boetebepaling overtredersbegrip  
Als je als burger niet, onjuist of onvolledig informatie verstrekt aan de Belastingdienst kunt je 
hiervoor een ‘fiscale boete’ krijgen. In de Algemene wet inzake rijksbelastingen (AWR) en AWIR 
zijn hiervoor verschillende bepalingen opgenomen op grond waarvan iemand zo’n boete kan 
krijgen. Een van de bepalingen in deze wetten is de ‘boetebepaling’, op basis waarvan de doen 
pleger, uitlokker en medeplichtige kan worden beboet.  
 
Deze boetebepaling heeft weer een horizonbepaling. Voor de boetebepaling geldt dat deze nog tot 
1 januari 2024 geldig is. Met deze maatregel wordt de horizonbepaling van de boetebepaling in de 
AWR en AWIR verlengd tot 1 januari 2029. Omdat deze maatregel geen impact heeft op de 
grondslag van een belasting heeft het geen budgettair effect.  
 
Loslaten koppeling rentepercentage Belastingrente voor Toeslagen 
Het voorstel om de delegatiegrondslag te wijzigen kent op zichzelf geen budgettaire aspecten, 
aangezien de daadwerkelijke percentages zullen worden vastgesteld in de nog op te stellen 
algemene maatregel van bestuur. Gezien de nauwe samenhang kan hierover desalniettemin 
worden vermeld dat het vastzetten van de te betalen belastingrente op 4% voor Toeslagen per 1 
juli 2023 resulteert in een derving van circa € 4 miljoen, omdat sprake is van asymmetrie doordat 
de door Dienst Toeslagen te vergoeden rente op nabetalingen tijdelijk stijgt naar 6%.  
 
Invoeren hardheidsclausule invorderingswet 
Als een belastingwet ‘onbillijke’ gevolgen heeft kan je als burger een verzoek indienen om een 
‘hardheidsclausule’ toe te passen. Deze clausule biedt de mogelijkheid om in bepaalde, zeer 
uitzonderlijke situaties gedeeltelijk of volledig af te wijken van bepalingen in de wet. Niet alle 
wetten hebben zo’n clausule. Met deze maatregel wordt er een hardheidsclausule opgenomen in de 
IW 1990. Omdat dit geen impact heeft op de grondslag van een belasting heeft het geen 
budgettair effect. 
 
Indexeren alcoholaccijns 
De accijns die wordt geheven over bier, wijn en overige alcoholhoudende dranken wordt tweemaal 
geïndexeerd. Eenmaal met de tabelcorrectiefactor (TCF) over 2023 en eenmaal met de TCF over 
2024. Dit leidt tot een cumulatieve structurele opbrengst van € 153 miljoen vanaf 2024.  
 
Verhogen accijns rooktabak en sigaretten 
Met de twee voorgestelde maatregelen wordt de accijns op sigaretten met € 0,60 per pakje van 20 
sigaretten verhoogd ( €30,- per 1000 sigaretten) en de accijns op rooktabak met €3,60 per pakje 
van 50 gram rooktabak (€72,- per 1000 gram rooktabak). Het minimumtarief per 1000 sigaretten 
komt daarmee neer op €373,92 en voor rooktabak op € 338,98 per 1000 gram. Dit leidt tot een 
113
