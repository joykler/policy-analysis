56 
Ook in het Nederlandse begrotingsbeleid speelt de houdbaarheid van de 
overheidsfinanciën een rol. Beheersing van de overheidsfinanciën, door geen 
rekeningen door te schuiven naar volgende generaties, is een van de drie 
basisprincipes van het Nederlandse begrotingsbeleid. De houdbaarheid van de 
overheidsfinanciën op (middel)lange termijn is dus een belangrijke factor in de 
begrotingstoetsing. Hiervoor is zowel de financiële houdbaarheid (welke 
uitkomsten voor de overheidsschuld zijn toelaatbaar) als de intergenerationele 
110
houdbaarheid (verdeling van financiële lasten over generaties) van belang.  
 
De Afdeling merkte in de Voorjaarsrapportage 2023 op dat het feitelijk en 
structureel saldo voor 2023 waren verslechterd ten opzichte van de 
Miljoenennota 2023 en dat uit de meerjarenraming van het CPB bleek dat de 
norm voor het EMU-saldo van een maximaal begrotingstekort van 3% bbp ook in 
de ramingsjaren na deze kabinetsperiode wordt overschreden. Dit resulteert in 
een hogere overheidsschuld op middellange termijn. Ook laat de 
houdbaarheidsraming van de Europese Commissie voor 2022 een verslechtering 
111
van de houdbaarheid zien, terwijl reeds sprake was van een tekort. Op basis 
van de zogenoemde S2-indicator, die meet hoeveel budgettaire ruimte (in termen 
112
van het structureel primair saldo ) een lidstaat nodig heeft om de 
overheidsschuld op de lange termijn te stabiliseren, heeft Nederland momenteel 
zelfs een hoog houdbaarheidsrisico.  
 
Op basis van de CEP-raming van het CPB merkte de Afdeling in de 
Voorjaarsrapportage 2023 op dat blijkt dat huidig kabinetsbeleid niet alleen 
budgettair beslag legt in deze kabinetsperiode, maar dat de norm voor het EMU-
saldo van een maximaal begrotingstekort van 3% bbp ook in vrijwel alle 
ramingsjaren na deze kabinetsperiode wordt overschreden. Dit zorgt dan voor 
een hogere overheidsschuld op middellange termijn en een verslechtering van de 
houdbaarheid van de overheidsfinanciën. De Afdeling constateerde daarop dat, 
bij gelijkblijvende economische uitgangspunten, een volgend kabinet eerst zal 
moeten ombuigen of de lasten moeten verhogen, voordat eventuele 
intensiveringen kunnen worden gedaan.  
 
In de cMEV (augustus 2023) heeft het CPB gekeken naar de ontwikkeling van het 
(structurele) begrotingstekort en de staatsschuld tot en met 2028 (zie tabel 8). Ten 
opzichte van de vorige CPB-raming (CEP) is de raming voor het begrotingstekort 
en de staatsschuld tussen 2025 en 2028 verder verslechterd. De constatering dat 
een volgend kabinet eerst zal moeten ombuigen of de lasten moeten verhogen, 
voordat eventuele intensiveringen kunnen worden gedaan 
 
110
 Centraal Planbureau (2021). Hoe meten we of de overheidsfinanciën houdbaar zijn? 
CPB Achtergronddocument, december 2021. 
111
 Europese Commissie (2023) Debt Sustainability Monitor 2022.  
112
 Het structureel primair saldo is dat deel van het structureel saldo dat bepaald wordt 
door beleid (dus minus rentelasten). De S2-indicator bestaat uit twee elementen, namelijk 
de initiële begrotingspositie (gat tussen het initieel structureel primair saldo en het 
schuldstabiliserende structurele primair saldo) en de toekomstige vergrijzingskosten.
