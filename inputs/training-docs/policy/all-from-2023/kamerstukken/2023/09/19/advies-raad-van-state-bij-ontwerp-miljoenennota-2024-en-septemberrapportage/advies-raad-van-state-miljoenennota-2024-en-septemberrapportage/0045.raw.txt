45 
Klimaat worden opgenomen (hetgeen ook de eenvoud en transparantie 
bevordert).  
 
Ook de samenstelling van de lastenkant van de rijksbegroting verandert 
structureel, mede doordat de belastinginkomsten uit fossiele energie zullen 
verdwijnen. Onder de huidige begrotingsregels leidt de vergroening van het 
belastingstelsel tot een budgettaire opgave vanwege grondslagerosie (zie ook 
hoofdstuk D). Hierdoor ontstaat een spanning tussen het terugbrengen van 
86
broeikasgasemissies en het stabiliseren van de belastinginkomsten. De Afdeling 
adviseert te onderzoeken welke begrotingsregels aan de lastenkant behulpzaam 
kunnen zijn voor een duurzame inrichting van het belastingstelsel, zodat 
belastinginkomsten ook in de toekomst stabiel zijn.  
 
IV. Concretiseer politieke ambities en prioriteiten langs de dimensies van 
brede welvaart en benut daartoe de eerste Miljoenennota van het 
volgende kabinet voor een analytische verdieping van het regeerakkoord, 
om daarmee als het ware een “Startnota (in termen van) Brede Welvaart” 
te ontwikkelen. 
 
De huidige maatschappelijke uitdagingen reiken verder dan afzonderlijke 
maatregelen en dienen in onderlinge samenhang te worden bezien. Het 
concretiseren van politieke ambities en prioriteiten langs de dimensies van brede 
welvaart richt de blik op de onderlinge samenhang en de lange termijn en stelt 
dat welvaart afhankelijk is van meer factoren dan alleen de conjuncturele 
ontwikkeling of de groei van het bbp. Het begrip brede welvaart krijgt bovendien 
87
steeds concreter vorm en inhoud, onder andere door indicatoren. Een 
concretisering van brede welvaart kan de uitvoerbaarheid van beleid, voor 
burgers en voor uitvoeringsorganisaties, versterken en maakt monitoring van 
politiek gekozen prioriteiten mogelijk (zie ook hoofdstuk C).  
 
De Afdeling adviseert de eerste Miljoenennota van het volgende kabinet te 
benutten voor een analytische verdieping van het aankomende regeerakkoord, 
om daarmee als het ware een “Startnota (in termen van) Brede Welvaart” te 
ontwikkelen. De daaropvolgende Miljoenennota’s kunnen dan worden benut voor 
monitoring en eventuele bijsturing van de politiek gekozen prioriteiten, zonder de 
focus op de lange termijn te verliezen.  
 
V. De kwaliteit van de overheidsfinanciën is belangrijk voor het realiseren 
van maatschappelijke doelen. Houd bij de onderbouwing van 
beleidskeuzes en het invullen van dekkingsopgaven rekening met tweede- 
en derde-orde effecten en de gevolgen voor de uitvoering.    
 
86
 Interdepartementaal Beleidsonderzoek Klimaat (2023). Scherpe doelen, scherpe keuzes: 
IBO aanvullend normerend en beprijzend nationaal klimaatbeleid voor 2030 en 2050.  
87
 CPB, PBL en SCP (2022). Verankering van brede welvaart in de begrotingssystematiek. 
Voortgangsrapportage van de drie gezamenlijke planbureaus. 30 juni 2022.
