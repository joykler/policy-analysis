O.  
Artikel 5.2 wordt als volgt gewijzigd: 
1. Aan het derde lid worden, onder vervanging van “; en” aan het slot van onderdeel b 
door een puntkomma en onder vervanging van de punt aan het slot van onderdeel c door een 
puntkomma, drie onderdelen toegevoegd, luidende: 
d. een lidmaatschapsrecht in een vereniging van eigenaars als bedoeld in artikel 125, 
tweede lid, van Boek 5 van het Burgerlijk Wetboek; 
e. een vorderingsrecht voortvloeiende uit de bijzondere rekening van de notaris, bedoeld in 
artikel 25 van de Wet op het notarisambt;  
f. een vorderingsrecht voortvloeiende uit de bijzondere rekening van de 
gerechtsdeurwaarder, bedoeld in artikel 19 van de Gerechtsdeurwaarderswet. 
2. Aan het vijfde lid wordt een zin toegevoegd, luidende: Bij de berekening van het 
effectieve rendementspercentage wordt hierbij uitgegaan van de gezamenlijke 
rendementsgrondslag en wordt bij de berekening van het rendement uitgegaan van de waarde van 
de banktegoeden, de waarde van de overige bezittingen en de waarde van de schulden van de 
belastingplichtige en zijn partner tezamen. 
 
P.  
Na artikel 5.4 wordt een artikel ingevoegd, luidende: 
 
Artikel 5.4a Defiscaliseren bepaalde onderlinge vorderingen en schulden 
1. Tot de bezittingen behoren niet vorderingen op de partner van de belastingplichtige die 
corresponderen met een schuld als bedoeld in artikel 5.3, derde lid, van de partner aan de 
belastingplichtige.  
2. Tot de bezittingen behoren niet vorderingen van een minderjarig kind op een ouder aan 
wie de rendementsgrondslag, bedoeld in artikel 2.15, tweede lid, wordt toegerekend, die 
corresponderen met een schuld als bedoeld in artikel 5.3, derde lid, van die ouder aan dat 
minderjarige kind. 
3. Tot de schulden behoren niet schulden die corresponderen met de vorderingen, bedoeld 
in het eerste en tweede lid. 
 
Q.  
In artikel 6.17, zesde lid, onderdeel a, wordt “€ 0,21” vervangen door “€ 0,23”. 
 
R.  
In artikel 6.36, tweede lid, wordt “€ 0,21” vervangen door “€ 0,23”. 
 
S.  
Het in artikel 8.11, tweede lid, eerste zin, onderdeel b, als tweede vermelde bedrag wordt 
verhoogd met € 115. 
 
T.  
In artikel 8.14a, eerste lid, wordt de tweede zin vervangen door twee zinnen, luidende: 
4
