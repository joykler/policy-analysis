cumulatieve opbrengst van € 82 miljoen in 2024 en een structurele opbrengst van € 137 miljoen 
vanaf 2025.  
 
Verhogen tweede knikpunt arbeidskorting 
Met deze maatregel wordt de arbeidskorting verhoogd met € 115 bij het tweede knikpunt. Dit leidt 
tot een structurele derving van € 207 miljoen vanaf 2024.  
 
Beperken indexatie aanvangspunt toptarief IB 
Met deze maatregel wordt de hoogte van het aanvangspunt van het toptarief in de IB minder 
verhoogd door de indexatie te beperken tot 3,55%, in plaats van 9,9%. Dit leidt tot een structurele 
opbrengst van € 1622 miljoen per 2024. 
 
Beperken indexatie aanvangspunt tarief tweede schijf gepensioneerden 
Met deze maatregel wordt de hoogte van het aanvangspunt van de tweede schijf in de IB verlaagd 
door de indexatie te beperken tot 3,55%, in plaats van 9,9%. De facto bestaan er ook drie schijven 
voor belastingplichtigen onder de AOW-leeftijd. In schijf 1 bedraagt het belastingtarief in 2024 
9,32% en wordt 27,65% ingehouden voor de premies volksverzekeringen. De optelsom hiervan is 
36,97%, gelijk aan de tweede schijf die volledig uit het belastingtarief van 36,97% bestaat. Voor 
belastingplichtigen onder de AOW-leeftijd heeft deze maatregel dus geen financiële gevolgen. Voor 
belastingplichtigen boven de AOW-leeftijd heeft deze maatregel wel consequenties. In de eerste 
schijf betalen zij geen AOW-premie, waardoor het gecombineerde tarief 19,07% bedraagt. Zij gaan 
door de maatregel vanaf een lager inkomen het belastingtarief van 36,97% betalen. Dit leidt tot 
een oplopende opbrengst van structureel € 351 miljoen.  
 
Verhoging tarief eerste schijf (TES)  
Met deze maatregel wordt het TES in box 1 verhoogd ter dekking van de correctie van de 
zorgpremies en als invulling van de resterende taakstelling voor de aanpak van constructies en het 
afschaffen van fiscale regelingen. Dit leidt tot een budgettaire opbrengst die structureel € 338 
miljoen bedraagt.  
 
Verlagen midden- en kleinbedrijf (MKB) winstvrijstelling 
Binnen de IB bestaat een aftrekpost waarmee een ondernemer een percentage van behaalde winst 
uit 1 of meerdere ondernemingen kan vrijstellen van belasting. Met deze maatregel wordt dit 
percentage verlaagd van 14% naar 12,7%. Dit leidt tot een structurele opbrengst van € 180 
miljoen vanaf 2024.  
 
Afschaffen verlaagd btw-tarief agrarische input-goederen en diensten 
Met het vervallen van de landbouwregeling is de motivatie voor het verlaagde btw-tarief voor 
agrarische input goederen verdwenen. Doordat agrarische ondernemers btw afdragen kunnen zij 
de btw op input goederen in vooraftrek nemen waardoor een verlaagd tarief geen effect meer 
heeft.  
 
114
