verspreid. Dit is overzichtelijk terug te vinden in bijlage 1 bij de Fiscale beleids- en 
1
uitvoeringsagenda. 
 
Brede welvaart 
Jaarlijks bestaat het pakket Belastingplan uit een breed palet aan (fiscale) maatregelen op 
verschillende terreinen. Daarbij ligt de nadruk doorgaans op maatregelen met een budgettair effect 
en technische wijzigingen die doorgaans op 1 januari van het eerstvolgende kalenderjaar ingaan. 
Deze maatregelen dragen ook bij aan de aanpak van maatschappelijke opgaven. Recente 
belastingplanpakketten bevatten bijvoorbeeld voorstellen op het terrein van arbeid en inkomen, 
vereenvoudiging, klimaat, vermogen, wonen en gezondheid. Daarbij is het een uitdaging om 
vooruitgang uit te drukken in andere vormen dan economische groei en materiële welvaart. Het 
kabinet onderschrijft daarom de toegevoegde waarde van brede welvaart als integrerend 
denkkader en instrument voor beleid. Het kabinet werkt aan verankering daarvan in de 
begrotingssystematiek. De planbureaus werken de komende jaren aan een analyse-
instrumentarium om brede welvaart nader in kaart te brengen en te ramen en om beleidseffecten 
2
door te rekenen. Dit biedt op termijn een onafhankelijk denkkader voor brede welvaart, wat het 
politieke gesprek en de invulling van brede welvaart verder kan faciliteren. Het kabinet heeft ook 
zeven prioriteiten op het gebied van brede welvaart gesteld en staat jaarlijks in de Miljoenennota 
3
stil bij de ontwikkelingen ten aanzien van de prioriteiten. In het Financieel Jaarverslag van het Rijk 
2023 heeft het kabinet in haar besluit SA. 41842 (2015/N) voor het eerst een uitgebreid overzicht 
van de ontwikkeling van brede welvaart geschetst, op basis van de Monitor Brede Welvaart van het 
4
Centraal bureau voor Statistiek. Daarnaast spant het kabinet zich in om – mede naar aanleiding 
5
van de motie van de leden Raan en Romke de Jong - bij het jaarlijkse pakket Belastingplan te 
reflecteren op brede welvaart.  
Brede welvaart is een veelomvattend begrip en laat zich moeilijk vertalen naar individuele 
belastingmaatregelen. Desalniettemin vormen de maatregelen wel een belangrijk onderdeel van de 
vooruitgang die het kabinet wenst te boeken op het gebied van brede welvaart. Het wetsvoorstel 
Fiscale klimaatmaatregelen glastuinbouw en het wetsvoorstel Fiscale klimaatmaatregelen industrie 
6
en elektriciteit maken bijvoorbeeld onderdeel uit van een breder pakket aan rechtvaardig, 
uitvoerbaar en ambitieus klimaatbeleid. Daarmee zet het kabinet stappen naar een economie die 
op duurzame activiteiten is gebaseerd, die minder afhankelijk is van een beperkt aantal fossiele 
energie exporterende landen, en die zo onze welvaart ook voor toekomstige generaties zeker stelt. 
Met de diverse koopkrachtmaatregelen in het onderhavige wetsvoorstel beoogt het kabinet 
huishoudens in brede zin te ondersteunen en bestand te houden tegen financiële schokken. Met 
vereenvoudiging van het belastingstelsel worden bovendien ook stappen gezet naar een beter 
toegankelijke en begrijpelijke overheid. 
 
 
 
 
1
 Kamerstukken II 2021/22, 32140, nr. 119. 
2
 Centraal Bureau voor de Statistiek, Den Haag, 2022. Monitor Brede Welvaart & de Sustainable Development Goals. 
3
 Miljoennota hoofdstuk 1.1  
4
 Financieel Jaarverslag van het Rijk 2022; Monitor Brede Welvaart & SDG’s 2023 
5 
Kamerstukken II 2022/23, 36202, nr. 121. 
6
 Voorjaarsbesluitvorming Klimaat. Kamerstukken II 2022/23, 32813, nr. 1230.
