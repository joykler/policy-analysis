wendbaarheid blijft echter beperkt zolang voor een deel van de stromen nog de oude applicaties 
nodig zijn.  
Door de keten Loonheffing zijn er stappen gezet binnen het project Vernieuwing Privé Gebruik 
Auto en Bestelbus. Het systeem is nu wendbaarder en er is minder handmatig werk te doen in het 
bezwaarproces. De keten Overige middelen heeft de modernisering van de bankenbelasting 
afgerond en binnen de keten Schenk- en Erfbelasting zijn de moderniseringswerkzaamheden voor 
het heffingssysteem voor de schenk- en erfbelasting (KOS) conform planning opgeleverd. Middels 
de lopende vernieuwingen in de applicaties binnen de Keten Inning en Betalingsverkeer hebben we 
de uitbetaling compensatieregeling Toeslagen kunnen realiseren. 
Naast de moderniseringswerkzaamheden is de afgelopen periode onder hoge druk een applicatie 
ter ondersteuning van het proces blokaansluiting gemaakt. Via deze applicatie kan een 
tegemoetkoming voor energiekosten aangevraagd worden.   
Vier grote opgaven op het gebied van modernisering zijn: uitfaseren Cool:Gen (gebruikt in de 
ketens Vpb, IH en LH), modernisering OB, modernisering I&B en gegevenshuishouding op orde in 
2025 in het kader van de AVG. Voor de vervanging van de grote Cool:Gen systemen van de ketens 
LH, IH, en Vpb geldt dat deze in alle ketens onderweg is, en gepland is om eind 2026 te worden 
afgerond. Het actuele beeld is dat die planning haalbaar is. Voor de omzetbelasting geldt dat de 
eerste fase van de aanbesteding van een nieuw systeem is afgerond. De planning is dat 
ondersteuning van het binnenlandse OB-proces in 2026 met het nieuwe systeem gerealiseerd zal 
zijn. Overige OB-regelingen (zoals e-commerce en VAT-refund) worden in de jaren daarna 
overgezet naar het nieuwe systeem. Voor de modernisering van de ICT voor Inning en 
Betalingsverkeer geldt dat de planning op dit moment worden herijkt. Ten aanzien van het op orde 
brengen van de gegevenshuishouding is de ambitie dat de gegevensmodellen voor alle als 
'essentieel' aangemerkte administraties in 2024 op orde worden gebracht. 
Modernisering is een grote opgave. ICT-systemen verouderen continu. Systemen die vandaag op 
orde zijn, kunnen in de toekomst achterstallig onderhoud vormen. Het technisch op orde houden 
van het ICT-landschap vraagt dus continu aandacht. Om te voorkomen dat er opnieuw 
achterstallig onderhoud ontstaat moet nu en in de toekomst blijvend in modernisering worden 
geïnvesteerd. De Belastingdienst stelt jaarlijks domeinarchitecturen, met daarin de gewenste en 
noodzakelijke ontwikkelingen, en beheer- en onderhoudsplannen op, waardoor continu vooruit 
wordt gekeken en geanticipeerd op ontwikkelingen.  
In bijlage 2 wordt de stand per keten in meer detail toegelicht. U wordt daarnaast uitgebreider 
geïnformeerd via het informatieplan Belastingdienst 2024-2028 dat naar verwachting in het laatste 
kwartaal van dit jaar aan de Kamer verstuurd wordt. 
Op basis van het actuele inzicht zijn de aandachtspunten: 
• De keten Inkomensheffing (IH) staat voor grote uitdagingen (uitfaseren Cool:Gen in 
combinatie met de implementatie van wetgeving die reeds is aangenomen). Gegeven deze 
uitdagingen is het noodzakelijk beleidsmaatregelen in deze keten de komende jaren nog te 
beperken tot aanpassingen van parameters en toelichtingen, totdat de modernisering is 
afgerond. Er worden in deze keten de komende jaren extra medewerkers ingezet om de 
moderniseringsactiviteiten conform de afgegeven planning te kunnen afronden.  
• Voor de keten omzetbelasting wordt de modernisering van het binnenlandse systeem op 
zijn vroegst voorzien in 2026. De livegang van het Hoofdspoor van het programma EU btw 
e-Commerce is uitgesteld van december 2023 naar juni 2024. De Belastingdienst 
waarborgt de dienstverlening door er zorg voor te dragen dat het Noodspoor onverminderd 
blijft functioneren. Burgers (eenmanszaken), bedrijven en andere lidstaten ondervinden 
geen hinder van de gewijzigde datum van de livegang. 
• Ook voor andere ketens wordt het actuele meerjarige inzicht gegeven in bijlage 2. Op 
hoofdlijnen is het beeld dat ook de andere ketens komende jaren zijn volgepland met 
wetgeving en modernisering. Het is dus ook hier belangrijk dat beleidswijzigingen met 
grotere impact op de ICT later in de tijd weg te zetten, na 2026. 
12
