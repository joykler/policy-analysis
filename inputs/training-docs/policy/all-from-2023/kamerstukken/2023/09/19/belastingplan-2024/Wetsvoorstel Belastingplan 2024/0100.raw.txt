die de ontvanger al kent, zoals de mogelijkheid om af te wijken van beleidsregels en biedt de 
mogelijkheid om af te wijken van wettelijke bepalingen zoals opgenomen in de IW 1990.  
 
Hardheidsclausule in de praktijk 
Voorgesteld wordt dat voor de toepassing van de voorgestelde hardheidsclausule in de IW 1990 
een vergelijkbare procedure zal gaan gelden als voor de al veel langer bestaande hardheidsclausule 
133
in de AWR. Een belastingschuldige die meent dat in zijn situatie bij de uitvoering van de 
wetgeving sprake is van een onvoorziene onbillijkheid van overwegende aard, kan een verzoek tot 
toepassing van de hardheidsclausule richten aan de Minister van Financiën. In dit verzoek vraagt 
de belastingschuldige om af te wijken van de regels die in de wet staan. Tegen een afwijzing van 
een verzoek om toepassing van de hardheidsclausule staat geen bestuursrechtelijke rechtsgang 
134
open.  
 
Tegen reguliere besluiten van de ontvanger bij de invordering is in beginsel bezwaar en beroep dan 
wel administratief beroep mogelijk. Een beslissing op een verzoek tot toepassing van de 
hardheidsclausule maakt onderdeel uit van het procesdossier dat bij een eventueel beroep aan de 
rechter wordt gezonden. In bezwaar en beroep dan wel administratief beroep kan de vraag worden 
gesteld of binnen de bestaande wettelijke kaders en met in achtneming van de algemene 
beginselen van behoorlijk bestuur tot een juiste en passende beslissing is gekomen. De ontvanger 
zal een eventueel verzoek tot toepassing van de hardheidsclausule dat in die procedures wordt 
gedaan alsmede in andere gevallen doorsturen naar het Ministerie van Financiën overeenkomstig 
135
de Awb. De bevoegdheid tot het nemen van een beslissing op een verzoek tot toepassing van de 
hardheidsclausule zal, net als bij een verzoek om toepassing van de hardheidsclausule bij de 
belastingheffing, worden gemandateerd aan een (of meer) voor het uitvoeringsbeleid 
verantwoordelijke directie(s) van dit ministerie.  
 
Na ontvangst van een verzoek zal de betrokken directie van het Ministerie van Financiën 
beoordelen of in het voorgelegde geval sprake is van een onbillijk gevolg dat door de wetgever 
onvoorzien is geweest bij de totstandkoming van de wet. Als er sprake is van een onvoorziene 
onbillijkheid van overwegende aard wordt tevens bezien op welke wijze hier het beste aan kan 
worden tegemoetgekomen. De betrokken directie zal ervoor zorgdragen dat relevante signalen die 
uit de verzoeken tot toepassing van de hardheidsclausule naar voren komen, naar de juiste 
afdelingen binnen het ministerie worden geleid. Waar nodig kan dit dan leiden tot nadere 
vormgeving van oplossingen voor de korte termijn en aanpassingen van wet- en regelgeving voor 
de langere termijn. Er is dus sprake van een zogenoemde feedbackloop. 
Komt de betrokken directie tot het oordeel dat in het voorgelegde geval geen sprake is van een 
onvoorziene onbillijkheid van overwegende aard, dan zal het verzoek tot toepassing van de 
hardheidsclausule worden afgewezen. Hierbij dient te worden bedacht dat de hardheidsclausule 
(alleen) is bedoeld voor bijzondere gevallen of groepen van gevallen waarin toepassing van de wet 
 
133
 Artikel 63 AWR. 
134
 Artikel 8:5 Awb, jo. artikel 1 van de Bevoegdheidsregeling bestuursrechtspraak (bijlage 2 bij de Awb). 
135
 Artikel 2:3 Awb.
