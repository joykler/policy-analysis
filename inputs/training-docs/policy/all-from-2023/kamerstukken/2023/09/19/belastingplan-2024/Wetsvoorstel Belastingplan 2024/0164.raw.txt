Artikel XX, onderdeel C (artikel 24 van de Wet op de motorrijtuigenbelasting 1994) 
In verband met het vervallen van artikel 23, derde lid, Wet MRB 1994 wordt voorgesteld de in 
artikel 24, eerste lid, van die wet opgenomen verwijzing naar genoemd derde lid te laten vervallen. 
Voorts geeft de voorgestelde vernummering van het vierde lid van artikel 23 Wet MRB 1994 tot het 
derde lid van dat artikel tevens aanleiding voor een aanpassing van de in de slotsnede van artikel 
24, tweede lid, Wet MRB 1994 opgenomen verwijzing. 
 
Artikel XX, onderdeel D (artikel 24a en 24b van de Wet op de motorrijtuigenbelasting 1994) 
In verband met het vervallen van artikel 23, derde lid, Wet MRB 1994 wordt voorgesteld de in de 
artikelen 24a, eerste lid, en 24b, eerste lid, van die wet opgenomen verwijzingen naar genoemd 
derde lid met ingang van 1 januari 2026 te laten vervallen. 
 
Artikel XX, onderdeel E (artikel 30 van de Wet op de motorrijtuigenbelasting 1994) 
Dit onderdeel beëindigt met ingang van 1 januari 2026 het kwarttarief voor voertuigen die zijn 
ingericht voor het niet beroepsmatig vervoer van paarden ten behoeve van de paardensport. Uit 
artikel 83 Wet MRB 1994 volgt dat het – voor dergelijke motorrijtuigen - nieuwe tarief ingaat met 
ingang van het eerste tijdvak dat aanvangt op of na de datum van inwerkingtreding van dat 
nieuwe tarief. 
 
Artikel XXI 
 
Artikel XXI (artikel 72 van de Wet op de motorrijtuigenbelasting 1994) 
Dit onderdeel voorziet in wijziging van de mrb-vrijstelling voor oldtimers naar motorrijtuigen die 
vóór 1 januari 1988 voor het eerst in gebruik zijn genomen. Voorgesteld wordt om deze wijziging 
op 1 januari 2028 in werking te laten treden. Hiermee wordt de reeds bestaande overgangsregeling 
voor oldtimers gerespecteerd. 
 
Artikel XXII 
 
Artikel XXII, onderdeel A (artikel 25c van de Wet op de motorrijtuigenbelasting 1994) 
Dit onderdeel beëindigt met ingang van 1 januari 2030 de mrb-vrijstelling voor een autobus die 
hoofdzakelijk wordt gebruikt voor het openbaar vervoer en die is bestemd om hoofdzakelijk te 
worden aangedreven door een kracht die wordt ontleend aan vloeibaar gemaakt petroleumgas of 
aan aardgas. Uit artikel 83 Wet MRB 1994 volgt dat het - voor een dergelijke autobus - nieuwe 
tarief toepassing vindt met ingang van het eerste tijdvak dat aanvangt op of na de datum van 
inwerkingtreding van dat nieuwe tarief. 
 
Artikel XXII, onderdeel B (artikel 81a van de Wet op de motorrijtuigenbelasting 1994) 
In verband met de voorgestelde wijziging van artikel 25c Wet MRB 1994 is een aanpassing van de 
verwijzing naar dat artikel die is opgenomen in artikel 81a Wet MRB 1994 noodzakelijk. Het 
onderhavige onderdeel voorziet daarin. 
 
164
