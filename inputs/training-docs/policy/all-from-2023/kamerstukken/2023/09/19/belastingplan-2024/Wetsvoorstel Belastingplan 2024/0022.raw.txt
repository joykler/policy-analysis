Na toepassing van de artikelen II, onderdeel A, III, IV, V en VI of de artikelen VIII, IX, X, 
XI en XII worden de bedragen in kolom III van de tabellen in de artikelen 2.10, eerste lid, en 
2.10a, eerste lid, van de Wet inkomstenbelasting 2001, onderscheidenlijk in de artikelen 20a, 
eerste lid, en 20b, eerste lid, van de Wet op de loonbelasting 1964, bij ministeriële regeling 
gewijzigd in de bedragen die na toepassing van die artikelen voortvloeien uit de aan het begin van 
de betreffende jaren in de kolommen I en II van die tabellen vermelde bedragen en de in de kolom 
IV van die tabellen vermelde percentages. 
 
Artikel XXXV 
 
De artikelen 10.1 en 10.2 van de Wet inkomstenbelasting 2001 zijn bij het begin van het 
kalenderjaar 2024 van overeenkomstige toepassing op het bedrag, genoemd in artikel XVII. 
 
Artikel XXXVI 
 
Bij de toepassing van artikel 10.1 van de Wet inkomstenbelasting 2001 en artikel 22d van 
de Wet op de loonbelasting 1964 bij het begin van het kalenderjaar 2024 met betrekking tot het in 
artikel 8.11, tweede lid, eerste zin, onderdeel b, van de Wet inkomstenbelasting 2001 en artikel 
22a, tweede lid, onderdeel b, van de Wet op de loonbelasting 1964 als tweede vermelde bedrag 
wordt dat bedrag berekend door het vóór toepassing van artikel I, onderdeel T, in artikel 8.11, 
tweede lid, eerste zin, onderdeel b, van de Wet inkomstenbelasting 2001 als tweede vermelde 
bedrag te vermenigvuldigen met de tabelcorrectiefactor, bedoeld in artikel 10.2 van de Wet 
inkomstenbelasting 2001 en vervolgens te verhogen met het in artikel I, onderdeel T, vermelde 
bedrag. 
 
Artikel XXXVII 
 
Met betrekking tot een gebouw in eigen gebruik dat vóór 1 januari 2024 reeds tot het 
ondernemingsvermogen of resultaatvermogen van de belastingplichtige behoorde en waarop de 
belastingplichtige reeds vóór 1 januari 2024 heeft afgeschreven doch nog niet over drie volledige 
jaren heeft kunnen afschrijven, vindt de in artikel I, onderdeel H, opgenomen wijziging van artikel 
3.30a, derde lid, van de Wet inkomstenbelasting 2001 voor het eerst toepassing met ingang van 
het boekjaar dat volgt op het boekjaar waarin die periode van drie volledige jaren is geëindigd. 
 
Artikel XXXVIII 
 
1. Artikel 15, elfde lid, van de Wet op belastingen van rechtsverkeer blijft op verzoek van 
de beoogde verkrijger, te doen op een door de inspecteur voorgeschreven wijze, buiten toepassing 
op de verkrijging, bedoeld in artikel 4, eerste lid, onderdeel a, van die wet, die voor 1 januari 2030 
plaatsvindt, indien: 
a. de beoogde verkrijger en de verkoper voor 19 september 2023 om 15:15 uur de 
betreffende verkrijging schriftelijk zijn overeengekomen;
