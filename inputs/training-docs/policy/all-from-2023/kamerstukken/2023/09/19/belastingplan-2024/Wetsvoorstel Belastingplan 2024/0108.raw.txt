met vreemd vermogen te beperken. Echter, in de praktijk blijkt deze regel een onevenwichtig 
effect te hebben op het interne liquiditeitsbeheer van banken en verzekeraars.  
 
Om dit in de toekomst te voorkomen wordt de MKR aangepast zodat rentelasten op schulden aan 
groepslichamen voortaan niet in aftrek worden beperkt. Dit leidt tot een structurele derving van € 
73 miljoen per 2024. Om deze derving te dekken wordt het percentage van de MKR verhoogd van 
9% naar 10,6%. Deze maatregel leidt tot een structurele opbrengst van € 73 miljoen per 2024. 
Hierdoor is de som van de tweede aanpassingen van de MKR dus budgettair neutraal.  
 
Aanpak vastgoedaandelentransacties in samenloopvrijstelling 
Voor de btw is het uitgangspunt dat btw (algemeen tarief, momenteel 21%) verschuldigd is door 
140
de verkoper bij de levering van nieuwe onroerende zaken. De verkrijging van bestaande 
onroerende zaken wordt in de regel bij de koper met overdrachtsbelasting (ovb) belast (algemeen 
tarief, momenteel 10,4%). Het is echter mogelijk om nieuwe onroerende zaken via een 
aandelentransactie over te dragen (in plaats van via een rechtstreekse levering van de onroerende 
zaak) waarbij noch btw, noch ovb verschuldigd is.  
 
In de praktijk passen belastingplichtigen deze belastingbesparende structuur toe om belastingdruk 
te verlagen bij de aankoop van nieuwe onroerend zaken. De samenloopvrijstelling wordt aangepast 
waardoor er een 4% OVB tarief geheven wordt op vastgoedaandelentransacties. Naar aanleiding 
van een internetconsultatie is er overgangsrecht opgenomen waardoor de belastingopbrengst van 
de maatregel wordt vertraagd en stapsgewijs opbouwt. Het budgettaire effect hiervan wordt in de 
onderstaande tabel 8 weergegeven.  
 
Tabel 8: Budgettaire effect aanpak vastgoedaandelentransactie, in € mln. 
2024 2025 2026 2027 2028 Structureel vanaf  
0 0 0 32 64 2028 
 
Beëindigen teruggaaf geldtransport belasting van personenauto’s en motorrijwielen (bpm) 
Op dit moment (2023) wordt teruggave verleend van bpm voor voertuigen die zijn ingericht voor 
het transport van geld. Om bedrijven te stimuleren bij de aanschaf van een nieuw voertuig te 
kiezen voor een CO2-zuiniger alternatief wordt deze teruggave afgeschaft. Omdat er zeer beperkt 
gebruikt wordt gemaakt van deze teruggave (minder dan 10 gebruikers per jaar) leidt dit afgerond 
tot een nihil budgettair effect.  
 
Beëindigen nihiltarief motorrijtuigenbelasting (mrb) OV-autobussen en LPG, CNG & LNG 
Een autobus die hoofdzakelijk wordt gebruikt voor openbaar vervoer is op dit moment (2023) 
vrijgesteld van mrb. Ook geldt er een lagere brandstoftoeslag voor particuliere personen- en 
bestelauto’s die rijden op ‘Compressed Natural Gas’ (CNG), ‘Liquified Natural Gas’ (LNG) of 
‘Liquified Petroleum Gas’ (LPG). Omdat de oorspronkelijke doelstelling van deze maatregelen om 
 
140
 In de regel geldt dan ook de zogenoemde samenloopvrijstelling zodat géén overdrachtsbelasting is verschuldigd over de verkrijging 
van de nieuwe onroerende zaak. 
108
