Verzamelwetsvoorstellen 
Het onderhavige wetsvoorstel is een inhoudelijk verzamelwetsvoorstel en voldoet aan de criteria uit 
7 8
de notitie Verzamelwetgeving en aanwijzing 6.4 uit de Aanwijzingen voor de regelgeving. In het 
onderhavige wetsvoorstel is sprake van budgettaire samenhang. De opbrengst van bepaalde 
maatregelen wordt gebruikt als dekking voor andere maatregelen. Het wetsvoorstel bestaat 
daarnaast uit verschillende maatregelen die te klein zijn om als zelfstandig wetsvoorstel in te 
dienen. Het is op voorhand niet de verwachting dat één van de onderdelen van dit wetsvoorstel 
dermate politiek omstreden is dat een goede parlementaire behandeling van andere onderdelen in 
het geding komt. 
 
Artikel 3.1 van de Comptabiliteitswet 2016 
Artikel 3.1 van de Comptabiliteitswet 2016 schrijft voor dat beleidsvoorstellen aan de Tweede 
Kamer dienen te zijn voorzien van een toelichting op nagestreefde doelstellingen, doeltreffendheid 
en doelmatigheid, beleidsinstrumentarium, financiële gevolgen voor het rijk en een 
evaluatieparagraaf. De afwegingskaders waarin voornoemde toelichting op de beleidskeuzes van 
het kabinet, per in dit wetsvoorstel opgenomen maatregel, worden beschreven, zijn toegevoegd als 
bijlage bij het pakket Belastingplan 2024.  
 
3. Opzet algemeen deel 
 
De paragrafen in het algemeen deel van deze memorie zijn op onderwerp en maatregel 
gerangschikt. Paragraaf 4 gaat in op het inkomensbeleid. Vanaf paragraaf 5 wordt per maatregel in 
het wetsvoorstel Belastingplan 2024 een toelichting gegeven. In die paragraaf wordt ook per 
maatregel ingegaan op de doelmatigheid en de doeltreffendheid. 
Doeltreffendheid is de mate waarin de beleidsmaatregel er naar verwachting in zal slagen om het 
gestelde beleidsdoel te bereiken. Uiteengezet wordt hoe en in welke mate de in te zetten 
instrumenten naar verwachting bijdragen aan het realiseren van het doel. De doelmatigheid is de 
mate waarin dat tegen zo laag mogelijke kosten gebeurt en hoe dat in verhouding staat tot de 
gestelde doelen. Het kan gaan om budgettaire gevolgen, maar ook om maatschappelijke gevolgen 
of uitvoeringskosten. 
Daarnaast wordt per maatregel in het algemeen deel van deze memorie informatie over een al dan 
niet beoogde evaluatie of monitoring van de op voorhand ingeschatte doelmatigheid en 
doeltreffendheid gegeven. Daarbij komt ook de benodigde beleidsinformatie aan bod. Het is 
belangrijk om voorafgaand aan de implementatie van nieuw beleid te bepalen hoe die informatie 
wordt vergaard en hoe het beleid zal worden geëvalueerd. Dit draagt bij aan een effectieve 
toetsing van de effectiviteit en efficiëntie van overheidsbeleid. Bijlagen 9 en 10 van de 
Miljoenennota bevatten een meerjarig overzicht van alle beleidsevaluaties op het terrein van 
belastingen en toeslagen. 
 
 
7
 Kamerstukken I 2010/11, 32500 VI, M. 
8
 Aanwijzing 6.4 Toelaatbaarheid verzamelwetten (kcbr.nl) 
32
