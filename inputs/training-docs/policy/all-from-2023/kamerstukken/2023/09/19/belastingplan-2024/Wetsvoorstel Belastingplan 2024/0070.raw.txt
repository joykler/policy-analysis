ook terug is te zien in de cijfers. Het kabinet heeft naar aanleiding van de evaluatie door SEO 
74
Economisch Onderzoek en in het kader van vereenvoudiging van het belastingstelsel besloten om 
de regeling te beëindigen. De fiscale milieuprikkels in de mrb worden daarmee ook van toepassing 
op deze groep voertuigen. Verder draagt het afschaffen van de vrijstelling bij aan de fiscale 
neutraliteit in de mrb ten opzichte van andere sporten en hobby’s. 
 
Naheffing buitenlands ingezetenen  
Voertuigen met een Nederlands kenteken worden automatisch in de heffing van de mrb betrokken 
na de tenaamstelling. Voor in het buitenland gekentekende voertuigen dient de houder zich op 
eigen initiatief te melden. Vanaf 2014 is een strenger regime geïntroduceerd om de houder van een 
buitenlands gekentekend motorrijtuig tot compliant gedrag te bewegen. Waarnemingen door de 
Belastingdienst geven aanleiding om de naheffing van maximaal vijf jaar terug te brengen tot 
maximaal twaalf maanden. Dit wordt hierna nader toegelicht.  
 
De per 2014 doorgevoerde wetswijzigingen hebben in de praktijk geleid tot het opleggen van méér 
naheffingsaanslagen mrb met een over het algemeen langere periode van naheffing dan vóór 
2014. Echter worden niet alleen evident frauduleuze gevallen getroffen, maar ook gevallen die zich 
– ondanks voorlichting – niet bewust zijn van de in Nederland geldende verplichting om het 
buitenlands motorrijtuig in bepaalde omstandigheden in te schrijven in het Nederlands 
kentekenregister en mrb af te dragen.  
In de praktijk blijkt het voor belastingplichtigen lastig om (met name) het vermoeden van de duur 
van het houderschap te weerleggen. Dit hangt samen met het gegeven dat vaak over een lange 
periode, tot maximaal vijf jaar, wordt nageheven. Voorgesteld wordt om bij niet naleving van de 
Wet MRB 1994 een naheffing op te leggen over een tijdsduur van maximaal twaalf maanden. Deze 
naheffingsperiode sluit daarmee aan bij de naheffingsperiodes die in andere naheffingsartikelen 
van de Wet MRB 1994 zijn opgenomen. Met het verkorten van de naheffingsperiode voor 
motorrijtuigen met een buitenlands kenteken, wordt ook voorgesteld de bewijslast gelijk te stellen 
met de overige naheffingen.  
 
Overige maatregelen  
Allereerst wordt een verduidelijking doorgevoerd voor de situatie dat een naheffing voor de mrb 
mogelijk is vanwege een verandering aan het motorrijtuig. Bijvoorbeeld als een bestelauto is 
omgebouwd naar een personenauto. Er wordt verduidelijkt dat het niet uitmaakt of die verandering 
is aangebracht door de huidige of een vorige houder van het motorrijtuig, of dat het motorrijtuig 
altijd al in die specifieke toestand verkeerde. Deze onduidelijkheid in de wetgeving wordt in 
juridische procedures soms aangegrepen met als doel de naheffingsaanslag ter discussie te stellen. 
 
Daarnaast wordt een aanpassing voorgesteld voor de situatie dat een motorrijtuig in de 
bedrijfsvoorraad op de weg wordt gebruikt, en de bestuurder enkel in verzuim is doordat bij een 
staandehouding het handelaarskentekenbewijs niet kan worden getoond. Er wordt voorgesteld om 
de hoogte van de naheffingsaanslag en de daarvan afgeleide boete in verhouding te brengen met 
 
74
 Kamerstukken II 2021/22, 32800, nr. 76. 
70
