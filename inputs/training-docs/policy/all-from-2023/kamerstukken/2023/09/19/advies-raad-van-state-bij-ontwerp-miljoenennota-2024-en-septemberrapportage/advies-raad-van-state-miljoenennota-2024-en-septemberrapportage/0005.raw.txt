5 
B.  MACRO-ECONOMISCHE EN BUDGETTAIRE CONTEXT 
 
1.  Het macro-economische beeld 
 
Korte termijn (2023-2024) 
Na een forse (inhaal)groei in 2021 en 2022 laat de Nederlandse economie in 2023 
1
een afkoeling zien, aldus het CPB in de Macro Economische Verkenning 2024. 
Omdat de wereldeconomie relatief traag groeit, neemt de groei van de 
Nederlandse uitvoer ten opzichte van afgelopen jaren af, evenals de groei van de 
2
wederuitvoer. Dit is terug te zien in een forse daling van de productie van 
industriële bedrijven sinds april 2022, voor wie ook de hoge energieprijzen een 
rol spelen. Oplopende rentes dragen verder bij aan de afkoeling van de 
economie. De groei van de bedrijfsinvesteringen zwakt mede af door de hogere 
rentes op leningen. Door de oplopende hypotheekrente dalen de huizenprijzen, 
resulterend in een krimp van de woninginvesteringen. 
 
De aanhoudend krappe arbeidsmarkt, aantrekkende loongroei en overheidssteun 
verzachten het beeld. Door de afkoeling van de economie nemen de krapte op de 
arbeidsmarkt en de hoge inflatie enigszins af. De groei van de werkgelegenheid 
neemt af en komt volledig door de arbeidsvraag van de overheid. De 
werkloosheid blijft echter laag, omdat het aantal beschikbare banen hoog blijft. 
De combinatie van een krappe arbeidsmarkt en hoge inflatie leidt tot hogere 
loonstijgingen. Stijgingen in het incidentele loon, naast het cao-loon, duidt op 
een verbeterende onderhandelingspositie van werkenden. Hogere lonen kunnen 
de productiviteitsgroei stimuleren, door het aanzwengelen van de 
bedrijvendynamiek.  
 
De cMEV laat zien dat de arbeidsinkomensquote, het aandeel van het 
binnenlands inkomen dat bij werkenden terechtkomt, is gedaald in 2022, verder 
3
daalt in 2023 en weer wat toeneemt in 2024. Deze trend en de sterk gestegen 
opbrengsten van de vennootschapsbelasting suggereren dat er op macro-
economisch niveau nog loonruimte aanwezig is. Tegelijkertijd bestaan er 
aanzienlijke verschillen tussen bedrijfstakken. Daarmee zullen loonstijgingen 
deels doorwerken in de kerninflatie.  
 
In 2024 herstelt de koopkracht gedeeltelijk van het verlies in 2022 en 2023 en is de 
reële loonstijging positief. Dit verhult echter verschillen tussen huishoudens. De 
armoede loopt in 2024 in de cMEV-raming flink op door het wegvallen van 
 
1
 Centraal Planbureau (2023). Macro Economische Verkenning 2024. CPB-raming, 
september 2023. 
2
 Een recente studie van het CPB over de oorzaken van de economische groei na corona 
laat zien dat de Nederlandse goederenuitvoer sinds de coronacrisis hard is gegroeid, wat 
heeft bijgedragen aan de sterke bbp-groei in de afgelopen jaren. Met name de 
wederuitvoering groeide spectaculair, aldus het CPB. Zie Centraal Planbureau (2023). 
Wederuitvoer motor achter stijging Nederlandse export. CPB – augustus 2023. 
3
 Centraal Planbureau (2023). Concept Macro Economische Verkenning 2024. CPB-raming, 
augustus 2023.
