Het voorgestelde artikel 60, negende lid, Wbm bepaalt dat de inspecteur indien hij daarover 
beschikt aan de Minister van LNV de volgende gegevens en inlichtingen verstrekt: de naam, het 
KVK-registratienummer, het adres, telefoonnummer en e-mailadres van de belastingplichtige die 
het eerste lid toepast. Met de naam wordt hier de naam bedoeld zoals opgenomen in de aangifte 
voor de energiebelasting. Op deze manier kan worden bepaald of de belastingplichtige voldoet aan 
het bepaalde bij of krachtens het artikel 60, zesde lid, onderdeel a. Mocht dit niet het geval zijn, 
dan kan aan de hand van deze gegevens de belastingplichtige verzocht worden dit alsnog te doen. 
Daarbij kan een last onder dwangsom worden opgelegd aan de belastingplichtige om deze te 
bewegen alsnog de gegevens en inlichtingen te verstrekken. 
Het blijft ingevolge artikel 60, vijfde lid, Wbm mogelijk om bij regeling van de Minister van 
Financiën nadere regels te stellen ten behoeve van de uitvoering van het eerste tot en met vierde 
lid van genoemd artikel. De mogelijkheid hiertoe wordt niet verruimd ten aanzien van de uitvoering 
van het voorgestelde artikel 60, zesde lid, onderdeel b, zevende lid en achtste lid omdat dit niet 
nodig is. Daarbij geldt dat in het voorgestelde artikel 60, zesde lid, onderdeel a, al is opgenomen 
dat bij of krachtens algemene maatregel van bestuur wordt bepaald vóór welke datum en op welke 
wijze de belastingplichtige de gegevens en inlichtingen aanlevert. 
 
Artikel XXIII, onderdeel D (artikel 60a van de Wet belastingen op milieugrondslag) 
In artikel 60a Wbm is een verlaagd tarief voor elektriciteit geregeld ten opzichte van het reguliere 
tarief in artikel 59, eerste lid, onderdeel c, Wbm voor elektriciteit die wordt geleverd aan een 
oplaadinstallatie voor elektrische voertuigen. De EC heeft derogatie verleend voor het verlaagd 
tarief onder de AGVV. Het verlaagd tarief vormt steun in de zin van artikel 107, eerste lid, VWEU. 
Daarom moeten gegevens en inlichtingen in de TAM worden opgenomen indien het steunbedrag 
het drempelbedrag in een kalenderjaar is overschreden. Het gaat om het drempelbedrag dat is 
bedoeld in Bijlage I van de AGVV van € 100.000. Indien het drempelbedrag in de AGVV wordt 
aangepast, dan geldt dit nieuwe drempelbedrag. Om de benodigde gegevens en inlichtingen voor 
de TAM te verkrijgen van de belastingplichtige, respectievelijk begunstigde, wordt voorgesteld om 
vier leden toe te voegen aan artikel 60a Wbm. 
Ingevolge het voorgestelde artikel 60a, vijfde lid, Wbm wordt de belastingplichtige verplicht om 
jaarlijks gegevens en inlichtingen te verstrekken. Op grond van onderdeel a van dat lid zijn 
belastingplichtigen verplicht jaarlijks gegevens en inlichtingen aan de Minister van IenW te 
verstrekken. In mandaat van de Minister van IenW zal RVO deze taak uitvoeren. De gegevens en 
inlichtingen worden gebruikt om te voldoen aan de transparantieverplichtingen die voortvloeien uit 
de AGVV. De belastingplichtige dient deze gegevens en inlichtingen vóór een bij of krachtens 
algemene maatregel van bestuur te bepalen datum en op een bij of krachtens algemene maatregel 
van bestuur te bepalen wijze aan te leveren bij RVO. De verplichting tot het verstrekken van 
gegevens en inlichtingen door een belastingplichtige en begunstigde is jegens de Minister van 
IenW. De Minister van IenW mandateert de taak en uitvoering aan de algemeen directeur RVO, die 
dit kan ondermandateren aan hem ondergeschikte ambtenaren van RVO. 
Op grond van onderdeel b van genoemd vijfde lid wordt de belastingplichtige verplicht aan de 
Minister van Financiën op diens verzoek gegevens en inlichtingen te verstrekken die noodzakelijk 
zijn om te voldoen aan artikel 108, eerste lid, VWEU en de transparantieverplichtingen. Dit gaat
