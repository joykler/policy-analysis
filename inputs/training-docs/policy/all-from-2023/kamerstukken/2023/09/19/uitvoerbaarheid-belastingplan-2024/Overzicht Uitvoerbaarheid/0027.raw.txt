4.8 Milieubelastingen 
4.8.1 Aanpassing parameterwaarden 
29
Aanpassingen van parameterwaarden voor de milieubelastingen kunnen nog tijdig per 1 januari 
van een jaar worden doorgevoerd indien deze 1 december van het jaar voorafgaand (t-1) bekend 
zijn. De wijzigingen kunnen dan ook nog tijdig door het bedrijfsleven in de administraties worden 
verwerkt. Let op: aanpassing van een schijflengte betreft geen parameteraanpassing, maar een 
structuurwijziging.  
 
4.8.2 Andere aanpassingen 
De specificaties voor wijzigingen aan de systemen voor de milieubelastingen moeten minimaal 
4 tot 18 maanden van tevoren vaststaan om deze per 1 januari van een bepaald jaar te kunnen 
toepassen.  
4.9 Accijnzen en verbruiksbelasting van alcoholvrije dranken 
4.9.1 Aanpassing parameterwaarden 
Aanpassingen van parameterwaarden voor de accijnzen en de verbruiksbelasting van alcoholvrije 
dranken moeten uiterlijk op 15 december van het jaar voorafgaand (t-1) bekend zijn om per 
1 januari van het volgende jaar in werking te kunnen treden. Indien een tariefaanpassing van de 
accijns van minerale oliën leidt tot een heffing of teruggaaf van accijns, gelijk aan de verhoging of 
verlaging, geldt het gestelde onder 4.9.2. 
 
30
Uitzondering hierop vormen de tabaksaccijnzen. De reden hiervoor is dat leveranciers van 
tabaksproducten tijdig nieuwe tabakszegels moeten laten drukken en toepassen. Daarmee is een 
doorlooptijd van drie maanden na publicatie in het Staatsblad gemoeid. Om die reden gaan uit een 
Belastingplan voortvloeiende wijzigingen per 1 april in. 
 
Tussentijdse tariefaanpassingen (andere dan tabaksaccijnzen) zijn mogelijk indien rekening wordt 
gehouden met de tijdvakken waarop de belastingplichtigen hun aangiften en teruggaafverzoeken 
moeten doen. Indien deze tariefaanpassing van de accijns van minerale oliën leidt tot een heffing 
of teruggaaf van accijns, gelijk aan de verhoging of verlaging, geldt ook het gestelde onder 4.9.2. 
 
4.9.2 Andere aanpassingen 
Voor complexe wijzigingen, waar bijvoorbeeld ook de aangifte- en teruggaafformulieren moeten 
worden aangepast, moeten de specificaties voor wijzigingen aan de systemen voor de accijnzen en 
de verbruiksbelasting van alcoholvrije dranken minimaal 12 tot 24 maanden van tevoren (t-1) 
vaststaan, om deze per 1 januari van een bepaald jaar te kunnen toepassen.  
4.10 Autobelastingen 
4.10.1 Aanpassing parameterwaarden 
31
Tariefsaanpassingen voor de motorrijtuigenbelasting moeten uiterlijk 15 november van het jaar 
voorafgaand (t-1) bekend zijn om per 1 januari van het volgende jaar in werking te kunnen treden. 
Tariefsaanpassingen voor de belasting van personenauto's en motorrijwielen moeten uiterlijk 
1 december van het jaar voorafgaand (t-1) bekend zijn om per 1 januari van het volgende jaar in 
werking te kunnen treden. Voor generieke tariefsaanpassingen (die geen of beperkte gevolgen 
hebben op de markt) geldt voor het bedrijfsleven een implementatietermijn van 3 maanden. Voor 
andere aanpassingen zoals schijfgrenzen en CO2-uitstootgrenzen geldt voor het bedrijfsleven een 
langere termijn dan 3 maanden. 
 
29
 Energiebelasting (inclusief opslag duurzame energie), afvalstoffenbelasting, kolenbelasting, belasting op 
leidingwater, vliegbelasting. 
30
 Artikel 36, zesde lid van de Wet op de accijns. 
31
 De mrb is een tijdvakbelasting die voor aanvang van het tijdvak moet worden betaald. Om de 
belastingplichtige voldoende tijd te geven om aan de verplichting te kunnen voldoen, moet de rekening een 
maand voor aanvang van het tijdvak al op de mat liggen. Daarmee rekening houdend moet de berekening 
van de aanslagen anderhalve maand voorafgaand aan het tijdvak worden gestart.  
27
