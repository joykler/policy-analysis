Doeltreffendheid, doelmatigheid en evaluatie 
De minimumkapitaalregel heeft als doel de fiscale prikkel voor banken en verzekeraars tot 
financiering met vreemd vermogen te beperken. Omdat de regel tot nu toe ook aangreep op 
rentelasten op schulden aan groepslichamen, kon dit de efficiënte allocatie van middelen binnen de 
groep verstoren. Door het opnemen van een uitzondering voor rentelasten op schulden aan 
groepslichamen kunnen banken en verzekeraars overtollige liquide middelen zo efficiënt mogelijk 
inzetten binnen een groep. Hierdoor blijft in lijn met het doel van de minimumkapitaalregel op 
groepsniveau de behoefte voor de financiering met vreemd vermogen beperkt. Het betreft een 
gerichte uitzondering in een bestaande wettelijke regeling die een beperkte groep 
belastingplichtigen raakt. Hiermee is de maatregel naar verwachting doeltreffend en doelmatig. De 
opbrengst van de minimumkapitaalregel wordt gemonitord. Hierover zal uiterlijk in 2026 worden 
gerapporteerd. Afhankelijk van de beschikbaarheid van aangiftegegevens zal de impact van deze 
wijziging daarin worden meegenomen.  
 
Uitvoeringsgevolgen Belastingdienst, Toeslagen en Douane 
De uitvoeringsgevolgen van de voorgestelde aanpassing van de minimumkapitaalregel voor banken 
en verzekeraars zijn door de Belastingdienst vastgesteld aan de hand van een uitvoeringstoets. 
Hieruit volgt dat de impact van deze maatregel beperkt is en het risico op procesverstoringen klein 
is. De maatregel is derhalve uitvoerbaar per 1 januari 2024.  
 
5.13 Aanpassing samenloopvrijstelling bij aandelentransacties 
Voor de btw is het uitgangspunt dat btw (algemeen tarief, momenteel 21%) verschuldigd is door 
48
de verkoper bij de levering van nieuwe onroerende zaken. De verkrijging van bestaande 
onroerende zaken wordt in de regel bij de koper met overdrachtsbelasting (ovb) belast (algemeen 
tarief, momenteel 10,4%). Het is echter mogelijk om nieuwe onroerende zaken via een 
aandelentransactie over te dragen (in plaats van via een rechtstreekse levering van de onroerende 
zaken) waarbij noch btw, noch ovb verschuldigd is.  
 
In de praktijk passen belastingplichtigen deze belastingbesparende structuur toe om de 
belastingdruk te verlagen bij de aankoop van nieuwe onroerende zaken. Deze structuur is 
interessant als de btw een kostenpost vormt, zoals bij aankoop door verhuurders van woningen, 
(beleggers die verhuren aan) onderwijsinstellingen, pensioenfondsen, verzekeringsmaatschappijen 
49
en zorgaanbieders.  
 
50
Deze belastingbesparende structuur is mogelijk binnen het huidige wettelijk kader , maar is 
ongewenst en ook niet bedoeld met de wet- en regelgeving ter voorkoming van samenloop van btw 
en ovb op basis waarvan de vrijstelling van ovb slechts in bepaalde situaties waarin sprake is van 
 
48
 In de regel geldt dan ook de zogenoemde samenloopvrijstelling zodat géén overdrachtsbelasting is verschuldigd over de verkrijging 
van de nieuwe onroerende zaak. 
49
 De koper van een nieuwe onroerende zaak die het pand volledig voor btw-vrijgestelde activiteiten gaat gebruiken, kan de in rekening 
gebrachte btw niet in aftrek brengen. De btw vormt voor deze ondernemer een kostenpost. 
50
 De HR is in een drietal arresten ingegaan op de rechtsvraag of een vrijstelling van ovb ook van toepassing is op de verkrijging van 
aandelen in een onroerendezaakrechtspersoon in een situatie waarin de rechtstreekse verkrijging van de onderliggende onroerende 
zaken in een vrijstelling deelt. De HR heeft bevestigend geoordeeld en hanteert sindsdien deze ‘doorkijkbenadering’ die de 
belastingbesparende structuur mogelijk maakt. HR 23 februari 2007, ECLI:NL:HR:2007:AU8559, HR 10 juni 2011, 
ECLI:NL:HR:2011:BQ7580, en HR 30 november 2018, ECLI:NL:HR:2018:2110. 
59
