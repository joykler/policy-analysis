34 
gestimuleerd meer duurzame activiteiten te ondernemen. De CSRD biedt 
daarmee voor (een deel van de) private sector een klimaatinclusieve 
verslaggevingsverplichting. Dergelijke klimaatinclusieve 
rapportageverplichtingen gelden niet voor (Europese en nationale) publieke 
organisaties, maar wel voor staatsdeelnemingen.  
 
Vanwege de heterogeniteit van verslaggevingsstelsels is er in de internationale 
literatuur over een klimaatinclusief begrotingsraamwerk niet één systematiek 
geïdentificeerd die leidt tot optimale verslaggeving en verantwoording. Als 
onderdeel van een klimaatinclusief begrotingsraamwerk zou onderzocht kunnen 
worden welke voor- en nadelen de verslaggevingspraktijk van de CSRD kunnen 
hebben voor nationale (mede)overheden. Het dubbele materialiteitsprincipe kan 
hierin worden meegenomen, bestaande uit zowel de begrotingsrisico’s door 
klimaatverandering als de impact van de overheid en het overheidsbeleid op 
klimaat, namelijk de eigen CO2-emissies, de indirecte emissies en de emissies in 
de waardenketen.  
 
De Afdeling heeft eerder geadviseerd om de financiële infrastructuur van de 
74
rijksoverheid toekomstbestendig te maken. Dit tegen de achtergrond van het 
toenemende maatschappelijke en internationale besef dat publieke waarden van 
organisaties niet louter af te meten zijn aan financiële informatie. Van 
organisaties kan worden gevraagd om te verantwoorden hoe zij bijdragen aan 
duurzaamheid, sociale inclusie en integere bedrijfsvoering. Een klimaatinclusief 
begrotingsraamwerk, onderstreept het belang om het financiële 
verantwoordingsstelsel van de rijksoverheid bij te tijd te brengen. Door 
klimaatrelevante informatie uit het verslaggevingsstelsel terug te laten vloeien in 
de budgettaire besluitvorming, als onderdeel van een klimaatinclusief 
begrotingsraamwerk, wordt het ook mogelijk om de informatie ex-ante relevant 
te laten zijn, en niet alleen ex-post in de verantwoording.  
 
Klimaateffecten als onderdeel van het evaluatiestelsel  
Er zijn verschillende instrumenten om inzicht te verkrijgen in de werking, 
doeltreffendheid en doelmatigheid van beleid. Het rijksbrede evaluatiestelsel 
hanteert diverse instrumenten om beleid te evalueren vóór invoering (ex-ante), 
gedurende uitvoering (ex-durante) en na afloop van beleid (ex-post). 
Beleidsevaluaties en effectbeoordelingen dragen bij aan de kwaliteit van beleid 
doordat deze het mogelijk maken beter geïnformeerde keuzes te maken tijdens 
beleidsvorming. Inzicht in beleidseffecten is essentieel voor sturing op 
(klimaat)doelen.  
 
De OESO wijst er op dat het meenemen van klimaateffecten in de verschillende 
fasen van beleidsvoorbereiding- en evaluatie overheden in staat stelt de 
klimaatimpact van beleidsvoorstellen mee te nemen, naast overwegingen van 
 
74
 Ontwerp-Miljoenennota-advies 2022, Kamerstukken II, 2021/22, 35925, nr. 3.
