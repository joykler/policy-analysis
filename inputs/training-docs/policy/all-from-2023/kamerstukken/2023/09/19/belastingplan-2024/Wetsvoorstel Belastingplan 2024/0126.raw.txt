code van de aansluiting en de verbruiksgegevens van de desbetreffende onroerende zaak invullen. 
Contracthouders vullen in de huidige systematiek al een teruggaveformulier in. Daarom is de 
verwachting dat het invullen van een teruggaveformulier voor deze groep doenlijk blijft.  
3
Het tweede formulier heeft betrekking op de eerste 1.000 m van individuele onroerende zaken 
waarvoor bij een blokverwarmingssituatie te veel energiebelasting wordt betaald. Via dit formulier 
3
wordt voor alle verbruikers, ook die met een verbruik van meer dan 170.000 m , teruggave 
3 
verzocht voor die eerste 1.000 m indien het tarief van de nieuwe eerste schijf lager is dan het 
tarief van de nieuwe tweede schijf. Op het formulier moeten adres- en contactgegevens worden 
ingevuld alsmede de EAN-code van de aansluiting en het aantal onroerende zaken achter de 
blokverwarming. Voor contracthouders, met uitzondering van de contracthouders bij een 
3
blokverwarmingssituatie met een onroerende zaak die zelfstandig meer dan 170.000 m verbruikt, 
is het invullen van een teruggaveformulier een nieuwe handeling. Omdat het om een beperkt 
aantal bekende gegevens gaat, is het invullen naar verwachting voor de meeste contracthouders 
doenlijk, zeker voor dat deel van de contracthouders dat professionele partijen betreft die gewend 
zijn om administratieve handelingen uit te voeren. De verzoekers zullen naar verwachting 
regelmatig professionele partijen zijn, zoals woningcorporaties, studenthuisvestingscorporaties, 
zorginstellingen en VvE-beheerders. Er zullen ook contracthouders zijn die een intermediair 
inschakelen om het teruggaveverzoek – voor een financiële vergoeding – in te dienen.  
 
Toepassing blokverwarmingstarief door energieleveranciers in de verhouding met contracthouders 
De nieuwe systematiek is naar verwachting doenlijk voor energieleveranciers en contracthouders in 
situaties met een blokverwarming waarbinnen één onroerende zaak meer verbruikt dan 170.000 
3
m . 
Het blokverwarmingstarief is vanaf het moment dat het tarief van de nieuwe eerste schijf lager is 
dan het tarief van de nieuwe tweede schijf uitsluitend van toepassing in situaties waarin sprake is 
3
van blokverwarming en het totale verbruik meer bedraagt dan 170.000 m . Hierdoor hoeft het 
blokverwarmingstarief niet te worden toegepast in álle – naar schatting – 40.000 
blokverwarmingssituaties: uitsluitend de (beperkte) populatie blokverwarmingen waarop het 
blokverwarmingstarief financiële impact heeft, namelijk die waar het verbruik meer is dan 
3
170.000 m , krijgt te maken met de toepassing van het tarief. De energieleverancier past het toe. 
De contracthouder draagt zorg voor de verwerking hiervan in de financiële afwikkeling van het 
gebruik van de blokverwarming binnen de blokverwarmingssituatie. Deze activiteit wordt doenlijk 
geacht omdat de wettelijke verplichting tot toepassing van het blokverwarmingstarief al bestaat en 
de toepassing daarvan in deze situaties financiële impact heeft. Als de energieleverancier het 
blokverwarmingstarief niet toepast maar het lagere tarief van de (nieuwe) derde schijf, wordt te 
weinig energiebelasting afgedragen. Dit kan leiden tot een naheffing van de Belastingdienst. De 
verwachting is dat energieleveranciers zich inspannen en zullen blijven inspannen om dergelijke 
gevolgen te voorkomen. Volledigheidshalve wordt opgemerkt dat de contracthouder in deze 
gevallen immer een professionele partij zal zijn, zoals een woningcorporatie. 
 
 
 
 
126
