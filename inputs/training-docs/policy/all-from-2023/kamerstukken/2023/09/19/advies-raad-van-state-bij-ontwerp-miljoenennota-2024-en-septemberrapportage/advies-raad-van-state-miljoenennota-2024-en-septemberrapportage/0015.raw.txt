15 
verschillende klimaatgerelateerde indicatoren in de middengroep of in de 
12
onderste groep op de ranglijst staat. Driekwart van de Nederlandse bevolking 
maakt zich volgens de Monitor Brede Welvaart zorgen over klimaatverandering.  
 
De klimaatverandering is geen tijdelijk probleem, maar vraagt blijvende 
13
aandacht: zelfs als adaptatie- en mitigatiebeleid uiteindelijk succesvol is in het 
terugdringen van broeikasgasemissies zijn structurele inspanningen benodigd 
om de uitstoot van broeikasgassen te minimaliseren en de opwarming van de 
aarde op een leefbaar niveau te houden. Bovendien zal klimaatverandering leiden 
tot klimaatschade voor burgers, bedrijven, verzekeraars en overheden.  
 
De drie kanalen van de kosten van klimaatverandering, namelijk mitigatie- en 
adaptatiebeleid en klimaatschade, zijn met elkaar, en met internationale 
inspanningen, verbonden. Ze vormen als het ware communicerende vaten; zodra 
mitigatiebeleid niet succesvol is in het terugdringen van broeikasgasemissies, en 
er geen succesvol adaptatiebeleid wordt gevoerd, neemt de omvang van de 
kosten door fysieke schade toe. Bovendien kan het succesvol omlaag brengen 
van broeikasgassen – en daarmee het verlagen van kosten voor schade en 
14
adaptatie – alleen in internationaal verband gebeuren. Alle drie de kanalen 
brengen kosten mee die deels via de overheid lopen. In hoeverre de overheid de 
kosten zal dragen is een beleidskeuze. De nationale (mitigatie)doelstellingen voor 
het verlagen van broeikasgasreducties zijn vastgelegd in de Klimaatwet, waarbij 
Nederland gekozen heeft voor een reductiedoelstelling van 55% in 2030 en 100% 
15
in 2050. 
 
De samenleving, natuur en gezondheid nu en in de toekomst zullen sterk bepaald 
worden door klimaatverandering. Ook vrijwel alle beleidsterreinen van de 
overheid, zoals voedselveiligheid, volksgezondheid, landbouw, infrastructuur, 
migratie en stedelijke ontwikkeling zullen volgens het IPCC door 
16
klimaatverandering geraakt worden. Het versterken van de biodiversiteit 
verdient hierin aparte aandacht. Als er geen actie wordt ondernomen zullen 
17
ongeveer één miljoen soorten uitsterven. Bovendien versterken 
klimaatverandering en de achteruitgang van natuur elkaar. Daarom kan de 
aanpak voor klimaatverandering niet los worden gezien van de aanpak voor het 
versterken van de biodiversiteit. Het adresseren van de klimaatverandering – in 
perspectief van brede welvaart en in samenhang met andere maatschappelijke 
opgaven – is daarmee nadrukkelijk een opgave voor alle overheden, namelijk 
 
12
 Centraal Bureau voor de Statistiek (2023). Monitor Brede Welvaart en de Sustainable 
Development Goals 2023. 
13
 Klimaatadaptatie betreft aanpassing aan klimaatverandering, bijvoorbeeld door het 
verhogen van dijken. Klimaatmitigatie is het voorkomen van verdere klimaatverandering 
door de uitstoot van broeikasgassen te verminderen.  
14
  Centraal Planbureau (2023). Klimaatverandering en intergenerationele verdeling van 
financiële lasten. CPB Publicatie, september 2023.  
15
 Klimaatwet, artikel 2, lid 2.  
16
 IPCC (2023). Climate Change 2023. AR6 Synthesis Report  
17
 Kamerstukken II 2019/20, 26407, nr. 130.
