74 
De Afdeling geeft in haar rapportage aan dat er dit jaar geen integrale 
besluitvorming heeft plaatsgevonden over klimaat, omdat maatregelen aan de 
lastenkant in het voorjaar zijn doorgeschoven naar augustus. De Afdeling acht 
het van belang dat dit wel gebeurt, om zo de beleidsmix integraal af te wegen. Dit 
komt een goede mix van beleidsinstrumenten ten goede en bevordert dan ook de 
doelmatigheid en doeltreffendheid van klimaatbeleid. De Afdeling geeft aan dat 
de motivatie voor de keuze voor de placeholder ontbreekt. De Afdeling 
constateert dat het kabinet heeft gekozen om het tarief eerste schijf box 1 van de 
inkomstenbelasting te verhogen. Dit heeft het kabinet bij Voorjaarsnota als 
voorlopig gekozen maatregelen (placeholder) bepaald, als het niet zou lukken om 
de taakstelling om belastingconstructies en fiscale regelingen aan te pakken 
volledig in te vullen. De Afdeling adviseert het kabinet de huidige en toekomstige 
keuzes voor placeholders te onderbouwen, om zo afwegingen inzichtelijk te 
maken. 
 
Het kabinet erkent dat idealiter in het voorjaar wordt besloten over zowel de 
uitgaven als lastenmaatregelen rond klimaat. Het kabinet heeft echter gekozen 
om hiervan af te wijken voor een aantal maatregelen. Dit had als hoofdreden dat 
bleek dat de effecten nog onvoldoende in kaart waren gebracht om tot een 
zorgvuldige besluitvorming te komen. Zowel op vlak van de energiebelasting als 
fiscale regelingen met een mogelijke link met fossiele uitstoot, zijn daarom 
onafhankelijke onderzoeken ingesteld. Deze zijn in de zomer opgeleverd. Daarbij 
heeft het kabinet in het voorjaar wel principebesluiten en/of een taakstelling 
vastgelegd als deel van de integrale afweging. Voor de precieze invulling was het 
in de ogen van het kabinet verstandig de uitkomsten van de onderzoeken af te 
wachten, en dit bij de besluitvorming in augustus te betrekken. 
 
Tijdens de augustusbesluitvorming vorig jaar is besloten om voor de taakstelling 
ondoelmatige fiscale regelingen en constructies als placeholder een 
tariefsverhoging in de eerste schijf van box 1 op te nemen. Dit jaar is deze 
placeholder, conform het besluit vorig jaar, voor zover nodig ingezet. Het kabinet 
erkent dat de inhoudelijke relatie tussen de taakstelling en de placeholder niet 
heel direct is. Voor het gebruik van placeholders geldt dat een specifieke 
parameter aangewezen dient te worden om het ingeboekte budgettaire belang 
van een taakstelling geloofwaardig te maken. In algemene zin zal een placeholder 
vaak niet precies aansluiten bij de doelgroep van de geformuleerde taakstelling. 
Voor de taakstelling ondoelmatige fiscale regelingen en constructies geldt 
bijvoorbeeld dat deze zich op verschillende domeinen van het belastingstelsel 
voordoen. Binnen deze context neemt het kabinet de aanbeveling om 
placeholders beter te onderbouwen ter harte.  
 
Hoogachtend, 
de minister van FinanciÃ«n, 
 
 
Sigrid A.M. Kaag
