ondersteuning geboden indien nodig. Daarnaast wordt eveneens op een voor de 
leerling te begrijpen wijze aan de leerling gemotiveerd op welke wijze de  mening 
van de leerling van invloed is geweest bij de besluitvorming. 
 
Verder vraagt de inspectie wanneer de ouder- en jeugdsteunpunten aan hun taak  
voldoen. 
Het belang van de leerling moet het enige belang zijn dat meetelt voor het ouder- 
en jeugdsteunpunt. De ouder en/of leerling moet er op kunnen vertrouwen dat de 
informatie, het advies en de ondersteuning die geboden worden, volledig 
onafhankelijk zijn van eerdere besluiten of procedures van de school of het 
samenwerkingsverband en ook onafhankelijk van het belang van school of 
samenwerkingsverband. Het ouder- en jeugdsteunpunt behandelt elke vraag om 
informatie of ondersteuning als een nieuwe vraag, waar objectief en zonder 
inachtneming van belangen van school en samenwerkingsverband naar wordt 
gekeken. Het is belangrijk dat het ouder- en jeugdsteunpunt dit borgt door vast te 
leggen hoe dit wordt gedaan, bijvoorbeeld door dit op te nemen in de eigen 
werkwijze. 
 
Het toezicht van de inspectie op de samenwerkingsverbanden primair en 
voortgezet onderwijs vindt onder meer plaats door middel van documentenanalyse 
en gesprekken met betrokkenen bij het samenwerkingsverband. De inspectie kan 
in dat kader de jaarverslagen en het ondersteuningsplan van het 
samenwerkingsverband benutten in haar toezicht. Ook kunnen 
samenwerkingsverbanden beschikken over specifieke stukken waarin het beleid of 
de uitvoering van het steunpunt wordt beschreven. Verder kan de inspectie 
gesprekken voeren met betrokkenen bij het samenwerkingsverband, zoals het 
bestuur, ouders en leerlingen. Zo kan de inspectie aan ouders en leerlingen vragen 
of er sprake is van een informatievoorziening vanuit het steunpunt en of ouders en 
leerlingen binnen het samenwerkingsverband worden ondersteund. Op basis van 
de uitkomsten van de documentenanalyse en de gesprekken met betrokkenen kan 
de inspectie controleren wanneer de ouder- en jeugdsteunpunten aan hun taak 
voldoen.  
 
De bepaling omtrent de steunpunten betreft een vorm van doelregelgeving, een 
zorgplicht, waarbij het samenwerkingsverband de keuze wordt gelaten om te 
beslissen op welke manier aan de verplichtingen (informeren, ondersteunen en 
signaleren) wordt voldaan. Het ligt in de rede dat in het toezicht daar ook rekening 
mee wordt gehouden. 
 
9. Financiële gevolgen 
 
10.1. Gevolgen voor de rijksbegroting 
Dit wetsvoorstel heeft geen structurele gevolgen voor de rijksbegroting. 
Incidenteel is in 2022 aan samenwerkingsverbanden passend onderwijs een 
toelage van €15.000.000 toegekend voor gemaakte kosten tijdens de opstartfase 
van de ouder- en jeugdsteunpunten. De structurele kosten worden gedragen door 
de samenwerkingsverbanden. 
 
De extra kosten voor de samenwerkingsverbanden zijn beperkt. Qua personele 
lasten bijvoorbeeld wordt verwacht dat dit minder dan 1,0 fte zal zijn (zie 
paragraaf 10.2). Een aantal samenwerkingsverbanden bieden een dergelijke 
ondersteuning reeds vanuit hun basisbekostiging. Samenwerkingsverbanden 
worden geacht om de kosten te kunnen dragen, ook gelet op de incidentele 
middelen die zijn toegekend voor gemaakte kosten tijdens de opstartfase. 
 
10.2. Gevolgen voor de regeldruk 
Van de verplichtingen die uit dit wetsvoorstel voortvloeien is nagegaan met welke 
regeldrukkosten ze gepaard gaan. Regeldrukkosten vallen uiteen in 
kennisnamekosten, inhoudelijke nalevingskosten en administratieve lasten. Onder 
kennisnamekosten en inhoudelijke nalevingskosten wordt verstaan: kosten die 
burgers of instellingen moeten maken om kennis te nemen van en te voldoen aan 
de inhoudelijke eisen die wet- en regelgeving stellen. Dit zijn de overige kosten die 
moeten worden gemaakt (bovenop de «business as usual»-kosten) om aan wet- 
W12977.K-2
