Benadrukt wordt dat de leerling een recht heeft om haar of zijn mening te geven 
over het ontwikkelingsperspectief; het is geen plicht voor de leerling. Uitgangspunt 
is verder dat de leerling wordt gevraagd om zijn of haar mening, in zijn of haar 
eigen belang.  
 
Geborgd moet worden dat de leerling vrijelijk, zonder onwenselijke invloeden van 
anderen, zijn of haar eigen mening kan geven. Om die reden bepaalt de leerling 
zelf op welke wijze het bevoegd gezag kennisneemt van zijn of haar mening. De 
leerling kan bijvoorbeeld kiezen om dit rechtstreeks te doen, of met tussenkomst 
van de ouders of een andere vertegenwoordiger. 
 
De inbreng van de leerling en hoe deze van invloed is geweest op de vaststelling of 
bijstelling van het ontwikkelingsperspectief wordt door het bevoegd gezag 
beschreven in het ontwikkelingsperspectief. De school kan ervoor kiezen een 
gespreksverslag aan het ontwikkelingsperspectief toe te v oegen of in de 
verschillende onderdelen van het ontwikkelingsperspectief de inbreng van de 
leerling te verwerken. De school is hier vrij in. 
 
Nadat het besluit is genomen koppelt het bevoegd gezag aan de leerling terug hoe 
tot de beslissing omtrent het ontwikkelingsperspectief is gekomen en op welke 
manier de mening van de leerling is meegewogen in de besluitvorming. Zo wordt 
geborgd dat de leerling niet alleen wordt gevraagd naar diens mening bij wijze van 
formaliteit, maar dat zijn of haar mening serieus is betrokken in de overwegingen. 
 
Uitgangspunten hoorrecht 
Het is niet goed denkbaar dat een leerling zijn of haar mening zou kunnen geven 
voordat hij of zij is geïnformeerd over de inhoud van het ontwikkelingsperspectief 
en de ondersteuningsmogelijkheden op de school. Het ligt daarom in de rede dat 
de leerling vooraf hierover wordt geïnformeerd. Om een mening te kunnen geven 
moet de leerling immers begrijpen waarover diens mening wordt gevraagd. 
 
Om de leerling daadwerkelijk in de gelegenheid te stellen om de mening te geven, 
is bovendien voorwaardelijk dat het gesprek over het ontwikkelingsperspectief 
wordt gevoerd op een wijze die passend is bij de leeftijd, rijpheid en mogelijkheden 
van de leerling. Het gesprek over het ontwikkelingsperspectief zal dan ook voor 
elke leerling een eigen invulling krijgen, afhankelijk van de mogelijkheden en het 
ontwikkelingsniveau v an de leerling. Het voeren van een gesprek op een wijze die 
passend is voor de leerling betekent in elk geval voor leerlingen met een beperking 
dat de ondersteuning wordt gekozen die nodig is om zijn mening te geven. Zo is 
denkbaar dat als dat nodig is voor leerlingen met een auditieve beperking een tolk 
wordt ingeschakeld. Voor leerlingen met h et ontwikkelingsniveau van een nul- tot 
vierjarige betekent het dat met de leerling op een eenvoudige manier wordt 
gecommuniceerd over het ontwikkelingsperspectief. Er zijn in de onderwijspraktijk 
verschillende handreikingen beschikbaar over het voeren van gesprekken met 
kinderen met een ondersteuningsbehoefte. De wijze waarop het gesprek wordt 
gevoerd is uiteindelijk aan de school. 
 
Wetenschappelijke onderbouwing van het voorstel 
Onderzoek heeft aangetoond dat als minderjarigen, van welke leeftijd ook, 
gehoord worden in alle aangelegenheden die hen betreffen, zij zich meer 
9
 
gewaardeerd voelen, hun zelfvertrouwen groeit en hun autonomie toeneemt.
Horen vergroot de gevoelens van eigenwaarde van kinderen, het stimuleert hun 
bekwaamheid, versterkt hun begrip en betrokkenheid in het democratisch proces 
10
 
en levert uiteindelijk betere uitkomsten op  voor hen. Alleen door echt naar 
kinderen te luisteren kan duidelijk worden wat in hun belang is en kan daar ook 
11
naar gehandeld worden. 
 
                                        
9
 H. Schuman, ‘Hoorrecht voor leerlingen. V an luisteren naar meedoen’, Utrecht: WO SO 2021 geraadpleegd op 
PlatformPraktijkontwikkeling.NL. 
10
 G. Lansdown, ‘C an you hear me: the right of young children to participate in decisions affecting them, Working 
papers in Early Childhood Development, Bernard van Leer Foundation. 
11
 H. Schuman, ‘Het hoorrecht voor leerlingen’, LBBO Beter Begeleiden, maart 2022 p. 19. 
W12977.K-2 10
