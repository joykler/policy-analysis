beperkt is tot het ontwikkelingsperspectief. De reden is dat voor deze leerlingen 
een grote noodzaak bestaat om hoorrecht wettelijk te verankeren. Zoals 
weergegeven in de probleemanalyse sluit de ondersteuning voor deze leerlingen 
niet altijd aan op de ondersteuningsbehoefte. De regering erkent ook dat elke 
leerling, ingevolge internationale verdragen, het recht heeft om gehoord te worden 
bij beslissingen die diegene aangaan. Dit is een stap in de goede richting van de 
verwezenlijking van het hoorrecht van alle leerlingen, ook voor leerlingen zonder 
ondersteuningsbehoefte. 
 
Het college adviseert toe te lichten hoe het risico op verschuiving van 
verantwoordelijkheden en taken beperkt wordt. Het college adviseert ervoor te 
zorgen dat scholen voldoende toegerust zijn en blijven om ouders en leerlingen 
informatie en ondersteuning te bieden, zodat de ouder- en jeugdsteunpunten een 
aanvullende rol kunnen vervullen in het geval ouders en leerlingen dat willen. 
In paragraaf 2.3 is meer duiding gegeven aan de aanvullende rol van het 
steunpunt. Inderdaad blijft de school verantwoordelijk om leerlingen en ouders 
informatie en ondersteuning te bieden. Zo is de school verplicht om bij 
verwijdering van een leerling m et een ondersteuningsbehoefte een andere school 
te vinden. De steunpunten nemen deze verplichting niet over van de school. De 
steunpunten kunnen wel bemiddelen tussen school, ouders en leerling. 
 
Het college adviseert toe te lichten wat de mogelijkheden en vereisten zijn bij het 
opstellen van een ontwikkelingsperspectief, waaruit blijkt hoe de inbreng van een 
leerling is meegenomen. 
Het wetsvoorstel is op dit onderdeel aangepast. Het bevoegd gezag licht aan de 
leerling toe op welke wijze de inbreng van de leerling van invloed is geweest. 
Verder is opgenomen dat het bevoegd gezag in het ontwikkelingsperspectief de 
inbreng van de leerling beschrijft en daarbij opneemt hoe deze van invloed is 
geweest op de vast- of bijstelling. Door deze extra materiÃ«le vereisten wordt 
voorkomen dat de inbreng van de leerling niet zou worden meegenomen door het 
bevoegd gezag. 
Het college adviseert in de schoolgids het volledige ondersteuningsaanbod voor 
leerlingen te (laten) omschrijven en niet alleen de extra ondersteuning die de 
school te bieden heeft. 
Het wetsvoorstel is aangepast op dit onderdeel. In de schoolgids wordt het 
volledige ondersteuningsaanbod beschreven, bestaande uit de basisondersteuning 
en de extra  ondersteuning. Door het hele ondersteuningsaanbod op te nemen in de 
schoolgids kunnen ouders en leerlingen alle informatie over de ondersteuning 
vinden in een overzichtelijk document. 
 
11.2. Autoriteit Persoonsgegevens 
Het voorstel is aan de Autoriteit Persoonsgegevens voorgelegd ter advisering. De 
Autoriteit Persoonsgegevens heeft geen opmerkingen bij het voorstel. 
 
11.3. Internetconsultatie 
Het wetsvoorstel is van 21 juli 2022 tot 30 september 2022 voorgelegd voor 
openbare internetconsultatie. Op de consultatie zijn 40 openbare reacties 
binnengekomen en 14 besloten reacties. Reacties zijn afkomstig van ouders, 
leraren, deskundigen en uiteenlopende organisaties, waaronder de PO-raad, VO-
raad, Sectorraad GO, NetwerkL PO, Ouders en Onderwijs, Balans digitaal, IederIN, 
samenwerkingsverbanden, Kinderombudsman en het College voor de Rechten van 
de Mens. Het wetsvoorstel is over het algemeen goed ontvangen. Het merendeel 
van de respondenten begrijpt het nut en de noodzaak van het voorstel. 
 
Naar aanleiding van de internetconsultatie zijn het wetsvoorstel en de toelichting 
waar nodig aangepast en aangevuld. 
 
Algemene opmerkingen 
Uit een deel van de reacties blijkt dat ouders, leraren en andere betrokkenen zich 
afvragen of dit wetsvoorstel de huidige problemen in het onderwijs oplost. Als 
voorbeeld wordt vaak de thuiszittersproblematiek genoemd. Zij wijzen erop dat 
meer aandacht moet zijn voor leerrecht om thuiszitters terug in het onderwijs te 
W12977.K-2
