naar voren gekomen. De volgende drie knelpunten houden verband met de 
(informatie)positie van ouders en leerlingen in het onderwijs en worden via de 
voorgestelde wijzigingen in dit wetsvoorstel meegenomen: 
- De ondersteuning die de school aan de leerling biedt sluit niet altijd goed 
aan op  de ondersteuningsbehoefte van de leerling. Een van de redenen 
hiervoor is dat in gesprekken over de ondersteuning niet op elke school de 
desbetreffende leerling wordt gevraagd naar zijn of haar mening en naar 
welke ondersteuning nodig is om tot leren te komen. 
- Er is onvoldoende of onduidelijke informatie beschikbaar over passend 
onderwijs op  de school en in de regio. In de eerste plaats is de beschikbare 
informatie vaak moeilijk vindbaar, op een ontoegankelijke manier 
4
 
geschreven of incompleet. Ouders moeten een zoektocht ondernemen om 
(informatie over) passend onderwijs voor hun kind te vinden. Scholen 
hebben bijvoorbeeld wel informatie over de ondersteuning op de eigen 
school, maar geen informatie over  ondersteuning op andere scholen in de 
5
regio. 
- De ondersteuning die de school op papier biedt, is niet altijd dezelfde als 
de ondersteuning die in de praktijk gerealiseerd wordt. Dit komt doordat 
het schoolondersteuningsprofiel eens in de vier jaar wordt vastgesteld en 
daarmee niet altijd volledig actueel is. 
 
De systematiek van het stelsel passend onderwijs is voor ouders en leerlingen 
veelal moeilijk te begrijpen. In de zoektocht naar een passend onderwijsaanbod 
komen ouders  en leerlingen vele drempels tegen. Zo weten zij niet altijd welke 
rechten ze hebben ten opzichte van de school en welke plichten de school heeft ten 
opzichte van hen. Ook weten ouders en leerlingen bijvoorbeeld regelmatig niet 
welke ondersteuning beschikbaar is op de school en om welke ondersteuning zij 
kunnen vragen. Hierdoor kunnen zij vaak geen gelijkwaardig gesprek voeren met 
6
de school over een passend onderwijs- en ondersteuningsaanbod. 
 
3. Hoofdlijnen van het voorstel 
 
3.1. Hoorrecht voor de leerling over het ontwikkelingsperspectief 
 
3.1.1. Probleembeschrijving 
In 2020 heeft de Kinderombudsman een onderzoeksrapport gepubliceerd over de 
ervaringen van leerlingen in passend onderwijs. In het onderzoek zijn leerlingen 
met een e xtra ondersteuningsbehoefte bevraagd naar de ondersteuning die zij 
ontvangen op school. Uit het onderzoek blijkt dat leerlingen met een extra 
ondersteuningsbehoefte die ontevreden zijn over de ondersteuning met name 
knelpunten ervaren in de adequaatheid en toegankelijkheid van de extra 
7
 
ondersteuning. Deze leerlingen geven aan dat de ondersteuning vaak niet aansluit 
bij hun specifieke behoeftes. Zij hebben het gevoel dat scholen niet nauwkeurig 
genoeg kijken naar wat zij precies nodig hebben. 
Daarnaast blijkt uit het rapport dat deze leerlingen het gevoel hebben dat er niet 
goed  naar hen wordt geluisterd en dat ze niet goed worden begrepen door leraren 
en onderwijsondersteuners. 
 
Uit het rapport komt ook naar voren dat leerlingen met een meervoudige of 
complexe ondersteuningsbehoefte vaker tegen problemen aanlopen en minder 
tevreden zijn over  passend onderwijs. Deze kinderen hebben meerdere 
ondersteuningsvragen, waardoor veelal meerdere partijen betrokken zijn. De 
oplossing van de school is in deze gevallen  vaak minder eenvoudig en daardoor 
minder transparant voor de leerling. Leerlingen geven dan ook aan dat niet 
duidelijk is hoe bij de besluitvorming hun belangen zijn meegewogen tegenover 
andere belangen. 
 
                                        
4
 G. Ledoux & S. Waslander, Evaluatie passend onderwijs: eindrapport mei 2020, Kohnstamm Instituut: 2020, p. 
25. 
5
 Ibid., p. 25. 
6
 Ibid., p. 75. 
7
 Van passend naar inclusief: kinderen over hun perspectief op passend onderwijs, de Kinderombudsman 
september 2020, p. 32-35. 
W12977.K-2 8
