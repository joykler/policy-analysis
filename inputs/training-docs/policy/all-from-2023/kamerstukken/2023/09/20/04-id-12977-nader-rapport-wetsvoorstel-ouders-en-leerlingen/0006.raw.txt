om de scholen ertoe te bewegen om ook bij andere beslismomenten leerlingen te 
14
betrekken. 
 
De Afdeling constateert dat de regering in dit wetsvoorstel het hoorrecht 
vooralsnog beperkt tot het ontwikkelingsperspectief en voor het overige vertrouwt 
op het werken met handreikingen. Uit de toelichting blijkt niet of alle 
vervolgstappen voor de verwezenlijking van het hoorrecht uitsluitend met 
handreikingen worden gezet of dat ook wetgeving wordt beoogd. 
 
De Afdeling adviseert in de toelichting aandacht te besteden aan de vraag of en 
zo ja, op welke termijn nadere wetgeving wordt overwogen ten aanzien van de 
verdere verwezenlijking van het hoorrecht. 
 
Met de ondertekening en ratificatie van het Verdrag inzake de rechten van het 
kind en van het Verdrag inzake de rechten van personen met een handicap heeft 
de Nederlandse Staat zich gecommitteerd om de rechten in deze verdragen te 
verwezenlijken. Bij de verwezenlijking van deze rechten staan de regering 
verschillende instrumenten ter beschikking, waaronder wetgeving. Wetgeving is 
evenwel het meest ingrijpende sturingsinstrument dat kan worden ingezet om 
gedragsverandering teweeg te brengen. Uitgangspunt is om die reden om te 
bezien of minder ingrijpende sturingsinstrumenten, zoals communicatieve 
beleidsinstrumenten, kunnen leiden tot de verdere verwezenlijking van het 
hoorrecht op andere voor het kind relevante besluiten. Er is ervoor gekozen om 
voor leerlingen met extra ondersteuningsbehoeften wetgeving als 
sturingsinstrument in te zetten vanwege de verhoogde kwetsbaarheid van deze 
leerlingen ten opzichte van kinderen zonder extra ondersteuningsbehoeften. Voor 
leerlingen zonder extra ondersteuningsbehoefte lijkt wetgeving rondom hoorrecht 
vooralsnog niet noodzakelijk. De regering onderkent evenwel het belang van 
hoorrecht voor alle leerlingen en zal de beweging hiernaar toe stimuleren 
bijvoorbeeld middels handreikingen. Zo is in de handreiking “Basisdocument 
ontwikkelingsperspectief: een houvast voor regulier én gespecialiseerd 
15
onderwijs” het hoorrecht expliciet opgenomen. Aan de hand van deze 
handreiking zullen trainingen worden ontwikkeld voor scholen, ouders en 
leerlingen, waarin gespreksvoering met leerlingen aan de orde komt. Alhoewel de 
handreiking zich expliciet richt op het ontwikkelingsperspectief, zijn de technieken 
die worden aangeleerd breder inzetbaar. Onderwijsprofessionals kunnen deze dus 
inzetten om hoorrecht voor alle kinderen te verwezenlijken.  
 
                                                 
14
  Memorie van toelichting, paragraaf 3.1. ‘Hoorrecht voor de leerling over het ontwikkelingsperspectief’. 
15
 Deze handreiking wordt op het moment van opstellen van dit nader rapport opgemaakt. De verwachting is dat 
de handreiking in de tweede week van september wordt gepubliceerd. 
6
