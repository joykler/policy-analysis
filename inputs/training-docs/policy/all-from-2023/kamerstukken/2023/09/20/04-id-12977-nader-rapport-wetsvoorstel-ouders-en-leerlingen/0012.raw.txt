zonder dat toestemming is verleend door de betrokkenen. Uit de toelichting leidt 
de Afdeling echter af dat dit uitsluitend mogelijk is op basis van uitdrukkelijke 
toestemming. Dit sluit ook aan bij het uitgangspunt dat een ouder- en 
29
jeugdsteunpunt enkel de belangen van de leerling dient. 
 
Gelet op het voorgaande adviseert de Afdeling de tekst van wetsvoorstel in 
overeenstemming te brengen met de toelichting. 
 
De regering heeft in het wetsvoorstel tot uitgangspunt genomen dat het ouder- 
en jeugdsteunpunt enkel de belangen van de leerling dient. Het ouder- en 
jeugdsteunpunt zal dan ook altijd toestemming moeten vragen aan de leerling om 
haar of zijn persoonsgegevens te verwerken. Het wetsvoorstel is op basis van 
deze twee uitgangspunten aangevuld. De voorgestelde grondslag om bijzondere 
persoonsgegevens te verwerken is geschrapt. 
 
c. Reikwijdte persoonsgegevensverwerking ouder- en jeugdsteunpunten 
De medewerkers van de ouder- en jeugdsteunpunten zijn bevoegd tot het 
verwerken van persoonsgegevens ter uitvoering van alle wettelijke taken. Dit 
geldt ook voor de taak om relevante ontwikkelingen te signaleren en het 
samenwerkingsverband daarover te informeren met het oog op 
30
beleidsontwikkeling. 
 
De Afdeling wijst erop dat uit de toelichting niet duidelijk blijkt waarom 
medewerkers van het ouder- en jeugdsteunpunt ten behoeve van deze specifieke 
taak persoonsgegevens moeten verwerken. 
 
De Afdeling adviseert in de toelichting op het voorgaande in te gaan en het 
wetsvoorstel zo nodig aan te passen. 
 
Zoals de Afdeling terecht opmerkt is het niet noodzakelijk voor het steunpunt om 
(bijzondere) persoonsgegevens te verwerken ten behoeve van de taak om 
relevante ontwikkelingen te signaleren en het samenwerkingsverband daarover te 
informeren. Het wetsvoorstel is dienovereenkomstig aangepast.  
 
 
 
De Afdeling advisering van de Raad van State heeft een aantal opmerkingen bij 
het voorstel en adviseert daarmee rekening te houden voordat het voorstel bij de 
Tweede Kamer der Staten-Generaal wordt ingediend.  
                                                 
29
  Memorie van toelichting, paragraaf 8. ‘V erwerking van persoonsgegevens’. 
30
 Zie de voorgestelde artikelen 19, tweede lid, van de WPO en 2.47a, tweede lid, van de WVO 2020.
