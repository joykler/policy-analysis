leerkrachten met behulp van de handreikingen en trainingen op basis van de 
handreikingen, ertoe aangezet worden ook vaker naar de  mening te vragen van 
leerlingen zonder ondersteuningsbehoefte bij beslissingen die hen aangaan. 
 
Indien uit de voortgangsrapportages passend onderwijs of andere relevante 
informatie blijkt dat onvoldoende voortgang wordt gemaakt in de verdere 
verwezenlijking van het hoorrecht op scholen kan de regering besluiten dat 
aanvullende wetgeving noodzakelijk is. Dit zal in de komende periode worden 
gemonitord. Monitoringsinstrumenten die kunnen worden ingezet zijn onder andere 
de doelstellingenmonitor passend onderwijs en monitoring en evaluatie van 
trainingen in het ontwikkelingsperspectief. Ook zal de regering alert zijn op 
signalen van verschillende stakeholders in het onderwijs. 
 
Verhouding tussen hoorrecht leerling en inspraakrechten ouders 
Het wetsvoorstel regelt dat leerlingen een recht krijgen om, onafhankelijk van hun 
ouders, hun mening te geven over het ontwikkelingsperspectief. Hiermee wordt 
niet beoogd veranderingen teweeg te brengen in de bestaande rechten van ouders 
op grond van het Burgerlijk Wetboek of van de onderwijswetten. 
 
Hoofdregel in het burgerlijk recht is dat minderjarigen, personen jonger dan 
achttien jaar, onbekwaam zijn om rechtshandelingen te verrichten. Ouders zijn, 
ingevolge artikel 1 :245 van het Burgerlijk Wetboek (hierna: BW), belast met het 
ouderlijk gezag over hun m inderjarige kinderen. Daaruit volgen de plicht en het 
15
recht van ouders om hun minderjarige kinderen te verzorgen en op te voeden.  
 
In de sectorwetten heeft de wetgever aan ouders, uit hoofde van het ouderlijk 
gezag, inspraakrechten toegekend over het ontwikkelingsperspectief. Het bevoegd 
gezag stelt het ontwikkelingsperspectief vast nadat op overeenstemming gericht 
16 
overleg is gevoerd met de ouders. Ouders hebben verder een instemmingsrecht 
op het deel van het ontwikkelingsperspectief dat de individuele begeleiding 
17
betreft. 
 
Het hoorrecht van de leerling over het ontwikkelingsperspectief bestaat naast de 
rechten van ouders. Het geeft de leerling het recht rechtstreeks aan het bevoegd 
gezag zijn of haar eigen mening te geven, in plaats van via de ouders. In het geval 
van een meningsverschil tussen de ouders en de leerling dient het bevoegd gezag 
het grootste gewicht toe te kennen aan de mening van de ouders in de 
besluitvorming. Het bevoegd gezag voert immers op overeenstemming gericht 
overleg met de ouders over het ontwikkelingsperspectief en heeft instemming 
nodig voor het deel van het ontwikkelingsperspectief over de individuele 
begeleiding. 
 
Er is niet voor gekozen om de leerling in dit wetsvoorstel een zelfstandige 
rechtspositie t oe te kennen en daarmee gelijke rechten te geven ten opzichte van 
de ouders. Het wetsvoorstel maakt dan ook geen uitzondering op het uitgangspunt 
van het ouderlijk gezag. De ouders worden geacht in het belang van het kind op te 
treden, ingevolge 1:247, tweede lid, BW. Het hoorrecht van leerlingen tegenover 
het bevoegd gezag vervangt niet het gesprek dat ouders met hun kind hebben 
over het onderwijs en de ondersteuning die hun kind ontvangt op de school. Ook 
van de ouders kan worden verwacht dat zij, in het belang van het kind, in gesprek 
gaan met hun kind en met het oog hierop hun rechten op grond van de wet 
uitoefenen. 
 
3.1.3. Doelstelling 
Door hoorrecht voor leerlingen bij het opstellen, evalueren en bijstellen van hun 
eigen ontwikkelingsperspectief, wettelijk te verankeren wordt beoogd het 
onderwijsprogramma e n de extra ondersteuning en begeleiding sneller en beter te 
doen aansluiten op de behoeften van de leerling. 
                                        
15
 A rtikel 1:247 BW. 
16
 A rtikelen 40a, eerste lid, Wet op het primair onderwijs, 41a, eerste lid, Wet op de expertisecentra, 2.44, eerste 
lid, Wet voortgezet onderwijs 2020. 
17
 A rtikelen 40a, tweede lid, Wet op het primair onderwijs, 41a, tweede lid, Wet op de expertisecentra, 2.44, 
tweede lid, Wet voortgezet onderwijs 2020. 
W12977.K-2
