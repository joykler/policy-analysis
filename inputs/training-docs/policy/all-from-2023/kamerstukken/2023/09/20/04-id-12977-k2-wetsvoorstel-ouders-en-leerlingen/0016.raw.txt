23
 
geen steunpunt voor ouders en kinderen. Hierdoor zijn er verschillen in de mate 
waarin ouders en leerlingen geïnformeerd en ondersteund worden in de eigen 
regio. 
 
Probleembeschrijving 
Uit de evaluatie passend onderwijs blijkt dat het moeilijk is voor ouders om de 
juiste informatie te krijgen over de mogelijkheden in het passend onderwijsstelsel, 
op de school en in de regio. Met name ouders van een kind met een 
ondersteuningsbehoefte omschrijven het schoolkeuzeproces als een zoektocht die 
om veel doorzettingsvermogen v raagt, vanwege de ondoorzichtigheid van het 
24
 
passend onderwijsstelsel. Het vinden van een passend onderwijs- en 
ondersteuningsaanbod is, in de ervaring van deze ouders, deels afhankelijk van de 
25
assertiviteit en het doorzettingsvermogen van de ouders zelf. 
 
Ouders zijn daarnaast niet bekend met de formele (inspraak)rechten die zij hebben 
26 
en de plichten die de school heeft ten opzichte van hun kind. Zo weten ouders 
vaak niet dat de school op overeenstemming gericht overleg met de ouders dient 
te voeren over het ontwikkelingsperspectief en dat ouders instemmingsrecht 
hebben over het handelingsdeel van het ontwikkelingsperspectief, waarin de extra 
ondersteuning staat beschreven. Verder zijn ouders onvoldoende op de hoogte van 
27
 
de zorgplicht van scholen ten aanzien van leerlingen. Dit heeft tot gevolg dat 
deze rechten voor ouders weinig betekenis hebben in de praktijk. 
 
Als ouders en leerlingen niet tijdig goede informatie en steun krijgen kan er 
onbegrip en miscommunicatie ontstaan tussen ouders, leerlingen en school. 
Ouders en school kunnen dan terechtkomen in klachtenprocedures of ouders 
maken de gang naar de Stichting Onderwijsconsulenten of uiteindelijk Stichting 
Gedragswerk; stichtingen die pas a ctie ondernemen als ouders en het 
samenwerkingsverband niet tot een gezamenlijke oplossing kunnen komen. 
 
3.3.2. Probleemaanpak en motivering instrumentkeuze 
Met onderhavig wetsvoorstel wordt de verplichting geregeld voor 
samenwerkingsverbanden om ouder- en jeugdsteunpunten in te richten die ouders 
en leerlingen informeren over en steunen bij passend onderwijs. Het ouder- en 
jeugdsteunpunt kan door ouders en leerlingen in een vroeg stadium benaderd 
worden. Ouders en leerlingen kunnen er terecht voor algemene en specifieke 
informatie en begeleiding, waardoor ze beter en gelijkwaardiger het gesprek over 
passend onderwijs kunnen voeren met de school. In de volgende passages worden 
de drie taken van de steunpunten toegelicht: informeren, ondersteunen en 
signaleren. Deze drie taken en de invulling hiervan zijn afgestemd met 
vertegenwoordigers van samenwerkingsverbanden, leerlingen en ouders. Aan de 
hand van deze afstemming is een leidraad opgesteld waarin nader wordt ingegaan 
28
op de praktische uitwerking van deze taken. 
  
 
De eerste taak van het steunpunt is het informeren van ouders en leerlingen over 
het onderwijs voor leerlingen met een extra ondersteuningsbehoefte en over de 
ondersteuningsmogelijkheden in de regio. Dit houdt in dat steunpunten informatie 
geven o ver passend onderwijs in het algemeen (landelijk geldende informatie) en 
de regionale uitwerking daarvan (procedures, werkwijzen, etc.). Ook geeft het 
steunpunt informatie over de rechten en plichten van ouders, leerlingen en 
onderwijspartijen in het passend onderwijs. Daarnaast voorziet het steunpunt 
ouders en leerlingen van informatie over de o ndersteuningsmogelijkheden op de 
scholen in de regio. Zo krijgen ouders en leerlingen de mogelijkheid om de 
informatie van scholen nog eens door te nemen en keuzes af te wegen. 
                                        
23
 Doelstellingenmonitor passend onderwijs 2023. 
24
 P. van Eck, S. Rietdijk, C . van der Linden, Keuzevrijheid van ouders van kinderen met een extra 
ondersteuningsbehoefte binnen passend onderwijs, Utrecht/Rotterdam: O beron/CED-groep 2017, p. 34. 
25
 Ibid., p. 31. 
26
 G. Ledoux, Stand van zaken Evaluatie Passend Onderwijs. Deel 3: Wat betekent passend onderwijs tot nu toe 
voor leraren en ouders?, A msterdam: Kohnstamm Instituut 2017, p. 11. 
27
 P. van Eck & R. Exalto, ‘De positie van ouders in passend onderwijs’, PO -Magazine 2019/7 afl. 5, p. 41. 
28
 M. Weghorst. ‘Samen bouwen aan ouder- en jeugdsteunpunten; leidraad voor samenwerkingsverbanden 
passend onderwijs.’ Den Haag; Ministerie van O nderwijs, C ultuur en Wetenschap.  
W12977.K-2 16
