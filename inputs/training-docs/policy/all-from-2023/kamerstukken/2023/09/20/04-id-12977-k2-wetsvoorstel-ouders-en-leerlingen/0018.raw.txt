29
 
onderwijs. In de Beleidsnota Evaluatie en verbeteraanpak passend onderwijs zijn 
30 
zeven (aangescherpte) d oelstellingen voor passend onderwijs geformuleerd. De 
onderdelen die in dit wetsvoorstel worden geregeld vallen onder de doelstellingen: 
- De ondersteuningsbehoefte is leidend 
- De leerling wordt gehoord en 
- De ouder is gelijkwaardig partner 
- Er is acceptabele administratieve belasting 
 
Het ministerie van OCW volgt de voortgang op alle doelstellingen met de 
doelstellingenmonitor passend onderwijs. De monitor onderzoekt jaarlijks, door 
middel van enquêtes onder verschillende actoren in het onderwijsveld, hoe het er 
in het veld voor staat en of er vooruitgang op doelstellingen is. De voortgang op de 
doelstellingen wordt gemeten aan de hand van 14 vragenlijsten. Elke doelstelling is 
vertaald in een beperkt aantal indicatoren, die de meest belangrijke aspecten van 
een doelstelling omvat. De indicatoren zijn leidend voor de vraagstelling, waarmee 
de beleving, ervaring of perceptie van respondenten wordt gemeten. De nulmeting 
van het onderzoek heeft plaatsgevonden in 2022. 
 
5. Toepassing in Caribisch deel van het Koninkrijk 
 
Het uitgangspunt in de (onderwijs)wetgeving in Caribisch Nederland is dat deze zo 
veel mogelijk gelijk is aan de wetgeving in Europees Nederland, tenzij er goede en 
uitlegbare r edenen zijn voor verschillen in de wetgeving. Deze redenen kunnen 
bijvoorbeeld verband houden met de lokale context op de eilanden, die verschilt 
van Europees Nederland. De onderdelen van het wetsvoorstel die toepasbaar zijn 
op Caribisch Nederland gelden daarom ook voor Caribisch Nederland. 
 
Hoorrecht over het ontwikkelingsperspectief 
Op Caribisch Nederland wordt voor leerlingen met een ondersteuningsbehoefte 
geen ontwikkelingsperspectief opgesteld, maar een handelingsplan. Het 
handelingsplan komt grotendeels overeen met het ontwikkelingsperspectief. De 
overwegingen die uiteen zijn g ezet in hoofdstuk 3.1 gelden ook voor leerlingen in 
Caribisch Nederland. De wetgeving d ie geldt in Caribisch Nederland wordt daarom 
ook aangepast. Het artikel over het handelingsplan in de WPO BES (artikel 45) is 
nog niet in werking getreden. Dit betekent dat het desbetreffende 
wijzigingsvoorstel van kracht wordt op het tijdstip waarop het genoemde artikel in 
werking treedt. 
 
Ouder- en jeugdsteunpunten 
Het systeem van passend onderwijs is op Caribisch Nederland niet op dezelfde 
manier ingevoerd als in Europees Nederland. Gezien de schaalgrootte in Caribisch 
Nederland is het immers niet haalbaar om een zorgstructuur in te richten conform 
de systematiek in Europees Nederland. Vanwege de kleinschaligheid in Caribisch 
Nederland wordt de extra  begeleiding van leerlingen zo veel mogelijk in het 
reguliere onderwijs gerealiseerd. De scholen worden bij het bieden van onderwijs 
en zorg ondersteund door de expertisecentra onderwijszorg. Elk eiland heeft een 
Expertisecentrum Onderwijszorg (hierna: EOZ). De EOZ’s leveren onder andere 
ambulante begeleiding voor de leerlingen en verzorgen de diagnostiek voor 
leerlingen. 
 
Aangezien het systeem passend onderwijs niet op Caribisch Nederland is 
ingevoerd, ondervinden ouders in Caribisch Nederland niet dezelfde problematiek 
als ouders in Europees Nederland. Het realiseren van een soortgelijk steunpunt in 
Caribisch Nederland is dan ook niet noodzakelijk en zou gezien de kleinschaligheid 
van de eilanden onevenredige uitvoeringsgevolgen hebben. 
 
Schoolondersteuningsprofiel 
In Caribisch Nederland gelden de bepalingen over het schoolondersteuningsprofiel 
niet. De zorg voor leerlingen met een ondersteuningsbehoefte wordt reeds in de 
                                        
29
 V oortgangsrapportage verbeteraanpak passend onderwijs 2021, Ministerie van Onderwijs, C ultuur en 
Wetenschap, December 2021, p. 53. 
30
 Bijlage bij Kamerstukken II, 2020/21, 31497 nr. 371 
W12977.K-2
