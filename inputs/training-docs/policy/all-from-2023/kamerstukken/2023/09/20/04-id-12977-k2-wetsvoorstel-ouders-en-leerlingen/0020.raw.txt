is voor het ontwikkelingsniveau van de leerling en dat met het kind wordt 
gecommuniceerd p een manier die past bij de ontwikkelingsleeftijd van het kind. 
 
Het voorstel voor het hoorrecht over het ontwikkelingsperspectief is niet 
leeftijdgebonden. Het voeren van een gesprek met kinderen, mondeling of 
31
 
anderszins, is namelijk al mogelijk vanaf de kleuterleeftijd. De taalontwikkeling 
van kinderen van vier jaar en ouder is doorgaans op een niveau dat zij complexe 
32
 
zinnen kunnen begrijpen en produceren. Het  kunnen formuleren van de eigen 
mening en uitdrukken van emoties of gevoelens zijn vaardigheden die meer vragen 
van een kind. Om een mening te kunnen vormen moet het kind immers informatie 
begrijpen, verschillende perspectieven meenemen en gedachten en gevoelens 
33
 
organiseren. Hoewel het basisbegrip van de bedoelingen en emoties van andere 
mensen op zesjarige leeftijd aanzienlijk is ontwikkeld, blijven deze vaardigheden 
34
 
zich ontwikkelen tot de leeftijd van tien of twaalf jaar. Daarbij moet opgemerkt 
worden dat grote individuele verschillen bestaan bij de ontwikkeling van deze 
vaardigheden; sommige kinderen kunnen een mening uiten op vierjarige leeftijd, 
terwijl andere kinderen pas in het twaalfde levensjaar in staat zijn hun mening te 
uiten. Dit houdt in dat de wijze waarop het bevoegd gezag om de mening van de 
leerling vraagt niet alleen aansluit bij de leeftijd, maar ook bij het 
ontwikkelingsniveau van de leerling. Na inwerkingtreding van dit wetsvoorstel zal 
aandacht worden besteed aan de communicatie hierover en zullen scholen en 
leerlingen instrumenten worden aangereikt om het goede gesprek met elkaar te 
voeren. 
 
8. Verwerking van persoonsgegevens 
 
De verwerkingen van persoonsgegevens die voortvloeien uit dit wetsvoorstel zijn 
geanalyseerd aan de hand van een Privacy impact assessment en voorgelegd aan 
de Autoriteit Persoonsgegevens. De conclusie van deze analyse is dat er voor de 
scholen, in het kader van het verwerken van persoonsgegevens voor het 
ontwikkelingsperspectief, reeds voldoende wettelijke waarborgen zijn uit hoofde 
van de Algemene verordening gegevensbescherming. De huidige praktijk noch de  
risico-inschatting geven aanleiding voor aanvullende wettelijke 
beveiligingsvoorschriften.  
 
Bevoegd gezag van de school 
Het bevoegd gezag van de school kan persoonsgegevens, waaronder begrepen 
gegevens  betreffende de gezondheid, verwerken om de mening van de leerling 
over het ontwikkelingsperspectief vast te leggen. Dit zijn gegevens die door de 
leerling zelf aan het bevoegd gezag worden verstrekt. Het registreren van de 
mening van de leerling kan de aansluiting tussen het onderwijs- en 
ondersteuningsaanbod en de behoeftes van de leerling bevorderen. Het draagt 
daarmee bij aan een ononderbroken ontwikkelingsproces en een geschikt en 
passend onderwijs- en ondersteuningsaanbod van de school. 
 
Een deel van de gegevens die op grond van het voorliggend wetsvoorstel kunnen 
worden verwerkt betreffen bijzondere persoonsgegevens. Scholen zijn uit hoofde 
van artikel 30, tweede lid, onderdeel a, van de Uitvoeringswet Algemene 
verordening gegevensbescherming uitgezonderd van het verbod om bijzondere 
persoonsgegevens te verwerken. Het voorliggend wetsvoorstel biedt met het 
invoeren van het hoorrecht de grondslag om op grond van deze wettelijke taak 
(bijzondere) persoonsgegevens te verwerken. Zoals hierboven beschreven volgen 
uit de Algemene verordening gegevensbescherming reeds voldoende waarborgen 
voor deze verwerking. In algemene zin geldt dat ten aanzien van de verwerking 
van bijzondere persoonsgegevens indien nodig aanvullende passende en specifieke 
maatregelen kunnen worden getroffen. Op basis van de bestaande regelgeving en 
huidige praktijk bestaat hier op dit moment geen noodzaak toe.   
                                        
31
 M. Bruning e.a., Kind in proces: van communicatie naar effectieve participatie, Meijers-reeks nr. 335, Nijmegen: 
Wolf Legal Publishers 2020, p. 137-138. 
32
 Ibid.  
33
 M. Bruning e.a., Kind in proces: van communicatie naar effectieve participatie, Meijers-reeks nr. 335,N ijmegen: 
Wolf Legal Publishers 2020, p. 137-138. 
34
 Ibid.  
W12977.K-2 20
