Onze referentie 
40968222 
 
 
Tot slot  
Het wel of niet nemen van compenserende maatregelen voor de eindexamens in 
2023 was een moeilijke keuze, want de gevolgen van de coronapandemie worden 
nog altijd gevoeld in het onderwijs. Eind vorig jaar werd uw Kamer geïnformeerd 
over het besluit om na jaren van examenmaatregelen, in 2023 weer terug te gaan 
5
naar de situatie van voor de coronapandemie. Bij de examens van 2023 werd 
van leerlingen een prestatie gevraagd die vergelijkbaar is met die van voor de 
coronapandemie. Voor de zomer werd uw Kamer geïnformeerd over de voortgang 
van het NP Onderwijs en de studieloopbanen van vo-leerlingen die geslaagd zijn 
6
in een schooljaar met examenmaatregelen. Een cohortanalyse van DUO toonde 
aan dat wanneer de studenten, die met en zonder gebruikmaking van de 
examenmaatregelen zijn ingestroomd, vergeleken worden, opvalt dat de 
eerstgenoemde groep vaker uitvalt in het vervolgonderwijs. Deze resultaten tonen 
aan dat het ook in het belang van leerlingen is dat de exameneisen weer zijn 
teruggegaan naar het niveau van voor de coronapandemie. Dit zorgt ervoor dat 
leerlingen zo goed mogelijk voorbereid worden op de samenleving, de 
arbeidsmarkt en het vervolgonderwijs. Leerlingen moeten de benodigde kennis en 
vaardigheden hebben wanneer zij het vo verlaten, anders kunnen zij daar later 
alsnog last van krijgen. 
 
 
De resultaten uit de examenmonitor laten zien dat leerlingen afgelopen schooljaar 
keihard hebben geknokt om zich goed voor te bereiden op hun examens, ik heb 
hier heel veel waardering voor. Ik ben blij om te zien dat het door de grote 
inspanning van docenten, ouders en alle andere betrokkenen werkzaam binnen 
scholen is gelukt om leerlingen in het afgelopen schooljaar goed voor te bereiden 
                                                 
 
5
 Kamerstukken II, 2022-2023, 31 289, nr. 526. 
6
 Kamerstukken II, 2022-2023, 36200 VIII, nr. 226.  
 
 Pagina 6 van 7
