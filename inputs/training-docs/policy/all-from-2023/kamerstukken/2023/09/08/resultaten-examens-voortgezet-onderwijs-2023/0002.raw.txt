Onze referentie 
Algemene resultaten 2023: slagingspercentages weer richting normaal   
40968222 
In de jaren waarin er examenmaatregelen waren (2020, 2021 en 2022) lagen de 
slagingspercentages een stuk hoger dan in de reguliere examenjaren vóór de 
coronapandemie. We zien dat de percentages van dit jaar weer richting normaal 
gaan (zie tabel 1). Het laatste jaar zonder de invloed van de examenmaatregelen 
was 2019. Als de slagingspercentages van 2023 en 2019 vergeleken worden, dan 
zien we dat de daling veelal beperkt blijft tot een aantal procentpunten, voor de 
meeste schoolsoorten rond de 2%-punt. Bij het havo is de afname dit jaar ten 
opzichte van 2019 wat forser, namelijk 3,9%-punt. Het algemene patroon van de 
afgelopen jaren is nu weer zichtbaar: in vmbo-BB slagen gemiddeld de meeste 
leerlingen, in het havo ligt het slagingspercentage het laagst.  
 
Tabel 1: Slagingspercentages per examenniveau voor de jaren 2017 t/m 2023. 
 
 
Goede resultaten behaald bij de centrale examens  
Er is dit jaar goed gescoord op de centrale examens (CE’s). Echter, het is 
belangrijk te benoemen dat in 2021, 2022 en 2023 de normering van de CE’s is 
2
aangepast vanwege de impact van de coronapandemie. Hierdoor zijn de 
resultaten van deze examenjaren niet zonder meer te vergelijken met de 
resultaten van vóór de coronapandemie. Het gevolg hiervan is dat trends niet 
één-op-één kunnen worden geïnterpreteerd als een directe toename of afname 
van de vaardigheid van kandidaten (zie examenmonitor §4.2). Het College voor 
Toetsen en Examens (CvTE) en Stichting Cito zullen daarom een apart onderzoek 
doen naar het vaardigheidsniveau van de examenpopulatie uit 2023. In tabel 2 is 
te zien dat het gemiddelde cijfer dat kandidaten in 2023 behaalden op de CE’s 
hoger ligt dan de gemiddelde CE-cijfers in de jaren met examenmaatregelen. Ook 
wanneer er vergeleken wordt met de jaren vóór de coronapandemie valt op dat 
de gemiddelde CE-cijfers in 2023 hoger liggen dan in 2019 (behalve bij vmbo-
BB).  
 
 
 
                                                 
 
2
 Kamerstukken II, 2020-2021, 31 289, nr. 437.  
 
 Pagina 2 van 7
