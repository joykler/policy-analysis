Directie Wetgeving en 
Juridische Zaken 
 
Sector Straf- en 
Aan de Koning  
Sanctierecht  
  
Turfmarkt 147 
2511 DP  Den Haag 
Postbus 20301 
2500 EH  Den Haag 
www.rijksoverheid.nl/jenv 
 
 
Registratienummer 
  
4739777 
 
 
 
 
  
Datum 5 september 2023 
 
Onderwerp Nader rapport inzake het wetsvoorstel tot wijziging van het Wetboek 
van Strafrecht en het Wetboek van Strafrecht BES in verband met 
de verhoging van de wettelijke strafmaxima van mensensmokkel en 
de uitbreiding van de toepasselijkheid van de strafwet op 
mensensmokkel begaan buiten Nederland 
 
Blijkens de mededeling van de Directeur van Uw kabinet van 28 november 2022, 
nr. 2022002567, machtigde Uwe Majesteit de Afdeling advisering van de Raad 
van State haar advies inzake het bovenvermelde voorstel van wet rechtstreeks 
aan mij te doen toekomen. Dit advies, gedateerd 22 februari 2023, nr. 
W16.22.00174/II, bied ik U hierbij aan. 
 
De tekst van het advies treft u hieronder aan, voorzien van mijn reactie. 
 
Bij Kabinetsmissive van 28 november 2022, no.2022002567, heeft Uwe Majesteit, 
op voordracht van de Staatssecretaris van Justitie en Veiligheid mede namens de 
Minister van Justitie en Veiligheid, bij de Afdeling advisering van de Raad van 
State ter overweging aanhangig gemaakt het voorstel van wet tot wijziging van 
het Wetboek van Strafrecht en het Wetboek van Strafrecht BES in verband met 
de verhoging van de wettelijke strafmaxima van mensensmokkel en de 
uitbreiding van de toepasselijkheid van de strafwet op mensensmokkel begaan 
buiten Nederland, met memorie van toelichting. 
 
Het wetsvoorstel betreft een uitbreiding van de extraterritoriale rechtsmacht bij 
mensensmokkel en een verhoging van de strafmaxima voor dit delict.  
 
De Afdeling advisering van de Raad van State adviseert de gevolgen van dit 
wetsvoorstel voor de reikwijdte van de rechtsmacht bij mensensmokkel te 
verduidelijken in de toelichting. Een adequate aanpak van mensensmokkel binnen 
de Europese Unie (EU) en de Schengenzone kan de uitbreiding van de 
extraterritoriale rechtsmacht rechtvaardigen. De Afdeling adviseert echter de 
rechtsmacht niet verder uit te breiden dan met het oog op nationale en Europese 
belangen noodzakelijk is. Daarnaast is de verhoging van de strafmaxima 
onvoldoende gemotiveerd in de toelichting. Het voorstel voorziet bovendien niet 
  
 Pagina 1 van 11
