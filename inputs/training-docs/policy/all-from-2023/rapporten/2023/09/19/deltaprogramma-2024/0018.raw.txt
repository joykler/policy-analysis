Deltacommissaris
houdt een scherpe keuze in dat we 10 procent ruimte voor wateropvang en ruimte voor hittebestrijding 
reserveren. Op regionaal niveau wordt de komende tijd de ‘ruimtelijke puzzel’ gelegd. Concretisering 
Datum
19 september 2023
van de Water en Bodem Sturend principes naar handvatten voor concrete lokale keuzes is heel urgent, 
wil men in deze gebiedsprocessen de lange termijn opgaven op een duurzame, klimaatrobuuste manier Ons kenmerk
DC-2023/584
een plek geven in de afweging en prioritering. De Landelijke Maatlat voor een groene klimaatadaptieve 
11
gebouwde omgeving geeft aan hoe klimaatadaptief bouwen er in de praktijk uitziet . Daarnaast 
werken de ministeries van Infrastructuur en Waterstaat (IenW) en Binnenlandse Zaken en 
Koninkrijksrelaties (BZK) aan een ruimtelijk afwegingskader klimaatadaptieve gebouwde omgeving om 
antwoord te geven op de vraag waar het beste kan worden gebouwd. Vooruitschuiven van problemen 
maakt de kans op het afsluiten van oplossingsrichtingen en hoge kosten in de toekomst erg groot. 
Niets doen is geen optie meer! 
Voorstellen voor een aantal potentieel ingrijpende keuzes voor de inrichting van ons land worden 
waarschijnlijk in het Deltaprogramma 2027 al gedaan. Daarbij is het cruciaal dat we goed letten op de 
onderlinge beïnvloeding van de verschillende beleidsthema’s. De beslissingen moeten worden genomen 
in onderlinge samenhang en met andere opgaven. De rivierbodemerosie die in de kamerbrief Water en 
12
Bodem Sturend wordt genoemd en de laagwaterafvoerverdeling over de Rijntakken, raken bijvoorbeeld 
het IJsselmeerpeil, de drinkwaterwinning, rivierbodemligging, vismigratie, scheepsvaart en het tegengaan 
van bodemdaling. Hier ligt ook een duidelijk verband met de Provinciale Programma’s Landelijk Gebied 
(PPLG’s) en het vervolg daarop. De besluitvorming hierover zal de komende jaren in herhaalde slagen 
moeten gebeuren, waarbij ik veel kansen voorzie voor een goede synergie met de wateropgaven. Bij het 
toewerken naar potentieel ingrijpende keuzes vraag ik met name aandacht voor grondwater, 
grensoverschrijdende ontwikkelingen en voldoende ruimte voor (veel) meer water vasthouden en bergen. 
De zorg voor een duurzaam behoud en gebruik van ons water- en bodemsysteem is een randvoorwaarde 
voor duurzame gebiedsontwikkeling. De urgentie van deze wateropgaven vraagt nu specifieke en 
gezamenlijke regie van de partners op de langetermijnprogrammering. Ik licht dit hierna toe.
Ten eerste: voor bescherming van de grondwatervoorraad loopt het huidige beheer tegen grenzen aan, met 
serieuze gevolgen voor natuur, drinkwaterwinning en funderingsschade. Duurzame beschikbaarheid van 
grondwater is een levensvoorwaarde voor toekomstige generaties. Grondwater is een essentieel onderdeel 
van het water- en bodemsysteem als bron van drinkwater, water voor landbouw en natuur, recreatie, 
landschap, welzijn en welbevinden. Onzichtbaar en onbekend en daarmee onbemind. Totdat het te laat is. 
De komende jaren moet de bescherming van grondwatervoorraden worden geborgd, de verdroging worden 
hersteld en verdere verdroging worden tegengaan. Dat begint met het zo lang mogelijk vasthouden van 
zoveel mogelijk gebiedseigen water. Het Deltaprogramma investeert op de zandgronden nu al fors in 
technische optimalisatie van oplossingen om water vast te houden. Maar waarschijnlijk zal er meer nodig 
zijn dan optimalisatie en is verandering van de huidige watervraag én het huidig landgebruik aan de orde. 
11 Kamerstuk 32813 nr. 1195
12 Kamerstuk 27625 en 30015 nr.592
18 Deltaprogramma 2024 | Nu voor later
