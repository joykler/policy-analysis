ILT-brede risicoanalyse (IBRA) 2022 - Bijlage A IBRA factsheets
Uitstoot scheepvaart
Omschrijving
Dit onderwerp betreft de gezondheids- en milieuschade door de uitstoot van schadelijke stoffen naar de lucht door 
scheepvaart (zeevaart, visserij en binnenvaart) als gevolg van het overtreden van regels. Het gaat hier om de uitstoot 
door de binnenvaart (ontgassen van  ladingsrestanten) en de uitstoot van SO, CO , NO en fijnstof door de scheepvaart. 
2 2 x
• De berekende maatschappelijke schade voor dit onderwerp: 8,2 miljoen euro.
• Is er extra schade waarvoor geen bedrag kan worden bepaald: Ja. 
• Aanzienlijke schade binnen de wettelijke regels: Ja, namelijk 5,2 miljard euro.
• Schade als gevolg van een Buitengewone gebeurtenis: Nee.
Regelgeving en doel
In diverse wetten staan verplichtingen en verboden om schade voor mens, milieu en klimaat te voorkomen [1 t/m 5a]. 
Deze regelgeving komt voort uit veel internationale verdragen.
Bijzonderheden
1. Zeeschepen gebouwd na 1 januari 2021 moeten voldoen aan strengere eisen (‘Tier III’) voor de uitstoot van NOx in 
de Baltische Zee ECA (Emission Control Area) en de Noordzee ECA [6,7].
2. Een verbod op varend ontgassen voor alle wateren in Nederland zal uiterlijk op 1 juli 2024 van kracht worden.  [8]. 
3. Deze schade komt voor in Nederland en in Caribisch Nederland . 
4. De uitstoot door onjuist gemarkeerde of verpakte lading past niet bij dit onderwerp en is terug te vinden bij de 
ongewenste gebeurtenissen gerelateerd aan (het transport van) gevaarlijke stoffen. Het illegaal in zee lozen van vast 
en vloeibaar afval door de scheepvaart wordt beschreven in het factsheet “Lozingen Scheepvaart”.
Discussiepunten
Lekkage van F-gassen uit koelinstallaties neemt de ILT niet mee in de schadeberekening.
Het RIVM toont aan dat er naast zwavel ook andere vervuilende stoffen in scheepsbrandstof zitten [25]. Deze stoffen 
neemt de ILT niet mee in de schadeberekening. 
Marktwerking
Bij dit onderwerp is wet- en regelgeving van toepassing die eerlijke marktwerking bevordert. De ILT controleert of de 
betrokken bedrijven hieraan voldoen.
Bijlage C beschrijft alle onderwerpen waarbij marktwerking een rol speelt. De marktwerkingschade kon voor dit 
onderwerp niet worden bepaald (#).
Overzicht van ongewenste gebeurtenissen 
1. Uitstoot van schadelijke stoffen door binnenvaart
2. Uitstoot van SO2 door scheepvaart (zeevaart, binnenvaart, visserij)
3. Uitstoot van NOx door zeevaart
1. Uitstoot van schadelijke stoffen door binnenvaart
Omschrijving ongewenste gebeurtenis
Deze ongewenste gebeurtenis betreft het ontgassen van ladingsrestanten door de binnenvaart in gebieden waar dit niet 
is toegestaan.
Toezicht door de ILT
Het werk van de ILT is gericht op het handhaven van het verbod op varend ontgassen voor bepaalde vaarwateren in de 
buurt van dichtbevolkte gebieden. Het netwerk van snuffelpalen (e-noses) van de omgevingsdiensten, gegevens van 
drones én meldingen van burgers registreren mogelijk varend ontgassen. De ILT bekijkt de gegevens uit al deze informa-
tiebronnen en kan besluiten om een schip te inspecteren om verder onderzoek te doen naar het ontgassen.
Inspectie Leefomgeving en Transport | 206
