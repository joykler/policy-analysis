ILT-brede risicoanalyse (IBRA) 2022 - Bijlage A IBRA factsheets
Onveilig goederenvervoer weg
Omschrijving
Dit onderwerp betreft de schade die ontstaat door onveilige situaties in het goederenvervoer over de weg. Dit omvat 
zowel eigen vervoer als beroepsvervoer. Eigen vervoer is het vervoer van goederen met vrachtauto’s, uitsluitend 
bestemd voor, of afkomstig van eigen onderneming. Beroepsvervoer is het vervoer van goederen met vrachtauto’s tegen 
vergoeding, uitgezonderd het eerdergenoemde eigen vervoer. Dit zijn transportondernemingen of koeriersdiensten die 
tegen vergoeding goederen van een ander vervoeren.
Bij dit onderwerp horen alle voertuigen met een laadvermogen van meer dan 500 kilogram: dit zijn (ook kleine) vracht-
wagens en de grotere bestelwagens. Ook vallen voertuigen met een toelaatbaar gewicht vanaf 2.500 kilogram onder dit 
onderwerp vanaf mei 2022.
Regelgeving en doel
Voor het goederenvervoer over de weg gelden de Wet Wegvervoer Goederen, de Arbeidstijdenwet en het 
Arbeidstijdenbesluit met een aantal onderliggende regelingen [1 t/m 7]. Ook zijn er een aantal Europese verplichtingen. 
De wetgeving moet zorgen voor veilig wegvervoer.
Bijzonderheden
1. De ILT heeft afspraken met de Nederlandse Arbeidsinspectie, de Nederlandse Voedsel- en Warenautoriteit (NVWA) 
en de Belastingdienst over de inzet van de inspectie, ieder vanuit zijn eigen rol. De ILT voert een aantal taken uit op 
het gebied van schijnconstructies en de ontduiking van de arbeidswetgeving en de sociale lasten. Dit betreft het 
toezicht op de sociale zekerheid- en werkgelegenheidswetgeving. Dit toezicht hoort volgens de wet bij de minister 
van Sociale Zaken en Werkgelegenheid. Controle op rij- en rusttijden is deels het domein van SZW. Voor het eigen 
vervoer doet de ILT de controle op de rij- en rusttijden.
2. Er gaat meer samenwerking plaatsvinden met ketenpartners in onderwerp-specifieke casussen, zoals in de 
transportsector. Samen met de politie, gemeenten, UWV, Belastingdienst en de Nederlandse Arbeidsinspectie wordt 
een probleem integraal aangevlogen in het Transport Informatie Expertise Centrum (TIEC).
3. De Staatssecretaris van Sociale Zaken en Werkgelegenheid (SZW) is verantwoordelijk voor het toezicht op de 
Arbeidsomstandighedenwet. Op basis van deze wet moet de werkgever arbeidsongevallen die leiden tot de dood, 
blijvend letsel of ziekenhuisopname melden bij de toezichthouder. Het ministerie van SZW heeft de ILT aangewezen 
om toezicht te houden op de Arbeidsomstandighedenwet en het Arbeidstijdenbesluit vervoer met betrekking tot 
vrachtwagenchauffeurs.
4. In 2020 is de Europese Commissie akkoord gegaan met het Mobility Package (Mobiliteitspakket) [8] met daarin 
nieuwe en aangepaste regelgeving voor de wegtransportsector. Alles met het doel het wegtransport eerlijker en 
veilig te maken onder betere omstandigheden. Dit pakket wordt stapsgewijs ingevoerd van 2020 tot en met 2026.
Discussiepunten
Geen. 
Marktwerking
Bij dit onderwerp is wet- en regelgeving van toepassing die eerlijke marktwerking bevordert. De ILT controleert of de 
betrokken bedrijven hieraan voldoen.
In bijlage C staat voor alle onderwerpen waar marktwerking speelt een beschrijving hiervan.
Overzicht van ongewenste gebeurtenissen 
1. Ongeval met vracht- of bestelwagen
2. Slechte arbeidsomstandigheden chauffeurs van vracht- of bestelwagen.
Inspectie Leefomgeving en Transport | 167
