3.18 Verhogen vaste voet in de bpm 
 
Korte beschrijving van de maatregel 
Het betreft het voorstel om de vaste voet voor de belasting van personenauto’s en motorrijwielen (bpm) te 
verhogen met € 200. 
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Verhogen vaste voet in de bpm 
0 104 108 111 119 
w.v. nieuwverkopen 
0 92 92 92 92 
w.v. parallelimport 
0 13 18 20 32 
w.v. export 
0 -1 -2 -2 -5 
*Door afronding kunnen verschillen ontstaan in de optelling. 
 
Kern van de raming 
De verhoging van de vaste voet in de bpm geldt vanaf 2025 en bedraagt € 200 per personenauto in prijzen 
2023, in prijzen 2025 is dat naar verwachting € 221. De verhoging geldt voor alle personenauto’s, ook voor 
(PH)EV’s. Het verwachte gemiddeld aantal nieuw verkochte personenauto’s per jaar (periode 2025-2030) is 
circa 418.000. Hiermee komt de raming voor de nieuwverkopen uit op structureel € 92 miljoen per jaar in 
prijzen 2025 (jaar van invoering). 
 
Bij parallelimport en export wordt ook bpm geheven/teruggegeven. Hierbij geldt de verhoging van de vaste 
voet voor personenauto’s met een datum eerste toelating (DET) vanaf 1-1-2025. Voor auto’s met een eerdere 
DET geldt de verhoging niet. De opbrengst kent daardoor een ingroeipad waarbij  de verdeling van de leeftijd 
van parallelimport/export van belang is. Door afschrijving neemt het bedrag van de verhoging van de vaste 
voet af voor geïmporteerde/geëxporteerde personenauto’s die niet meer nieuw zijn.  
 
Berekeningen voor parellelimport en export zijn gemaakt op basis van belastingdienstdata. Doordat de 
parallelimport hoger ligt dan de export levert dit netto extra inkomsten op. De netto extra inkomsten lopen op 
van € 11 miljoen in 2025 tot structureel € 27 miljoen vanaf 2034. 
 
Er wordt geen gedragseffect verwacht van deze kleine verhoging en de raming kent weinig onzekerheid  voor 
de nieuwverkopen. Deze raming kent de onzekerheid dat benodigde gedetailleerde gegevens over de 
leeftijdsverdeling van geïmporteerde en geëxporteerde auto’s vanaf 2019 niet beschikbaar zijn en alleen 
totalen bekend zijn. Hierdoor is de raming een extrapolatie vanuit eerder jaren waarvoor nog wel 
gedetailleerde gegevens beschikbaar zijn.
