9. Zeevaart en Binnenvaart 
10. Railvervoer 
11. Luchtvaart 
12. Hoogwaterveiligheid 
13. Cybersecurity 
14. Vervoer Gevaarlijke Stoffen 
15. Toezicht Publieke Instellingen 
16. WABO-advies 
17. Interbestuurlijk Toezicht 
18. Drinkwater 
19. Autoriteit woningcorporaties 
In deze werkveldbeschrijvingen is een toelichting opgenomen bij de maatschappelijke doelen waaraan de ILT op de 
betreffende onderwerpen werkt, de bijbehorende strategische ontwikkelingen en de focus van haar taken voor de komende 
jaren. Het gaat soms om een cluster van onderwerpen (bijvoorbeeld luchtvaart), regelgeving of rollen (WABO-advies en -
toezicht).  
5.6  Nieuwe of gewijzigde taken  
Deze paragraaf bevat een overzicht van de belangrijkste nieuwe of gewijzigde taken. Deze taken komen voor het grootste 
deel voort uit nieuwe en gewijzigde wet- en regelgeving.  
Uitgangspunt is dat de ILT alleen nieuwe taken kan oppakken als een HUF-toets is uitgevoerd en voldoende middelen zijn 
toegekend voor de uitvoering van de taak. Voor de in deze paragraaf beschreven taken zijn in de begroting voldoende 
middelen ter beschikking gesteld.  
De ILT zet in op de volgende nieuwe of gewijzigde taken:  
Cybersecurity en fysieke beveiliging 
De nieuwe NIB2 richtlijn en de vertaling daarvan in nationale wetgeving beoogt de cyberveiligheid van digitale netwerken en 
informatiesystemen te versterken, met name in sectoren met kritieke infrastructuur zoals energie, vervoer, water en digitale 
diensten. Met de komst van NIB2 neemt voor de ILT de hoeveelheid ondertoezichtstaanden fors toe. De ILT werkt daarom 
aan het verbeteren en vergroten van haar informatiepositie rondom deze ondertoezichtstaanden. Self-assessments worden 
risicogericht opgevolgd met onder andere verkennende, verdiepende of thematische inspecties. Ook wordt 
besturingstoezicht ingezet door cybersecurity-inspecteurs in samenwerking met inspecteurs uit de betreffende sector. 
Tevens richt de ILT zich op de opbouw en uitwisseling van kennis, het ontwikkelen van toezichtmethodieken en het 
coördineren en verder uitbreiden van nationale en internationale samenwerking.  
Wegwerpplastic  
Sinds 2021 gelden er al regels voor kunststofproducten voor eenmalig gebruik. Het doel is voorkomen dat plastic in het milieu 
terecht komt. De verplichtingen voor producenten en importeurs van kunststofproducten worden uitgebreid. Zo mogen 
bijvoorbeeld voedsel en dranken die bedoeld zijn voor consumptie ter plaatse vanaf 1 januari 2024 niet meer worden 
aangeboden in kunststof drinkbekers en voedselverpakkingen voor eenmalig gebruik. De ILT ziet toe op de naleving van de 
regels door producenten en importeurs. Ook beoordeelt de ILT aanvragen voor uitzonderingen op het verbod.  
Toegankelijkheid personenvervoer, lucht, water, spoor en openbaar vervoer 
Volgens nieuwe EU-richtlijnen moet informatie over vervoersdiensten over enkele jaren toegankelijk zijn voor personen met 
een handicap of functionele beperking. Dat geldt voor informatie over vervoersdiensten per vliegtuig, over water, per bus en 
per trein en voor (voor)stedelijke en regionale vervoersdiensten. Het gaat dan bijvoorbeeld om informatie die een 
dienstverlener aanbiedt over producten en diensten vóór en tijdens de reis en informatie bij annulering, vertraging en over 
prijzen en promoties. De ILT houdt toezicht op een deel van de bepalingen en zal in de toekomst actie ondernemen bij 
klachten of meldingen die hiermee verband houden. 
Ontvangstvoorzieningen in havens 
Op grond van wijzigingen van wet- en regelgeving zal de ILT meer afvalinspecties uitvoeren op schepen en in havens. 
Voorheen gebeurden dergelijke inspecties als onderdeel van reguliere inspecties. De toename van de inspecties komt door 
24
