ILT-brede risicoanalyse (IBRA) 2022 - Bijlage A IBRA factsheets
Genetisch gemodificeerde 
organismen (ggo’s)
Omschrijving
Een genetisch gemodificeerd organisme (ggo) is een organisme, waarvan de mens het DNA (de genetische code) op een 
niet-natuurlijke manier veranderde. Het doel van die verandering is om het organisme (een virus, bacterie, schimmel, plant 
of dier) een andere, aangepaste of nieuwe eigenschap te geven. Of om een eigenschap weg te nemen. Als een mens dit 
soort veranderingen maakt, heet dat genetische modificatie. Het vervaardigen van ggo’s, het ermee werken in een 
laboratorium, kas en/of dierenverblijf, ze in het milieu brengen en ze op de markt brengen is aan strenge regels gebonden.
De berekende maatschappelijke schade voor dit onderwerp: # miljoen euro
Is er extra schade waarvoor geen bedrag kan worden bepaald? Ja 
Aanzienlijke schade binnen de wettelijke regels: Nee 
Schade als Buitengewone gebeurtenis: Ja, namelijk €9,3 miljard 
Regelgeving en doel
Het Besluit en de Regeling met betrekking tot het ingeperkt gebruik en de doelbewuste introductie in het milieu van 
genetisch gemodificeerde organismen [1-4] vormen het wettelijk kader. 
Het doel van de regelgeving is dat iedereen veilig met ggo’s werkt om het milieu en de volksgezondheid te beschermen. 
Bijzonderheden
1. Technieken in dit veld ontwikkelen zich snel. De toezichtstaken van de ILT geven de mogelijkheid om over het 
gebruik en de gevaren van deze handelingen te signaleren.
2. Mede door de beperkte capaciteit bij de ILT kunnen de inspecteurs moeilijk vaststellen hoeveel activiteiten er zonder 
wettelijke toestemming plaatsvinden. 
Discussiepunten
Geen.
Overzicht van ongewenste gebeurtenissen 
1. Ongewenste verspreiding ggo
2. Ongewenste verspreiding ggo BG
1. Ongewenste verspreiding ggo
Omschrijving ongewenste gebeurtenis
De ongecontroleerde verspreiding van ggo’s kan schade toebrengen aan het milieu en de volksgezondheid. Dit kan 
ontstaan als mensen genetische modificatie in laboratoria onveilig toepassen. Ggo’s kunnen negatieve effecten hebben 
op mensen, maar ook op planten, dieren en micro-organismen. 
Toezicht door de ILT
De ILT controleert de naleving van de regels voor het werken met ggo’s. Dit toezicht vindt onder andere plaats in 
laboratoria, bij veldproeven. Bij onderzoek met gentherapie en door controles op de import van producten, om zo 
ongewenste ggo’s te onderscheppen.
Als mensen met ggo’s binnen een ingeperkte ofwel beveiligde ruimte werken, kan dat soms leiden tot een incident. 
Mensen zijn verplicht om een incident te melden aan de ILT, als het incident tot een verhoogd risico voor mens of milieu 
kan leiden.
Het Bureau GGO (onderdeel van het Rijksinstituut voor Volksgezondheid en Milieu) behandelt vergunningaanvragen om 
met ggo’s te werken namens de minister van Infrastructuur en Waterstaat (IenW). Zo nodig beoordeelt de Commissie 
Inspectie Leefomgeving en Transport | 120
