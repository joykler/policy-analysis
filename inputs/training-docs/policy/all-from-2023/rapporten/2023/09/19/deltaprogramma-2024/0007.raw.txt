Ministerie van Infrastructuur  
In zijn aanbiedingsbrief bij het DP2024 geeft de deltacommissaris vijf aanbevelingen en daaraan 
en Waterstaat
verbonden adviezen:
Datum
1. Pas een generatietoets toe bij beslissingen over de ruimtelijke inrichting van Nederland, met als aanbod om dit 
19 september 2023
idee samen met jongeren en de partners van het deltaprogramma te omarmen en nader uit te werken.
Ons kenmerk
2. Betrek burgers rechtstreeks bij de aanpak van klimaatadaptatie, met als advies om de komende jaren 
IENW/BSK-2023/220012
praktijkervaring op te doen met nieuwe vormen van participatie. Bijvoorbeeld het instellen van een 
burgerberaad bij concrete projecten of programma’s ten behoeve van grootschalige, 
klimaatbestendige maatregelen.
3. Maak scherpere keuzes op korte termijn. Hierbij vraagt de deltacommissaris expliciet aandacht voor de 
duurzame beschikbaarheid van grondwater, het grensoverschrijdende karakter van opgaven voor 
grond- en oppervlaktewater en voldoende ruimte voor het (veel) meer vasthouden en bergen van water.
4. Bruggen blijven bouwen en verankeren in deltabeslissingen en strategieën, met als advies om de verbinding 
tussen de opgaven van het Deltaprogramma en andere maatschappelijke opgaven verder te versterken 
en onderdeel te maken van de in 2026 herijkte voorkeursstrategieën. 
5. De uitvoering in de regio moet centraal staan; kaders, instrumentarium en samenwerking op rijksniveau moeten 
daaraan dienstbaar zijn, met als advies:
• werk vanuit de geest van water en bodem sturend, voordat structurerende keuzen (juridisch) 
geborgd zijn;
• handel anticiperend, overal waar dat kan;
• ontwikkel een structurele financiering uit het Deltafonds, ook voor hitte.
Reactie kabinet op DP2024
Het kabinet informeert met deze brief de Tweede Kamer graag over welke stappen gezet worden om 
beter voorbereid te zijn op de gevolgen van klimaatverandering en hoe de aanbevelingen van de 
deltacommissaris daarin meegenomen worden:
1. Toepassen van een generatietoets bij beslissingen over de ruimtelijke inrichting van Nederland.
Terecht benadrukt de deltacommissaris dat onze keuzes nu nog decennia impact hebben. Dat is één van de 
hoofdredenen dat het kabinet inzet op water en bodem sturend bij beslissingen in de fysieke leefomgeving. 
Nu rekenschap geven van de randvoorwaarden die in de toekomst steeds meer impact hebben, is 
noodzakelijk. Het kabinet ondersteunt dan ook het voorstel van de deltacommissaris om samen met 
jongeren en partners van het deltaprogramma het idee van een generatietoets nader uit te werken. Inzet van
het kabinet daarbij is het zoeken naar een aanpak om de lange termijn impact van onze beslissingen nu nog 
beter mee te wegen. Graag zien wij dat jongeren bij de uitwerking hiervan daadwerkelijk aan de voorkant 
betrokken worden en de kans geboden wordt om mee te denken met en bij te dragen aan oplossingen. 
De Jonge Watervisie van de Jonge Klimaatbeweging dient hierbij ook als inspiratie.
2. Betrek de burgers rechtstreeks bij de aanpak van klimaatadaptatie.
In het advies geeft de deltacommissaris aan dat nieuwe ontwerprichtlijnen, zoals beschreven in de 
Kamerbrief Water en Bodem sturend, vragen om een andere kijk op hoe beslissingen worden genomen. 
Voldoende schoon water en een gezonde bodem zijn namelijk belangrijk voor iedereen. Om deze doelen 
Deltaprogramma 2024 | Nu voor later 7
