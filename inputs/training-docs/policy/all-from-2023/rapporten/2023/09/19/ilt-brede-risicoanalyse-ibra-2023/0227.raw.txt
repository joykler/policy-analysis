ILT-brede risicoanalyse (IBRA) 2022 - Bijlage A IBRA factsheets
Een bedrijf spreekt een voorgenomen vergunningaanvraag vaak door met de provincie. Daarna volgt dan pas een 
formele vergunningaanvraag. De ILT geeft advies op een vergunningaanvraag als er sprake is van afwijking van beleids- 
doel of norm. De provincie en het bedrijf nemen dit advies meestal over. De ILT geeft een formele zienswijze af, als in de 
ontwerpbeschikking blijkt dat de reactie op het advies onvoldoende is. Of als de ILT pas in de fase van de ontwerp- 
beschikking een eerste zicht heeft op een ongewenste afwijking. Op een omvang van gemiddeld 200 aanvragen per jaar 
gaat het gemiddeld om 60 adviezen en 20 zienswijzen, die de ILT als interventie inzet.
In circa 1,5% van de gevallen leidt een zienswijze van de ILT niet tot het gewenste resultaat. Bij een ernstige afwijking, 
van beleidsdoel of norm, gaat de ILT over tot een beroep bij de bestuursrechter. In de overige gevallen zijn de vergunnin-
gen, na interventie van de ILT, wel op orde.
Populatie
Omwonenden (binnen invloedsgebied). De ILT hanteert de categorie 100.000-1.000.000 personen.
Frequentie
Binnen de groep van 770 bedrijven, zijn er 435 bedrijven met een potentieel EV-risico. De grens van het invloedsgebied 
bepaalt men door, voor het grootst mogelijke ongeval, de afstand te berekenen waar nog juist 1% van de op die afstand 
blootgestelde personen zal overlijden (de 1%-letaliteitsgrens). Dat betekent dat binnen het invloedsgebied (vanaf de 
bron tot de 1%-grens) meer dan 1% van de blootgestelden zal overlijden bij het grootst mogelijke ongeval. Het RIVM 
heeft voor de ILT de data van het Risicoregister gevaarlijke stoffen (RRGS) en de Basisadministratie gemeenten (BAG) 
gecombineerd voor de grootste meest risicovolle bedrijven, waarvoor ILT de Wabo-adviestaak heeft (cijfers zijn van 
2021). Uit deze inventarisatie blijkt dat circa 3,3 miljoen mensen wonen en werken in het invloedsgebied van alle (435) 
risicobedrijven. Voor elk van deze 3,3 miljoen mensen geldt dus minstens een 1% overlijdenskans, in het onverhoopte 
scenario van blootstelling aan het grootst mogelijke ongeval, bij het nabijgelegen risicobedrijf.
Afhankelijk van de beoordelingscategorie mankeert er, in maximaal zo’n 31% van de gevallen, iets aan de aanvraag. Dit 
betreft overigens de aanvragen die de ILT daadwerkelijk toetst; in principe zijn dit ook de aanvragen waarmee de 
grootste problemen verwacht mogen worden. Het RIVM geeft aan dat er relatief weinig grootschalige ongevallen of 
incidenten in Nederland zijn, waarbij mensen in de omgeving van een risicovolle activiteit overlijden. Dat hangt onge-
twijfeld samen met de overheidsinspanningen rondom dit onderwerp. Het RIVM schat de huidige frequentie daarom op 
0 [3, p37].
Van de 348 afhandelde aanvragen, in de periode 2019-2022, bleek er na interventie slechts nog 1 (op onderdelen) niet in 
orde te zijn. Omdat de ILT de vergunningsaanvragen niet random selecteert maar nadrukkelijk de aanvragen selecteert, 
waarmee de grootste problemen verwacht mogen worden, wordt die 1 op 348 aanvragen als een bovengrens gezien. De 
aanwezigheid van een afwijking kan onderdeel uitmaken van de oorzaak van een extern veiligheidsincident. Maar hierop 
zijn nog veel meer factoren van invloed. Daarom nemen we voor de frequentie gelijk aan 0 gebeurtenissen per jaar over 
van het RIVM.
Effecten
Fysiek letsel
Voor de inschatting van externe (fysieke) veiligheid (doden, gewonden) beschouwen we de omvang van dit deel van het 
risico (fysiek letselschade), gelet op de zeer lage frequentie van optreden, als verwaarloosbaar (€ 0).
Economie, Milieu en Gezondheidsschade
Niet van toepassing.
2. Uitstoot van NO bij meest risicovolle bedrijven
x
Omschrijving ongewenste gebeurtenis
Door een Wabo-vergunning af te geven, die niet voldoet aan de vereisten op het vlak van NO-emissie, kunnen er op dit 
x
vlak risico’s ontstaan. Die kunnen tot uiting komen in NO-emissies, die ruimer zijn dan de vergunning zou mogen 
x
toestaan.
Inspectie Leefomgeving en Transport | 227
