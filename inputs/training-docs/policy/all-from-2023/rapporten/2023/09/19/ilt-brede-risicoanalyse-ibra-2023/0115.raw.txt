ILT-brede risicoanalyse (IBRA) 2022 - Bijlage A IBRA factsheets
3. Geluidsoverlast wegverkeer
Omschrijving ongewenste gebeurtenis
Verkeer op Nederlandse wegen zorgt voor geluidsoverlast.
Toezicht door de ILT
Nederland kent 2 typen rijkswegen, namelijk de A- en N-wegen. De A-wegen en een deel van de N-wegen vallen onder 
het toezicht van de Rijksoverheid. De overige N-wegen hebben geen referentiepunten met geluidproductieplafonds. 
Ze vallen onder het toezicht van de provincies. Daarnaast kent Nederland nog een groot aantal wegen dat onder het 
toezicht van de gemeenten valt. Deze wegen hebben ook geen referentiepunten met geluidproductieplafonds.
De ILT onderzoekt de berekeningen van het geluidsniveau (betrouwbaarheid), beoordeelt overschrijdingen van de 
normen (vaststellen overtredingen). En zij achterhaalt de oorzaken van niet-naleving en laat deze wegnemen door 
Rijkswaterstaat (interventie).
Populatie
Geluidsoverlast door wegverkeer raakt de gehele Nederlandse bevolking. De populatie valt in de categorie >10 miljoen 
personen.
Frequentie
Het rijkswegennet telt eind 2021 60.883 referentiepunten langs het rijkswegennet. Op 0,8% van de referentiepunten 
(461) is sprake van een overschrijding van het maximaal geaccepteerde geluidsniveau [18].
Naast deze overschrijding constateert de ILT een dreigende overschrijding van het maximaal geaccepteerde geluidsni-
veau op 2,3% (1413) van de punten in 2020.
Ten opzichte van eerdere jaren is sprake van een lager percentage overschrijding van de geluidsproductieplafonds. 
De hoofdoorzaak hiervan is de afname van de verkeersintensiteiten, als gevolg van de coronamaatregelen. In combinatie 
met de landelijke snelheidsverlaging naar 100 kilometer per uur overdag, vanaf maart 2020.
Gemiddeld heeft Rijkswaterstaat over de afgelopen 5 jaar een plafondoverschrijding van 2,8s% geconstateerd [18]. 
De ILT stelt de frequentie op continu.
Overschrijding Aantal referentiepunten 
geluidproductie- Totaal aantal met overschrijding Percentage 
plafonds referentiepunten geluidproductieplafonds overschrijding
2017 60.885 2.351 3,9
2018 60.876 2.746 4,5
2019 60.888 2.487 4,1
2020 60.882 396 0,7
2021 60.883 461 0,8
Vijfjaars gemiddelde 2,8
Effecten
Fysiek letsel, Economie, Milieu, Gezondheidsschade
Het RIVM stelt in 2017 vast dat de effecten op de gezondheid, als gevolg van geluidhinder, groot zijn (60 doden per jaar 
en >10.000 zieken per jaar). Het overgrote deel van de geluidhinder komt voort uit wegverkeer. De Wereld Gezondheids-
organisatie (WHO) heeft in 2018 een rapport uitgebracht, met richtlijnen voor omgevingsgeluid voor Europa [11].
In 2019 gaf 10,4% van alle inwoners van Nederland (van 16 jaar en ouder) aan in de afgelopen 12 maanden ernstige 
hinder door geluid van wegverkeer te hebben ondervonden [19].
Referentiepunten liggen verspreid door heel Nederland. Nederland telt in 2022 17.590.672 inwoners [20].
Inspectie Leefomgeving en Transport | 115
