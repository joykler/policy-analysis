ILT-brede risicoanalyse (IBRA) 2022 - Bijlage A IBRA factsheets
1. Geluidsoverlast luchtvaartuig Schiphol
Omschrijving ongewenste gebeurtenis
Geluidsoverlast ontstaat door individueel vlieggedrag en door de overschrijding van een bepaalde grenswaarde aan 
geluid.
Toezicht door de ILT
De wet- en regelgeving moet vermijdbare geluidhinder tegengaan. De ILT onderscheidt 2 soorten hinder. Als eerste de 
overschrijding van grenswaarden. Dit zijn jaartotalen van geluidsbelasting. Bij de tweede soort gaat het om individuele 
gedragingen die geluidhinder tot gevolg kunnen hebben. Voorbeelden hiervan zijn het verkeerd baangebruik en het 
onjuiste gebruik van aan- en uitvliegroutes. De ILT controleert op afwijkingen van routes en minimale vlieghoogten, die 
mogelijk zijn veroorzaakt door gezagvoerders. Daarnaast controleert de ILT op juist gebruik van banen en 
openingstijden. 
Populatie
Geluidsoverlast van luchthavens raakt de populatie die in de nabijheid van de luchthaven of aanvliegroutes woont of 
verblijft. Dit betreft de categorie 1-10 miljoen personen.
Frequentie
Jaarlijks stelt de ILT, voor de luchthavens, handhavingsrapportages op. Het doel daarvan is te laten zien wat de toe-
zichtactiviteiten van de ILT waren. En of de luchthavens zich hebben gehouden aan de milieueisen [12-15]. Elk jaar 
presenteert de ILT de Staat van Schiphol met, onder andere, informatie over de veiligheid en leefbaarheid rondom 
Schiphol.
In 2018 werd bij 1,2% van de dagvluchten en bij 9,4% van de nachtvluchten afgeweken van de voorgeschreven vliegroute 
[14]. In 2019 is bij 1,1% van de dagvluchten en 10,2% van de nachtvluchten afgeweken van de voorgeschreven vliegroute [15]. 
In 2020 en 2021 constateerde de ILT geen overtredingen op het gebied van baangebruik.
De ILT stelt 1 keer per jaar overschrijdingen van de milieuwetgeving vast op basis van 35 handhavingspunten voor het 
hele etmaal (L ) en 25 handhavingspunten specifiek voor de nacht (L ) [15].
den night
Totaal aantal handhavingspunten 
Jaar met overschrijding Totale overschrijding Lden dB(A)
2018 4 1,85
2019 5 3,43
2020 0 0
2021 1 0,19
2022 0 0
Gemiddelde vijf jaar 2 1,09
Effecten
Gezondheidsschade
Deze berekening gaat alleen uit van (lokale) geluidhinder door vliegtuigen, als gevolg van overschrijding van de 
geluidsnormen. Dat is een fractie van de totale geluidhinder. In de gemeenten rond Schiphol, waar de handhavingspun-
ten liggen, is sprake van ongeveer 510.000 personen. Bij eerdere versies van de IBRA lag dit lager.
De schadeprijs is afhankelijk van het dB(A)-niveau van de overschrijding. De ILT gebruikt het hoogste dB(A)-niveau, om 
een schaduwprijs per dB(A) voor alle overschrijdingen te bepalen. Deze stelt de ILT op â‚¬ 214 per dB(A) per persoon [16]. 
Voor de lagere dB(A)-niveaus is daarom sprake van enige overschatting. Verder stelt de ILT voor de berekening de 
schadeprijs van een dB(A)-overschrijding op Lnight gelijk aan een dB(A)-overschrijding op Lden. Ook hier is daarom 
sprake van enige overschatting.
Inspectie Leefomgeving en Transport | 113
