ILT-brede risicoanalyse (IBRA) 2022 - Bijlage A IBRA factsheets
2. Legionellabesmetting via de drinkwaterinstallatie van een prioritaire instelling  
in Caribisch Nederland 
Omschrijving ongewenste gebeurtenis
De legionellabacterie veroorzaakt een ernstige longontsteking: legionellose. Dit heet ook wel legionellapneumonie. 
Besmetting vindt plaats door het inademen van kleine waterdruppels of aerosolen waarin de legionellabacterie 
aanwezig is.
Toezicht door de ILT
De ILT houdt toezicht op de beheersmaatregelen die prioritaire instellingen, in Caribisch Nederland , nemen om 
legionella te voorkomen en de uitvoering daarvan.
Populatie
Alle inwoners van de Caribisch Nederland , circa 29.500 [6]. Dit valt in de populatie 10.000-100.000 personen.
Frequentie
Legionellabesmettingen bij prioritaire instellingen kunnen doorlopend optreden. De ILT bepaalt de frequentie op 
continu.
Effecten
Fysiek letsel, Economie en Milieu: 
Niet van toepassing.
Gezondheidsschade
De effecten van legionella in Caribisch Nederland  zijn niet bekend. In Caribisch Nederland  komt hetzelfde soort 
maatschappelijke schade voor als in Nederland. De schadelast voor de Caribisch Nederland  is daarom een factor van de 
totale IBRA-schadelast binnen Nederland. Deze factor is berekend op basis van de verhouding tussen de omvang van 
bevolking binnen de Caribisch Nederland  en die in Nederland in 2021 vanwege de meest recente aantal meldingen van 
patiënten met legionellapneumonie.
Het aantal inwoners in Caribisch Nederland  in 2021 is circa 26.000 [6] en dat van Nederland circa 17,4 miljoen [5]. Dus de 
rekenfactor van het aantal inwoners in Caribisch Nederland  ten opzichte van Nederland is 26.000/17,4 miljoen = 0,0015 
(afgerond op 4 cijfers). De maatschappelijke schade voor Nederland is 3.111 DALY’s. De maatschappelijke schade in 
Caribisch Nederland  bedraagt daarmee 3.111 * 0,0015 * € 85.000 = € 400.000.
Inspectie Leefomgeving en Transport | 132
