ILT-brede risicoanalyse (IBRA) 2022 - Bijlage A IBRA factsheets
Ongeval luchtvaart
Omschrijving
Hoewel ze weinig voorkomen, kunnen vliegtuigongevallen een grote impact hebben. Door vergunningverlening, toezicht 
en handhaving probeert de ILT het aantal ongevallen in de luchtvaart tot 0 terug te brengen.
• De berekende maatschappelijke schade voor dit onderwerp: 44,2 miljoen euro
• Is er extra schade waarvoor geen bedrag kan worden bepaald: Ja
• Aanzienlijke schade binnen de wettelijke regels: Nee
• Schade als Buitengewone gebeurtenis: Nee
Regelgeving en doel
De luchtvaart kent strikte wetten, regelingen, Europese verordeningen en internationale verdragen [1-7]. De regelgeving 
zorgt voor een veilige vliegreis en een gelijk veiligheidsniveau in een internationaal verband. De regelgeving is daarnaast 
erop gericht om ongevallen in de luchtvaart te voorkomen.
Bijzonderheden
De ILT voldoet niet aan alle internationale verplichtingen. Onvoldoende toezicht verhoogt het risico op een 
luchtvaartongeval. 
Discussiepunten
Geen.
Overzicht van ongewenste gebeurtenissen 
1. Ongeval luchtvaart.
2. Arbeidsongeval van het luchtvaartpersoneel.
3. Ongeval luchtvaart in Caribisch Nederland .
4. Arbeidsongeval van het luchtvaartpersoneel in Caribisch Nederland .
1. Ongeval luchtvaart
Omschrijving ongewenste gebeurtenis
Een ongeval met slachtoffers van een vliegtuig, op of boven Nederlands grond- of zeegebied, ongeacht de herkomst van 
het betrokken vliegtuig. Binnen deze gebeurtenis valt ook een ongeval met slachtoffers met een Nederlands vliegtuig 
buiten Nederlands grond- of zeegebied.
Toezicht door de ILT
De ILT voert toezicht en vergunningverlening uit voor de EASA (European Union Aviation Safety Agency). Er zijn strenge 
internationale en nationale kaders. Het gaat daarbij om:
1. Productie en onderhoud, van zowel vliegtuigen als onderdelen
2. Vluchtuitvoering met opleidingen en examens
3. Inrichting en gebruik van luchtvaartterreinen
4. Luchtvaartmaatschappijen
5. Luchtverkeersdienstverlening
Het toezicht door de ILT betreft zowel roerende, als onroerende onderdelen.
Roerende onderdelen
1. Commercial Air Transport (CAT). Vliegtuigen voor de commerciële luchtvaart, lijn- of charterdiensten voor het 
vervoer van passagiers of goederen.
2. General Aviation (GA). Een brede sector binnen de luchtvaart. Bijvoorbeeld recreatieve luchtvaart, zweefvliegtuigen, 
luchtballonnen en helikopters.
3. Very Light Aircraft (VLA) en Micro Light Aircraft (MLA). Dit zijn vliegtuigen met niet meer dan 2 zitplaatsen.
4. Drones.
Inspectie Leefomgeving en Transport |
