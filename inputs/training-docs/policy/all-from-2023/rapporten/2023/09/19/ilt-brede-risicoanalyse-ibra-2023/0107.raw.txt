ILT-brede risicoanalyse (IBRA) 2022 - Bijlage A IBRA factsheets
Energielabels
Omschrijving
De Europese Unie heeft energielabels ontwikkeld om mensen bewust te maken van het energieverbruik. De ILT is 
toezichthouder voor de energielabels van gebouwen, nieuwe personenauto’s en nieuwe personen-, bestel-, en vracht-
autobanden (hierna autobanden).
Energielabels bij gebouwen hebben tot doel om eigenaren, kopers en huurders bewust te maken van de energiezuinig-
heid van het gebouw. Daarnaast geeft een energielabel handvatten om een gebouw energiezuiniger te maken. Dit heeft 
tot doel dat gebouwen minder energie verbruiken en gebruikers en eigenaren bewuster omgaan met energie. Een 
energielabel voor een gebouw geeft de energieprestatie weer: de hoeveelheid energie die wordt gebruikt bij een 
normaal gebruik van het gebouw. 
Nieuwe personenauto’s moeten sinds 2001 zijn voorzien van een energielabel voor het brandstofverbruik, de zuinig-
heidscategorie en de koolstofdioxide (CO)-uitstoot. Een dergelijk label moet het gebruik van energiezuinige auto’s 
2
stimuleren. Het energielabel laat zien hoeveel brandstof een nieuwe auto verbruikt en wat de uitstoot is in vergelijking 
met auto’s uit dezelfde klasse.
Het energielabel voor autobanden geeft informatie over de drie belangrijkste eigenschappen van een autoband, 
namelijk het brandstofverbruik, de grip op nat wegdek en de geluidsbelasting. 
• De berekende maatschappelijke schade voor dit onderwerp is: 0 miljoen euro.
• Is er extra schade waarvoor geen bedrag kan worden bepaald: Ja.
• Aanzienlijke schade binnen de wettelijke regels: Nee.
• Schade als buitengewone gebeurtenis: Nee.
Regelgeving en doel
De ILT houdt toezicht op basis van verschillende regels:
1. Het Besluit energieprestatie gebouwen (Beg) en bijbehorende regeling (Reg) [1-2]; 
2. Het Besluit etikettering energieverbruik personenauto’s [3];
3. De EU Verordening inzake de etikettering van autobanden [4].
Het doel van deze regelgeving is om gebruikers in staat te stellen om op basis van het energielabel een zorgvuldige keuze 
te maken en te stimuleren om de energieprestatie mee te wegen bij het (ver)kopen of huren van gebouwen en het kopen 
van nieuwe personenauto’s en autobanden.
Bijzonderheden
1. Vanaf 1 januari 2021 zijn de regels voor het verkrijgen van het energielabel voor woningen veranderd. Verkopers van 
woningen kunnen vanaf dat moment niet meer digitaal een (vereenvoudigd) energielabel regelen. Daardoor zijn de 
kosten voor het krijgen van een energielabel voor een woning vanaf 2021 hoger dan daarvoor.
2. De ILT houdt geen toezicht op voertuigen voor speciale doeleinden, zoals brandweer- en gepantserde voertuigen en 
ook niet op tweedehandsauto’s.
3. Diverse soorten autobanden zijn uitgezonderd van de regels met betrekking tot energielabels. Voorbeelden hiervan 
zijn terreinbanden en banden die worden gebruikt voor races. 
Discussiepunten
Geen.
Overzicht van ongewenste gebeurtenissen 
1. Onnodig energieverbruik in woonhuizen en utiliteitsgebouwen
2. Onnodig brandstofverbruik, geluid en minder grip bij personenauto’s en autobanden
Inspectie Leefomgeving en Transport |
