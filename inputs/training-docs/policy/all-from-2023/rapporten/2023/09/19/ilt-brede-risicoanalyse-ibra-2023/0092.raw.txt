ILT-brede risicoanalyse (IBRA) 2022 - Bijlage A IBRA factsheets
Overzicht van ongewenste gebeurtenissen 
1. Verontreinigd drinkwater
2. Verkeerde tariefstelling drinkwater
3. Uitval van drinkwatervoorziening; Buitengewone Gebeurtenis
4. Verontreinigd drinkwater en uitval drinkwatervoorziening Caribisch Nederland .
1. Verontreinigd drinkwater
Omschrijving ongewenste gebeurtenis
Verontreinigd drinkwater zorgt voor fysieke, gezondheids- en milieuschade. 
Toezicht door de ILT
De ILT houdt toezicht op de organisatie, kwaliteitszorg, leveringszekerheid, continuïteit en doelmatigheid van de 
openbare drinkwaterlevering in Europees Nederland. 
Populatie
Drinkwater betreft de volledige Nederlandse bevolking: populatie meer dan 10 miljoen.
Frequentie
In Nederland zijn sinds 1945 drie grote microbiologische uitbraken in het geleverde drinkwater bekend waarbij mensen 
ziek zijn geworden:
1. Amsterdam in 1962
2. Scheepvaartkwartier in Rotterdam in 1981
3. Leidsche Rijn, besmetting met huishoudwater in 2001 [10]
Drinkwaterbedrijven die oppervlaktewater gebruiken voor de bereiding van drinkwater (ongeveer 40% van de drinkwa-
tervoorziening) moeten de inname van dit oppervlaktewater regelmatig stoppen door vervuiling van deze bron. 
Voorbeelden zijn de chemische verontreiniging met pyrazool in 2015 [11, p40] en de verhoogde zoutconcentratie in het 
IJsselmeer [12]. Bij langdurige droge perioden is de drinkwatervoorziening uit de Maas kwetsbaar [13]. 
Hieronder is een overzicht opgenomen van overschrijdingen van kwaliteitsnormen die de gezondheid kunnen schaden: 
2016: 63 (=53 microbiologisch + 11 chemisch) [14] 
2017: 59 (=53 microbiologisch + 6 chemisch) [15] 
2018: 105 (=91 microbiologisch + 14 chemisch) [16] 
2019: 112 (=103 microbiologisch + 9 chemisch) [17]
2020: 114 (=109 microbiologisch + 5 chemisch) [18]
2021: 130 (=111 microbiologisch + 19 chemisch [19]
De drinkwaterbedrijven nemen bij overschrijdingen adequate maatregelen [14; 14; 15; 16; 17]. 
Het aantal normoverschrijdingen voor signaleringsparameters, waaronder ‘overige antropogene stoffen’ is sinds 2018 
aanzienlijk toegenomen. Dit is mede een gevolg van de toegenomen aandacht voor opkomende stoffen in oppervlakte-
water en drinkwater en een gerichter (risicogebaseerd) monitoringsprogramma door de drinkwaterbedrijven. Met 
minder analyses (50.000 tot 60.000 per jaar vanaf 2019) worden jaarlijks circa 300 normoverschrijdingen gevonden. In 
2017 en 2018 waren dat er nog respectievelijk 69 en 123 bij een totaal van ruim 80.000 analyses. Signaleringparameters 
zijn bedoeld om de kwaliteit van de bron te bewaken door het signaleren van mogelijke verontreinigingen in drinkwater. 
De zorg over deze stoffen wordt door de maatschappij breed gedragen [16]. 
Kleine verstoringen met beperkte gevolgen komen regelmatig voor, grote incidenten minder. 2021 kende twee inciden-
ten met een omvangrijke E.coli besmetting. Zowel Brabant Water als Vitens gaven een grootschalig kookadvies af. In 
beide gevallen bleek een scheurtje in het dak van een voorraadkelder de oorzaak [19]. 
De ILT stelt in het algemeen dat de kans op een incident met grote (blijvende) gezondheidsschade klein is. 
Inspectie Leefomgeving en Transport |
