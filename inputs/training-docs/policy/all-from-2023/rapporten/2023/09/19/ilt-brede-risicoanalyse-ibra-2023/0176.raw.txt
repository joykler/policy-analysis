ILT-brede risicoanalyse (IBRA) 2022 - Bijlage A IBRA factsheets
4. Capaciteitsbeperkingen luchthaven Schiphol 
In 2022 zijn er ingrijpende capaciteitsproblemen ontstaan op de luchthaven Schiphol, met name veroorzaakt door 
een tekort aan beveiligers. Ook andere tekorten hebben de capaciteit van de luchthaven beperkt, zoals capaciteits-
tekorten bij afhandelaars en bij vliegend personeel. In 2023 zijn nieuwe capaciteitsbeperkingen van toepassing, nu 
vanwege andere oorzaken. Deze capaciteitsbeperkingen leiden tot annuleren van vluchten en verschuiven van 
vertrektijden. In 2022 hebben veel passagiers niet tijdig kunnen instappen voor hun vlucht, alhoewel zij 4 uur van te 
voren op de luchthaven aanwezig waren. Meestal valt dit buiten de reikwijdte van de verordening, maar de ILT heeft 
hier wel veel klachten over ontvangen die afgehandeld moesten worden. Omdat tijdelijk vanwege COVID-19 de 
klachttermijn was verruimd tot 2 jaar na de vlucht, heeft de ILT veel klachten ontvangen over instapweigeringen en 
annuleringen. Inmiddels is de termijn weer beperkt tot 1 jaar na de vluchtdatum. 
5. Wettelijk vereiste financiële compensatie 
In het geval van een langdurige vertraging, een annulering en een instapweigering hebben passagiers recht op compen-
satie (financieel) en assistentie en verzorging (niet financieel). Assistentie en verzorging kan bestaan uit verzorging  
(eten en drinken), hotelovernachting, terugbetaling van het vervoersbewijs of alternatief vervoer onder vergelijkbare 
voorwaarden. Met name het recht op de keuze tussen terugbetaling of een andere vlucht kost veel handhavings-
capaciteit. Maar ook financiële vergoeding is een optie. Voor bus- en treinvervoer en personenvervoer over water kan 
een passagier een financiële compensatie krijgen als de vervoerder weigert om de passagier mee te nemen, bij 
annulering of bij lange vertraging van de reis. Deze compensatie bestaat uit een percentage van de prijs van het ticket. In 
de luchtvaart is het compensatiebedrag een vast bedrag (€ 250 tot € 600 afhankelijk van de vertraging en de bestemming). 
Discussiepunten
Geen.
Overzicht van ongewenste gebeurtenissen 
1. Inbreuk op passagiersrechten: busvervoer
2. Inbreuk op passagiersrechten: vervoer over water
3. Inbreuk op passagiersrechten: trein 
4. Inbreuk op passagiersrechten: luchtvaart
5. Inbreuk op rechten mobiliteitsbeperkte en gehandicapte passagiers
1. Inbreuk op passagiersrechten: busvervoer
Toezicht door de ILT: busvervoer
De ILT houdt toezicht op de lijndiensten en op toerisme gerichte busdiensten. Passagiers van autobussen en touringcars 
dienen bijna nooit een klacht bij de ILT. Er zijn in 2017 en 2018 totaal 8 klachten bij de ILT binnengekomen. In 2019 zijn 9 
meldingen en in 2020 zijn 36 meldingen bij het Meld- en Informatiecentrum (MIC) binnengekomen. Een aantal vragen in 
2020 (9 stuks) had te maken met de coronacrisis en laat de ILT hier buiten beschouwing. De overige meldingen betroffen 
geen klachten. Er is in 2021 geen enkele klacht en in 2022 1 klacht bij de ILT binnengekomen. Deze klacht was gericht 
tegen een Italiaans touringcarbedrijf en had te maken met de annulering van een rit. 
Uit het geringe aantal meldingen bij de ILT blijkt dat de vervoersbedrijven de meeste klachten afhandelen. 
Gemiddeld zijn er dus [8/4=] 2 klachten per jaar: dit is omgerekend eens per ‘6-12 maanden’. 
Effecten busvervoer
Voor deze vervoerswijze is de financiële compensatie bij langdurige vertraging, een annulering en een instapweigering 
een percentage (25%-50%) van de prijs van het ticket [13, p23]. Er zijn weinig klachten en het schadebedrag is laag. 
Daarom staat het schadebedrag voor passagiersrechten in het busvervoer in de IBRA op € 0.
2. Inbreuk op passagiersrechten: vervoer over water
Toezicht door de ILT: vervoer over water
De ILT houdt toezicht op commerciële vervoerders voor passagiers over zee en binnenwateren. Het gaat dan bijvoor-
beeld om een rondvaartboot, veerdienst (rivierpont uitgesloten) of cruiseschip die vertrekt uit of reist binnen Nederland. 
In het geval van een langdurige vertraging (meer dan 90 minuten), een annulering en een instapweigering hebben 
passagiers recht op financiële compensatie. 
Inspectie Leefomgeving en Transport |
