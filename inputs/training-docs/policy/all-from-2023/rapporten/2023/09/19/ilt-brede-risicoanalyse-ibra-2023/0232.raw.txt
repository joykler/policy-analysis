ILT-brede risicoanalyse (IBRA) 2022 - Bijlage A IBRA factsheets
In de jaren 2019-2022 constateert de ILT in een groot aantal gevallen (gemiddeld per onderwerp ongeveer 18%) afwijkin-
gen. Afhankelijk van het onderwerp kunnen de afwijkingen variëren van 7% tot maximaal 43%.
Een bedrijf spreekt een voorgenomen vergunningaanvraag vaak door met de provincie. Daarna volgt een formele 
vergunningaanvraag. De ILT geeft advies op een vergunningaanvraag, als er sprake is van afwijking van beleidsdoel of 
norm. De provincie en het bedrijf nemen dit advies meestal over. De ILT geeft een formele zienswijze af, als uit de 
ontwerpbeschikking blijkt dat de reactie op het advies onvoldoende is. Of als de ILT pas in de fase van de ontwerp- 
beschikking een eerste zicht heeft op een ongewenste afwijking.
In circa 1,5% van de gevallen leidt een zienswijze van de ILT niet tot het gewenste resultaat. Bij een ernstige afwijking van 
beleidsdoel of norm, gaat de ILT over tot een beroep bij de bestuursrechter. In de overige gevallen zijn de vergunningen 
na interventie van de ILT wel op orde.
De ILT controleert bij de aangevraagde vergunning of, conform LAP3 en de Sectorplannen, de afvalstoffen optimaal 
ingezet worden in de circulaire economie. Om zodoende grondstoffen te besparen. Daarnaast controleert de ILT de 
vergunningen ook op de risico’s op verspreiding van in afval voorkomende ZZS (zeer zorgwekkende stoffen) in het milieu 
en de circulaire economie. Bijzonder is dat bij vergunningaanvragen met een afvalcomponent de ILT er vooralsnog voor 
kiest om een 100% controle uit te voeren: alle aanvragen worden beoordeeld.
Populatie
Burgers van Nederland en omringende landen: meer dan 10 miljoen personen.
Frequentie
Voor wat betreft het Landelijk AfvalbeheerPlan (LAP3) en de Sectorplannen constateert de ILT in de jaren 2019-2022, 
afhankelijk van het te toetsen deelaspect, maximaal 24 vergunningen met een tekortkoming op een totaal van 56 
aanvragen oftewel eens per 1-3 maanden.
Effecten
Milieu 
In 2020 bedraagt de totale hoeveelheid niet gevaarlijk afval van bedrijven waarop de ILT adviseert 13.295.147 ton [5]. In 
2018 bedraagt de totale hoeveelheid gevaarlijk afval van bedrijven waarop de ILT adviseert 1.285.383 ton [6]. Als de ILT de 
kans op een vergunning met een tekortkoming (43%) op dit punt betrekt op deze totalen en ervan uitgaat dat overschrij-
dingen maximaal 50 % van de vergunde uitstoot extra bedraagt dan resulteert dit respectievelijk in 2.858.457 ton niet 
gevaarlijk afval en 276.357 ton gevaarlijk afval per jaar. Met een milieuprijs van € 830 per ton voor niet gevaarlijk afval en 
een milieuprijs van € 1075 per ton voor gevaarlijk afval resulteert dit in een potentiële milieuschade van € 2.670 miljoen. 
Omdat de ILT tot op heden echter alle vergunningaanvragen met een afvalcomponent waar zij een adviesrol bij heeft 
controleert en er na afloop van dat proces in de periode 2019-2022 één vergunning overblijft met een tekortkoming 
(2%), stelt de inspectie de milieuschade op € 53,4 miljoen milieuschade per jaar. 
Fysiek letsel,  Economie en Gezondheidsschade
Niet van toepassing.
Toekomstige ontwikkelingen
Ontwikkelingen zoals de energietransitie, de circulaire economie, het gebruik van afvalstoffen als grondstoffen en het 
Schone Lucht Akkoord (het zo scherp mogelijk vergunnen) leiden waarschijnlijk tot een groter aantal vergunningproce-
dures. De verwachting is dat de ILT vaker relevante aspecten zal beoordelen (kwantiteit) en naar verwachting daarbij een 
gelijkblijvend hoog percentage tekortkomingen vastgesteld zal worden (kwaliteit), tot de situatie zich op deze onderde-
len afneemt en stabiliseert.
Inspectie Leefomgeving en Transport |
