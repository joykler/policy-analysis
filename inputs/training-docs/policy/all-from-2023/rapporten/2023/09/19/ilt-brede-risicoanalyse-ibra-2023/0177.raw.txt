ILT-brede risicoanalyse (IBRA) 2022 - Bijlage A IBRA factsheets
De ILT kan niet optreden in individuele gevallen bij een geschil over schadevergoeding, want dit is civielrechtelijk van 
aard. De ILT is bevoegd om op te treden als beroepsinstantie voor klachten van scheepvaartreizigers, als die niet 
tevreden zijn met de afhandeling van hun klacht door de rederij. In de volgende gevallen kan de ILT optreden tegen 
vervoerders in de scheepvaart:
• Als een passagier een individuele klacht indient over de informatie die het bedrijf verstrekt.
• Als een passagier een individuele klacht indient over de voorzieningen voor mensen met een beperking.
• Als een passagier een individuele klacht indient over de verzorging (eten en drinken) en de ondersteuning.
• Als een vervoerder stelselmatig geen of onvoldoende vergoeding geeft bij vertraging en annulering.
• Als een vervoerder de kwaliteitsnormen voor ondersteuning overtreedt.
• Als medewerkers klachten hebben over de opleiding en de instructies voor varend personeel.
De ILT kan vervoerders, die stelselmatig de wet overtreden, sancties opleggen. 
Het aantal meldingen bij de ILT van passagiers die reizen over water is minimaal: er zijn in 2020 25 meldingen binnenge-
komen [ILT-gegevens]. Meer dan de helft van het aantal meldingen (16 stuks) had te maken met de coronacrisis en laat 
de ILT hier buiten beschouwing. De ILT heeft de overige scheepvaartreizigers met klachten over inbreuk op de verorde-
ning over passagiersrechten gewezen op de klachtenprocedure van de rederij.
In 2020 zijn er 9 meldingen: dit is omgerekend eens per ‘1-3 maanden’. 
Effecten vervoer over water
De passagier heeft recht op ondersteuning bij annulering of vertraging van het vertrek meer dan 90 minuten. Daarnaast 
heeft hij recht op een vergoeding. Deze is afhankelijk van de specifieke situatie en moet in een redelijke verhouding staan 
tot de wachttijd, zoals gratis snacks, maaltijden of verfrissingen.
Schadevergoeding in geval van vertraging, is afhankelijk van de vertraagde tijd en de duur van de reis. De vergoeding is 
een percentage (25%-50%) van de prijs van het ticket [13, p24]. Zowel de frequentie als het schadebedrag is laag. Daarom 
staat het schadebedrag voor passagiersrechten bij personenvervoer over water in de IBRA op € 0.
3. Inbreuk op passagiersrechten: trein
Toezicht door de ILT: trein
In het geval van een langdurige vertraging, een annulering en een instapweigering hebben reizigers van treinvervoerders 
recht op financiële compensatie. 
De ILT behandelt klachten over alle spoorwegondernemingen voor vervoer binnen de Europese Unie. De ILT treedt in de 
volgende gevallen wel op tegen treinvervoerders, station beheerders of infrastructuurbeheerders:
• Als een reiziger een individuele klacht indient over de informatie die een spoorwegonderneming verstrekt.
• Als een reiziger een individuele klacht indient over de voorzieningen die een spoorwegonderneming biedt voor 
mensen met een beperking.
• Als een spoorwegonderneming stelselmatig geen of onvoldoende vergoeding bij vertraging geeft.
De ILT mag niet optreden in individuele gevallen bij een geschil over schadevergoeding, want dit is civielrechtelijk van 
aard. Dat blijkt uit de uitspraak van het College van Beroep [12] voor het bedrijfsleven. 
De ILT kan vervoerders, die stelselmatig de wet overtreden, sancties opleggen. 
De verordening voor treinverkeer regelt bovendien de onmiddellijke financiële hulp voor slachtoffers van ongevallen in 
de periode meteen na het ongeval. Per 7 juni 2023 treedt een nieuwe Europese Reizigersrechten Verordening in werking 
[15]. Mogelijk heeft de nieuwe verordening impact op het toezicht door de ILT.
De passagier heeft recht op compensatie als de vertraging langer dan 1 uur duurt. Het NS Jaarverantwoording 2021 van 
de Nederlandse Spoorwegen (NS), de grootste treinvervoerder van Nederland, wijst uit dat 98,1% van de treinen zonder 
of met maximaal 15 minuten vertraging arriveert [14, p. 11.]. Bovendien heeft de NS een goed werkend geld-terug-sys-
teem ingevoerd waarbij de NS al bij een half uur vertraging een vergoeding uitkeert. Het jaarverslag 2021 van ProRail 
vermeldt de percentages over alle vervoerders in Nederland heen: daar staat bij Reizigerspunctualiteit HoofdRailNet 
(HRN, met een maximum van 15 minuten) hetzelfde percentage [16]. 
Treinreizigers melden heel weinig bij de ILT over het niet (goed) afhandelen van hun klacht door de NS. Onderstaande 
tabel geeft een overzicht van de meldingen die de ILT via het MIC heeft ontvangen [ILT-gegevens]:
Inspectie Leefomgeving en Transport |
