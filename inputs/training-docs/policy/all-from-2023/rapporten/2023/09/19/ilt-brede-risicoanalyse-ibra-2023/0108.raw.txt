ILT-brede risicoanalyse (IBRA) 2022 - Bijlage A IBRA factsheets
1. Onnodig energieverbruik in woonhuizen en utiliteitsgebouwen
Omschrijving ongewenste gebeurtenis
De eigenaar of huurder van een woning of utiliteitsgebouw is zich niet bewust van de mate van energiezuinigheid van 
een gebouw, als het geen energielabel heeft. 
Toezicht door de ILT
Huiseigenaren zijn verplicht een geldig energielabel aan de koper of huurder beschikbaar te stellen als zij een huis 
verkopen, verhuren of opleveren. Iedere woningeigenaar heeft in 2015 van de overheid een voorlopig energielabel 
gekregen. Dit is een globale inschatting, gebaseerd op onder andere gegevens als bouwjaar, type en oppervlak van de 
woning. De eigenaar kan het voorlopige label omzetten in een definitief label om te weten welk energielabel bij de 
woning hoort. Vanaf 2021 moet de eigenaar van een woning een opdracht verstrekken aan een adviesbureau voor 
energielabels als die een energielabel wil aanvragen. De adviseur komt naar de woning, neemt alle kenmerken op, stelt 
een rapport op en certificeert een energielabel. De kosten voor het aanvragen van een energielabel via een adviesbureau 
zijn hoger dan voor het aanvragen van een energielabel via de webapplicatie. Certificerende instellingen controleren de 
adviseurs. De ILT houdt geen toezicht op de adviseur. De ILT kan eigenaren aanschrijven, als zij geen geldig energielabel 
hebben geregeld bij de verkoop,  verhuur of oplevering van hun woning.
Verder houdt de ILT toezicht op de aanwezigheid van een geldig energielabel bij de verkoop,  verhuur en oplevering van 
utiliteitsgebouwen. De ILT kan een interventie doen als eigenaren niet aan deze verplichting voldoen. Dat bestaat uit een 
bestuurlijke boete aan een eigenaar die een gebouw verkoopt of een last onder dwangsom bij een eigenaar die een 
gebouw verhuurt. 
Ook ziet de ILT toe op het vermelden van de indicator van de energieprestatie van een woning of utiliteitsgebouw in 
advertenties in commerciële media. Dat is verplicht als een eigenaar een gebouw op die manier te koop of te huur 
aanbiedt.
Soms zijn beheerders en eigenaren van gebouwen verplicht om het energielabel op een zichtbare plaats aan te brengen. 
Dit geldt voor overheidsgebouwen met een publieke functie en voor gebouwen waar veel mensen komen en waarvan de 
2
gebruiksoppervlakte groter is dan 250 m. De ILT houdt ook hierop toezicht.
De ILT ziet alleen toe op de aanwezigheid van het energielabel. De ILT heeft niet als taak om te controleren of de juiste 
classificatie op het label staat. 
Populatie
Alle (ver)kopers en (ver)huurders van woonhuizen en utiliteitsgebouwen hebben te maken met de aanwezigheid van het 
energielabel. Het betreft dus alle volwassenen met een huishouden en alle ondernemingen. De populatie valt dus in de 
categorie ‘meer dan 10 miljoen’.
Frequentie
Bij energielabels gaat het om grote hoeveelheden. Ter indicatie, in 2020 worden circa 275.000 woningen verkocht 
waarbij een energielabel verplicht is. Voor sommige woningen is een energielabel niet verplicht, zoals een recreatiewo-
ning die minder dan vier maanden per jaar wordt gebruikt. Een label is tien jaar geldig na de opnamedatum. Iedere dag 
wisselen honderden gebouwen van eigenaar of huurder. De ILT constateert dat in 2018 89%, in 2019 91% en in 2020 92% 
van de woningtransacties met een geregistreerd energielabel verlopen. 
In december 2020 zijn er veel meer woningtransacties dan in voorgaande jaren. Dit heeft te maken met de verhoging van 
de overdrachtsbelasting per 1 januari 2021 voor woningen die niet als hoofdverblijf dienen (van 2% naar 8%). Het 
systeem voor registratie van het energielabel, raakte daardoor overbelast. Dat heeft er mede voor gezorgd dat in 
december 2020 meer woningen zonder geldig energielabel van eigenaar zijn gewisseld. Het percentage woningtransac-
ties met een geregistreerd energielabel in 2020 zonder de maand december is 92%. 
De frequentie valt in de categorie ‘continu’.
Inspectie Leefomgeving en Transport | 108
