ILT-brede risicoanalyse (IBRA) 2022 - Bijlage C Marktwerking
Onderwerp 1: Bouwproducten
Beschrijving marktwerking bij dit onderwerp
Marktschade treedt op door de verkoop van bouwproducten zonder certificaat of producten die niet voldoen aan de 
eisen van CE-markering. CE staat hierbij voor Conformité Européenne, wat betekent dat het in overeenstemming is met 
de Europese regelgeving. De marktschade betreft concurrentievervalsing.
Regelgeving en doel
In Verordening 305/2011 (Construction Products Regulation, CPR [1]), ook wel de Verordening Bouwproducten, is de 
wet- en regelgeving opgenomen. Het doel van de verordening is onder andere:
• Het bevorderen van het vrije handelsverkeer binnen de Europese Unie.
• Het toezien op gelijke spelregels voor marktdeelnemers (level playing field), om concurrentievervalsing tegen te gaan.
Bijzonderheden
Voor dit onderwerp gaat de ILT ervan uit dat 55% van de bouwproducten niet voldoet aan de CE-eisen [2].De Europese 
Commissie stelt op basis van inspectieresultaten binnen de Unie tussen 2010 en 2013 vast dat 55% van de producten niet 
voldoet aan de CE-eisen. Dit is deels een aanname. Echt betrouwbare cijfers over het precieze percentage dat na controle 
niet blijkt te voldoen zijn er niet en voorlopig zijn die ook niet te verwachten. De ILT rekent daarom met het percentage 
van 55%, omdat dit het best beschikbare getal is. Hierbij kan sprake zijn van over- of onderschatting.
Toezicht door de ILT
De ILT ziet toe op de volledigheid en de juistheid van de informatie die fabrikanten en overige marktdeelnemers aan de 
gebruikers van het product verstrekken. De ILT controleert steekproefsgewijs of de eigenschappen van de bouwproduc-
ten overeenkomen met de eigenschappen die de fabrikanten op de CE-markering vermelden. Ook controleert ze of het 
geoorloofd is dat fabrikanten en overige marktdeelnemers een CE-markering gebruiken of dat het geoorloofd is dat een 
fabrikant geen CE-markering gebruikt.
Frequentie en effecten
Bouwproducten worden dagelijks verhandeld en geproduceerd. Concrete cijfers over het volume van productstromen 
die onder de CPR vallen zijn niet bekend. De totale markt aan bouwproducten, die vallen onder de reikwijdte van de 
verordening, is erg divers: van schroeven en rookmelders, tot en met complete stalen constructies. Van deze bouwpro-
ducten voldoet 55% naar schatting niet aan de eisen voor CE-markering [2]. Handelaren en producenten ervaren 
hierdoor een concurrentievoordeel vanwege het vermijden van kosten.
Vermeden kosten zijn kosten die handelaren en producenten niet maken omdat ze niet voldoen aan de CPR. Het gaat om 
kosten voor kwaliteitsbeheer, advies en voor het testen van producten om deze toegelaten te krijgen tot de Europese 
markt. Door te rekenen met vermeden kosten kan de ILT een schadebedrag aan dit concurrentievoordeel toekennen.
Er zijn geen onderzoeken bekend die specifiek ingaan op de causaliteit tussen de (juiste) CE-markering en de veiligheid 
bij gebruik van bouwproducten. Van onveilige bouwwerken of ongelukken bij bouwwerken is moeilijk vast te stellen of 
de oorzaak ligt bij het product of de toepassing. De ILT vermoedt veelal het laatste.
Fabrikanten en handelaren in Europa betalen in 2017 € 2,62 miljard om aan de Verordening Bouwproducten te voldoen. 
Het Nederlandse aandeel in het bruto nationaal product van Europa in 2020 is 5,2% [3]. Dat betekent dat het aandeel van 
Nederland om aan de kosten van de verordening te voldoen 5,2% x € 2,62 miljard,ca. € 136 miljoen, is.
Hierbij neemt de ILT aan dat het aandeel van de bouwproductensector in Nederland vergelijkbaar is met het gemiddelde 
van de EU. Het Nederlandse aandeel is dan € 136 miljoen. 55% van de Nederlandse bouwproducten voldoet niet aan de 
verordening. 55% van het Nederlandse aandeel is 55% x € 136 miljoen = circa € 75 miljoen. De ILT neemt aan dat er dan 
helemaal geen kosten zijn gemaakt om het product goed te keuren. Het kan echter ook zijn dat importeurs of fabrikan-
ten kosten maken en het product uiteindelijk toch niet voldoet.
Verwijzingen wet- en regelgeving
[1] Verordening (EU) Nr. 305/2011 (2011). Geraadpleegd op 11 november 2022, van https://eur-lex.europa.eu/legal- 
content/NL/TXT/HTML/?uri=CELEX%3A32011R0305&qid=1542638047583&from=NL. 
Inspectie Leefomgeving en Transport |
