ILT-brede risicoanalyse (IBRA) 2022 - Bijlage A IBRA factsheets
Hoogwaterveiligheid
Omschrijving
Deze factsheet beschrijft het risico door overstroming. Een overstroming is iets anders dan wateroverlast of hoogwater. 
Die laatste 2 ontstaan door de gevolgen van hevige regenval en behoren niet tot dit onderwerp. Het risico op overstro-
ming treedt op, wanneer de primaire waterkeringen niet voldoen aan de geldende veiligheidseisen. Onder primaire 
waterkeringen vallen: zeeweringen, duinen en de dijken langs de grootste rivieren. De veiligheidseisen gaan over 
ontwerp, beheer en onderhoud. Als een primaire waterkering faalt, kan dit leiden tot fysiek letselschade, milieuschade, 
economische schade en maatschappelijke ontwrichting. 
• De berekende maatschappelijke schade voor dit onderwerp: geen
• Is er extra schade waarvoor geen bedrag kan worden bepaald: Ja, namelijk schade aan het milieu. 
• Aanzienlijke schade binnen de wettelijke regels: Nee
• Schade als Buitengewone gebeurtenis: Ja, namelijk een buitengewone overstroming €162 miljard.
Regelgeving en doel
In de Waterwet en bijbehorende regelingen staan de normen, verantwoordelijkheden en processen. Die regels moeten 
Nederland beschermen tegen overstromingen [1-2].
Bijzonderheden
1. De waterschappen en Rijkswaterstaat hebben de taak veilige waterkeringen te ontwerpen, beheren en 
onderhouden.
2. Met het oog op de klimaatverandering, sociaaleconomische ontwikkelingen en bodemdaling gelden er sinds 1 
januari 2017 nieuwe normen voor de waterkeringen [1]. De nieuwe normen zijn gebaseerd op vele factoren. Ze gaan 
voornamelijk over de achter de keringen liggende gebieden zoals: economische waarde, aantal inwoners, voorspel-
baarheid en mogelijkheid van evacuatie.
3. De keringen moeten in 2050 aan de nieuwe normen voldoen. De waterkeringsbeheerders hebben tot dat jaar de tijd 
om te inventariseren waar verbeteringen nodig zijn, plannen te maken en deze uit te voeren. De ILT rapporteert aan 
de minister van Infrastructuur en Waterstaat over de resultaten van de veiligheidstoetsen en de zorgplicht. De 
minister van Infrastructuur en Waterstaat rapporteert deze beoordelingen aan de Eerste en Tweede Kamer [2].
Discussiepunten
Geen.
Overzicht van ongewenste gebeurtenissen 
1. Overstroming BG (buitengewoon)
1. Overstroming BG
Omschrijving buitengewone gebeurtenis
Op basis van een veiligheidsnormering, worden de waterkeringen ontworpen. Een overstroming kan ontstaan door 
omstandigheden binnen en buiten die normering. Buiten de normering vallen bijvoorbeeld een extreme storm, extreme 
waterhoogte of een combinatie van die 2. Binnen de normering voor ontwerp, beheer en behoud kan ook een overstro-
ming zijn; de ontwerpen bieden namelijk geen volledige garantie. De theoretische overstromingskansen variëren per 
dijk. En zijn afhankelijk van, onder andere, de bevolkingsaantallen, infrastructuur en bebouwing achter de dijk. 
Wanneer ontwerp, beheer of onderhoud niet volgens de afgesproken norm is, kan dit de kans op overstroming aanzien-
lijk vergroten. Als 1 of meerdere dijktrajecten overstromen kan economische, fysieke, milieu en gezondheid schade 
optreden. De ernst van het gevolg van een overstroming van een dijk hangt af van meerdere factoren, zoals de functie en 
inrichting van het achter de dijk liggende gebied. Andere zaken hebben ook een invloed op de ernst van een overstro-
ming, zoals: de hoogteligging, de economische waarde, het aantal inwoners, de voorspelbaarheid van de overstroming 
en de mogelijkheid van evacuatie. Een overstroming veroorzaakt niet alleen grote fysieke en economische schade. Ook 
de maatschappelijke ontwrichting is groot [3].
Inspectie Leefomgeving en Transport |
