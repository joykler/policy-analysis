ILT-brede risicoanalyse (IBRA) 2022 - Bijlage A IBRA factsheets
2. Blootstelling aan kank erverwekkende stoffen door onveilig pyrotechnisch 
middel
Omschrijving ongewenste gebeurtenis
Bij het ontsteken van noodseinmiddelen komen kankerverwekkende stoffen vrij die kunnen leiden tot 
gezondheidsschade. 
Toezicht door de ILT
De ILT ziet toe op de volledigheid en de juistheid van de informatie die fabrikanten en overige marktdeelnemers 
verstrekken. Ze controleert steekproefsgewijs of de eigenschappen van de producten overeenkomen met de waarde van 
de eigenschappen die de fabrikanten op de CE-markering vermelden. Ook controleert ze of het gebruik van een 
CE-markering al dan niet geoorloofd is.
Populatie
Pyrotechnische artikelen, hier in het bijzonder noodseinmiddelen, raken een deel van de Nederlandse bevolking. 
Noodseinmiddelen worden veelvuldig gebruikt in voetbalstations, maar ook bij demonstraties of tijdens de jaarwisse-
ling. Dit gebruik is verboden, maar vindt wel met grote regelmaat plaats. De ILT stelt de populatie van mensen die 
blootgesteld worden aan deze middelen daarom tussen de 10.000 en 100.000 personen.
Frequentie
Noodsignalen (signaalartikelen) produceren licht, rook of geluid om aandacht te trekken. Voornamelijk de scheepvaart, 
zowel plezier- als beroepsvaart, gebruikt deze noodsignalen. Bij het afsteken van noodsignalen komen kankerverwek-
kende stoffen vrij. Er zijn bij de ILT geen cijfers bekend hoe vaak dit voorkomt. De frequentie is dus onbekend.
Effecten
Gezondheidsschade 
Er zijn geen onderzoeken bekend naar het verband tussen het afsteken van noodsignalen, de blootstelling aan schadelij-
ke rook die daarmee gepaard gaat en het ontstaan van ziektes zoals kanker. De ILT kan daarom geen fysiek letselschade 
en geen gezondheidsschade berekenen (#).
Fysiek letsel, milieu en economie 
Niet van toepassing.
Toekomstige ontwikkelingen
Recente trends zijn onder meer de verkoop van Airsoft guns (nepwapens die in sportverband worden gebruikt). Het bezit 
van dergelijke wapens is verboden, tenzij gebruikt voor officiële beoefening van de Airsoftsport. Precieze cijfers zijn niet 
bekend. 
Daarnaast is het gebruik van rookbommen bij ‘gender reveal parties’ in opkomst. Op websites in binnen- en buitenland 
worden dergelijke producten aangeboden voor doeleinden waarvoor ze niet bestemd zijn. Precieze cijfers zijn ook hier 
niet bekend.
Het online aanbod van diverse artikelen, waaronder pyrotechnische artikelen, neemt toe. Verwacht mag worden dat 
zowel binnen- als buitenlandse websites in toenemende mate illegale artikelen op de markt brengen die mogelijk leiden 
tot ongevallen en het vrijkomen van kankerverwekkende stoffen. 
Inspectie Leefomgeving en Transport |
