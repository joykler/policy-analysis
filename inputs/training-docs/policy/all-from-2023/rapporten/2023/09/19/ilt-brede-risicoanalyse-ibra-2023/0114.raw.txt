ILT-brede risicoanalyse (IBRA) 2022 - Bijlage A IBRA factsheets
De ILT rekent per handhavingspunt (overschrijding dB(A) en het aantal betrokken personen) en de schadeprijs (€ 214 per 
dB(A)). Voor 2022 is er geen schadebedrag, aangezien er geen overschrijding is bij de handhavingspunten.
Gemiddeld over de periode 2018 tot 2022 is het schadebedrag € 5,9 miljoen per jaar.
2. Geluidsoverlast luchtvaartuig regionale luchthavens
Omschrijving ongewenste gebeurtenis
Geluidsoverlast ontstaat door individueel vlieggedrag en door de overschrijding van een bepaalde grenswaarde aan 
geluid.
Toezicht door de ILT
De wet- en regelgeving moet vermijdbare geluidhinder tegengaan. De ILT onderscheidt 2 soorten hinder. Als eerste de 
overschrijding van grenswaarden. Dit zijn jaartotalen van geluidsbelasting. Bij de tweede soort gaat het om individuele 
gedragingen die geluidhinder tot gevolg kunnen hebben. Voorbeelden hiervan zijn het verkeerd baangebruik en het 
onjuiste gebruik van aan- en uitvliegroutes. De ILT controleert op afwijkingen van routes en minimale vlieghoogten, 
die mogelijk zijn veroorzaakt door gezagvoerders. Daarnaast controleert de ILT op juist gebruik van banen en 
openingstijden. 
Populatie
Geluidsoverlast van luchthavens raakt de populatie, die in de nabijheid van de luchthaven of aanvliegroutes woont of 
verblijft. Dit betreft de categorie 1-10 miljoen personen.
Frequentie
Jaarlijks stelt de ILT voor de luchthavens handhavingsrapportages op. Het doel daarvan is te rapporteren wat de 
toezichtactiviteiten van de ILT waren en of de luchthavens zich hebben gehouden aan de milieueisen.
De handhavingsrapportages wijzen uit dat, per regionale luchthaven, slechts een enkele keer per jaar onrechtmatig een 
luchtverkeersweg is gebruikt.
De ILT legde Maastricht Aachen Airport in 2017 en 2018 een last onder dwangsom op, vanwege het voortdurend 
overtreden van de openingstijden. Het is goed mogelijk dat door de overtredingen extra hinder is ontstaan. In gebruiks-
jaren daarna heeft de inspectie geen overtreding geconstateerd, die aanleiding gaf deze last onder dwangsom uit te 
voeren [17].
De regionale luchthavens Lelystad Airport, Groningen Airport Eelde, Maastricht en Rotterdam-The Hague Airport hebben 
in 2021 de geluidnormen niet overschreden [23].
Effecten
Gezondheidsschade
Het RIVM stelde in 2017 vast dat effecten op de gezondheid als gevolg van geluidhinder groot zijn, zo’n 60 doden en meer 
dan 10.000 zieken per jaar. Het overgrote deel van de geluidhinder komt voort uit wegverkeer. De Wereld Gezondheids-
organisatie (WHO) heeft in 2018 een rapport uitgebracht, met richtlijnen voor omgevingsgeluid voor Europa [11].
De ILT heeft op de regionale luchthavens slechts enkele malen geluidsoverschrijding, door onrechtmatig gebruik of een 
afwijking van een luchtverkeerweg, geconstateerd [19]. Het aantal en de intensiteit zijn dusdanig gering, dat de ILT deze 
niet meeneemt in de schadeberekening. De ILT stelt de schade op € 0.
Inspectie Leefomgeving en Transport | 114
