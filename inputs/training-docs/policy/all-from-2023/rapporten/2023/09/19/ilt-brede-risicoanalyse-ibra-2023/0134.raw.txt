ILT-brede risicoanalyse (IBRA) 2022 - Bijlage A IBRA factsheets
Lozing scheepvaart
Omschrijving onderwerp
Dit onderwerp betreft de lozing van schadelijke stoffen in het water door scheepvaart (zeevaart, visserij en binnenvaart). 
Het gaat onder meer om lozing van olie- en ladingrestanten, afvalwater (zeevaart), scheepsafvalstoffen (binnenvaart, 
visserij en zeevaart), ballastwater (zeevaart), onjuiste certificering of labelling van stoffen en schadelijke stoffen die in het 
water komen door afgevallen lading. De lozing van onjuist gemarkeerde of verpakte lading past hier niet bij. De ILT heeft 
deze lozing toebedeeld aan het domein gevaarlijke stoffen en de ongewenste gebeurtenissen die daarbij horen. De 
uitstoot naar de lucht wordt behandeld onder Uitstoot scheepvaart.
• De berekende maatschappelijke schade voor dit onderwerp: 18 miljoen.
• Is er extra schade waarvoor geen bedrag kan worden bepaald?: ja.
• Aanzienlijke schade binnen de wettelijke regels: nee.
• Schade als Buitengewone gebeurtenis: nee. 
Regelgeving en doel
In diverse wetten staan verplichtingen en verboden om schade voor mens, milieu en klimaat te voorkomen [1 t/m 6]. 
De regelgeving komt onder andere voort uit een verzameling internationale verdragen.
Bijzonderheden
1. De lozing van onjuist gemarkeerde of verpakte lading heeft de ILT opgenomen in de ongewenste gebeurtenissen bij 
‘Transport gevaarlijke stoffen’.
2. Lekkage van F-gassen uit koelinstallaties brengt de ILT onder in de ongewenste gebeurtenis Uitstoot van F-gassen. 
Die staat beschreven bij het onderwerp Uitstoot ozonlaag afbrekende stoffen (OAS) en F-gassen.
3. Deze bijdrage komt ook voor bij aan Defensie gerelateerde ongewenste gebeurtenissen.
4. Dit schade inschatting voor dit onderwerp zal voor de komende editie van de IBRA een grondiger revisie ondergaan.
Discussiepunten
Geen.
Overzicht van ongewenste gebeurtenissen
1. Lozing van schadelijke stoffen door scheepvaart (zeevaart, binnenvaart, visserij)
2. Lozing van schadelijke stoffen door scheepvaart in Caribisch Nederland 
1. Lozing van schadelijke stoffen door scheepvaart (zeevaart, binnenvaart, visserij)
Omschrijving ongewenste gebeurtenis
Deze ongewenste gebeurtenis betreft de lozing van schadelijke stoffen in het water door scheepvaart (zeevaart, visserij 
en binnenvaart). Het gaat onder meer om lozing van olie- en ladingrestanten en afvalwater (zeevaart), scheepsafval 
(binnenvaart, visserij en zeevaart), invasieve exoten (zeevaart), onjuiste/onterechte certificering/labelling van stoffen en 
schadelijke stoffen die in het water komen door afgevallen lading. De lozing van onjuist gemarkeerde of verpakte lading 
is geen onderdeel van deze factsheet. Deze bijdrage is toebedeeld aan het onderwerp transport gevaarlijke stoffen.
Toezicht door de ILT
De ILT controleert de naleving van de regels met betrekking tot (de afgifte van) scheepsafvalstoffen. Dit toezicht vindt 
voornamelijk fysiek plaats. Ook kan de ILT gebruikmaken van aan boord beschikbare gegevens. Het toezicht van de ILT is 
erop gericht om de (potentiële) gevolgen van illegale lozingen te beperken.
Populatie
Waterrecreanten en Nederlandse bevolking die langs de kust en binnenwateren woont kunnen last ervaren van lozingen 
van gevaarlijke stoffen. De populatie valt hiermee in de categorie ‘1 miljoen tot 10 miljoen’.
Inspectie Leefomgeving en Transport |
