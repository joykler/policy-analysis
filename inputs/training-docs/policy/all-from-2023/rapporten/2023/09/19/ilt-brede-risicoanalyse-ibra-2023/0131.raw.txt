ILT-brede risicoanalyse (IBRA) 2022 - Bijlage A IBRA factsheets
Toezicht door de ILT
De ILT houdt toezicht op de beheersmaatregelen die prioritaire instellingen nemen om legionella in hun drinkwater-
installatie te voorkomen en de uitvoering daarvan.
Populatie
Legionella kan de hele Nederlandse bevolking treffen. Voor wat betreft het toezichtsgebied van de ILT: vrijwel iedereen 
maakt gebruik van de faciliteiten van prioritaire instellingen. Zo telt Nederland bijvoorbeeld zo’n 1,5 miljoen zwemmers 
[3]. De ILT schat de populatie daarom in op meer dan 10 miljoen.
Frequentie
Legionellabesmettingen bij prioritaire instellingen kunnen doorlopend optreden. De ILT bepaalt de frequentie op 
continu. 
In 2021 zijn 658 meldingen gedaan van patiënten met een legionellapneumonie. Dit is een stijging van het aantal 
gemelde besmettingen ten opzichte van de voorgaande jaren. Zo raakten er in de periode 2017-2020 gemiddeld 450-550 
mensen per jaar besmet met legionellapneumonie. Het aantal gemelde besmettingen van 658 in 2021 is het hoogste 
aantal gemelde besmettingen tot nu toe. 
De grote stijging in 2021 is volgens het RIVM toe te schrijven aan een sterk verhoogd aantal sporadische (niet-uitbraak 
gerelateerde) patiënten in de maand juli en augustus. De toename werd gezien in meerdere regio’s van het land. 
En hangt waarschijnlijk samen met bepaalde weersomstandigheden die gunstig zijn voor groei en verspreiding van 
legionella uit omgevingsbronnen. 
Van de 658 besmettingen in 2021 is het merendeel van de besmettingen opgelopen in Nederland (556 besmettingen, 
85%). Een deel van de besmettingen vindt plaats buiten de prioritaire instellingen. De ILT kan niet vaststellen welk deel 
van de besmettingen plaatsvindt via de prioritaire instellingen. Daarom hanteert de ILT een verdeling tussen prioritair en 
overig van 50%-50%. Dit is waarschijnlijk een overschatting van het aandeel van besmettingen via prioritaire 
instellingen.
Effecten
Fysiek letsel, Economie, Milieu
Niet van toepassing.
Gezondheidsschade
De totale gezondheidsschade door legionellapneumonie in 2021 is 9.300 DALY’s [4]. Dit is een stijging ten opzichte van de 
jaren daarvoor. Over de afgelopen vijf jaar (2017 – 2021) is de gemiddelde gezondheidsschade legionellapneumonie 7.920 
DALY’s. 
Een deel van de besmettingen ontstaat in Nederland [4]. Gemiddeld over de afgelopen vijf jaar ontstaat 79% van de 
besmettingen in Nederland, waarvan 50% binnen een prioritaire instelling. 
Over de afgelopen vijf jaar is de jaarlijkse gezondheidsschade gemiddeld 3111 DALY’s. De maatschappelijke schade is 
daarmee 3.111 * € 85.000 = € 264 miljoen. 
Gemiddelde 
2017 2018 2019 2020 2021 2017 - 2021
DALY’s legionellapneumonie 8000 7900 8100 6300 9300 7920
Percentage opgelopen in Nederland 75% 75% 70% 89% 85% 79%
Percentage prioritaire instellingen 50% 50% 50% 50% 50% 50%
DALY’s legionellapneumonie in Nederland 
3000 2963 2835 2804 3953 3111
bij prioritaire instellingen
Maatschappelijke schade in euro’s 255  252  241  238  336 264  
miljoen miljoen miljoen miljoen miljoen miljoen 
Inspectie Leefomgeving en Transport | 131
