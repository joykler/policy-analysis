ILT-brede risicoanalyse (IBRA) 2022 - Bijlage A IBRA factsheets
Wonen
Omschrijving
Woningcorporaties moeten ervoor zorgen dat mensen met een lager inkomen goed en betaalbaar kunnen wonen in een 
leefbare omgeving. Door deze publieke taakstelling moeten woningcorporaties hun vermogen optimaal inzetten voor de 
volkshuisvesting zonder onnodige verliezen. Minstens zo belangrijk is dat overheden zorgen voor dusdanige condities 
dat corporaties structureel kunnen voldoen aan de publieke taakstelling. De minister van VRO maakte in 2022 nationale 
prestatieafspraken met de sector over de volkshuisvestelijke opgave voor de corporaties tot en met 2030 [1]. Met het 
wetsvoorstel Versterking regie volkshuisvesting [2] nemen overheden regie op de woningmarkt. 
• De berekende maatschappelijke schade voor dit onderwerp: onbekend
• Is er extra schade waarvoor geen bedrag kan worden bepaald: Nee 
• Aanzienlijke schade binnen de wettelijke regels: Nee
• Schade als Buitengewone gebeurtenis: Nee 
Regelgeving en doel
In de Woningwet [3] inclusief besluit en regeling toegelaten instellingen volkshuisvesting [3b,3c] is de publieke taakstel-
e
ling van de corporaties vastgelegd. Ook de wet en regeling Normering topinkomens [3d, 3] is voor dit onderwerp van 
belang.
Bijzonderheden
1. De Autoriteit woningcorporaties (Aw) is ondergebracht bij de ILT en valt onder de politieke verantwoordelijkheid 
van de minister voor Volkshuisvesting en Ruimtelijke Ordening (VRO). [4]
2. De Aw heeft de taak toe te zien op het functioneren van individuele corporaties en op het functioneren van het 
corporatiestelsel [3]. De Aw is gericht op uitvoeringstoezicht.
3. De corporatiesector financiert de reguliere activiteiten van de Aw.
4. De Aw houdt risicogericht integraal toezicht op basis van een gezamenlijk beoordelingskader. Zij doet dit samen met 
het Waarborgfonds Sociale Woningbouw (WSW). Het uitgangspunt hierbij is “varen op elkaars inzichten”. [5] Binnen 
dit kader is de Aw gericht op toezicht op de governance. Sinds 2022 is het toezicht op de governance van het 
volkshuisvestelijke belang hierbij ook onderdeel van het beoordelingskader [5].
5. Het totale beheerde vermogen binnen de corporatiesector is zeer groot. De effecten van het handelen van corpora-
tiebesturen potentieel dus ook. 
Discussiepunten
De Aw richt zich op het borgen van de positieve welvaartseffecten van het corporatiestelsel Ook richt de Aw zich op het 
voorkomen van onnodige vermogensverliezen bij corporaties. Dit is anders dan bij veel andere onderwerpen in de IBRA 
waar toezicht zich richt op het voorkomen van schade of verminderen van verlies van maatschappelijke waarden.
Er zijn geen cijfers bekend over het effect van het optreden van de Aw. Door de aanwijzingsbevoegdheid en de sanctie-
mogelijkheden is de Aw in staat invloed uit te oefenen op het doen en laten van woningcorporaties. Cijfermatige 
gegevens over deze invloed worden echter niet op systematische wijze verzameld en gepubliceerd. 
Overzicht van ongewenste gebeurtenissen 
1. Onvoldoende goede, beschikbare en betaalbare sociale huurwoningen
Inspectie Leefomgeving en Transport | 234
