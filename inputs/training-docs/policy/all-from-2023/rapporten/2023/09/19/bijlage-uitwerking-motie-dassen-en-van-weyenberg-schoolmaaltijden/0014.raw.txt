A2 –Schoolmaaltijden aanbieden voor de totale doelgroep van huidig programma 
Doelstelling: Kansengelijkheid, armoedebestrijding, gezondheid 
Doelgroep: Deel van de leerlingen in het po en vo 
Aanbod: Maaltijd op school 
Kosten: € 253 miljoen 
Uitvoering en financiering a: direct aan scholen, subsidieregeling 
b: via een tussenpartij, subsidieregeling of aanbesteding 
d: gemeenten 
 
Scenario A2 gaat uit van de totale doelgroep zoals geïdentificeerd in het huidige 
programma Schoolmaaltijden; 650.000 leerlingen. In dit scenario kunnen alle scholen 
binnen de doelgroep zich blijven aanmelden voor het schoolmaaltijdenaanbod, waarmee 
het maximale totaal aantal deelnemende leerlingen kan toenemen tot 650.000. 
De kosten voor scenario A2 per kalenderjaar zijn € 253 miljoen, uitgaande van enkel 
maaltijden op school. Dit is inclusief uitvoeringskosten.  
Voordelen scenario A2 
 Vereist qua indicator geen nieuwe aanpak.  
 Is – in ieder geval indien met hulp van een tussenorganisatie – goed uitvoerbaar 
voor scholen. 
 Geeft alle scholen in de beoogde doelgroep de kans om schoolmaaltijden te 
organiseren. 
 Indien gekozen wordt voor een verplichting tot het naleven van de richtlijn Schijf 
van vijf waarborgt dit dat alle scholen gezonde schoolmaaltijden verstrekken. 
 Draagt bij aan de doelstelling kansengelijkheid, armoedebestrijding en 
gezondheid. 
Nadelen scenario A2 
 Scholen met minder dan 30% van de leerlingen met een laag inkomen kunnen 
niet meedoen. 
 De mogelijkheid tot gebruik van de NCO-rapportages op structurele termijn is 
onzeker. 
 Scholen die in het huidige programma deelnemen met boodschappenkaarten, 
omdat zij maaltijden op school bijvoorbeeld niet georganiseerd krijgen, kunnen 
deze werkwijze niet voortzetten. Dit doet afbreuk aan de uitvoerbaarheid van een 
schoolmaaltijdenaanbod. 
 Indien gekozen wordt voor een verplichting tot het naleven van de richtlijnen 
Schijf van vijf, leidt dit mogelijk tot extra uitvoeringskosten. Deze extra 
uitvoeringskosten gelden afhankelijk van de variant voor de tussenorganisatie als 
uitvoerder, dan wel de school zelf. De precieze omvang van de extra 
uitvoeringskosten hangt af van de gekozen vorm. 
 
A3 - Schoolmaaltijden aanbieden voor een uitgebreidere doelgroep dan in het huidige 
programma: verhogen aantal deelnemende leerlingen po/vo  
Waar scenario A3 uitgaat van de doelgroep zoals in het huidige Programma 
Schoolmaaltijden is geïdentificeerd, breidt scenario A3 deze doelgroep uit door het 
verhogen van het potentieel aantal deelnemende leerlingen in het po/vo. 
Doelstelling: Kansengelijkheid, armoedebestrijding, gezondheid 
Doelgroep: Deel van de leerlingen in het po en vo
