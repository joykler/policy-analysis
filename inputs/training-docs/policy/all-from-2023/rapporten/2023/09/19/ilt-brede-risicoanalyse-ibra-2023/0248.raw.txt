ILT-brede risicoanalyse (IBRA) 2022 - Bijlage C Marktwerking
6
Het goederenvervoer over de weg betreft (98% van € 10,9 miljard) € 10,78 miljard [10]. De marktschade is: € 10,78 
miljard x 0,025% = € 2,7 miljoen.
Verwijzingen wet- en regelgeving
[1] Wet wegvervoer goederen
[2] Besluit wegvervoer goederen
[3] Regeling wegvervoer goederen
[4] Arbeidstijdenwet 
[5] Arbeidstijdenbesluit
[6] Beleidsregel boeteoplegging Arbeidstijdenwet en Arbeidstijdenbesluit vervoer (wegvervoer) 2016
Verwijzingen algemeen
[7] Panteia, Cabotage in het goederenvervoer over de weg, GJ/C10468/2013/0026
[8] CBS. Productie- en inkomenscomponenten bbp; bedrijfstak; nationale rekeningen, geraadpleegd op 2 januari 2022.
[9] Brief Minister IenM aan Tweede Kamer, Cabotage in het wegvervoer, 5 maart 2014
e e
[10] CBS, Bedrijfsleven; arbeids- en financiële gegevens, per branche, SBI 2008. Bedrijfstakken, 3 digit naar 2 digit. 494 
Goederenvervoer over land, geraadpleegd op 4 januari 2022.
Onderwerp 4: Kabelbanen
Beschrijving marktwerking bij dit onderwerp
Voor het goed functioneren van de Europese interne markt op het gebied van kabelbaaninstallaties is het van belang dat 
de gestelde eisen aan de onderdelen van deze installaties in alle lidstaten identiek zijn. Daarom heeft de Europese 
wetgever enkele algemene kaders gesteld aan het ontwerp, de bouw en de inbedrijfstelling van nieuwe kabelbanen. De 
Europese Unie stelt gelijkwaardige verplichtingen aan marktdeelnemers zoals fabrikanten, importeurs en distributeurs. 
Als een van de marktdeelnemers zich niet houdt aan de verplichtingen, kan hem dat financieel voordeel opleveren en 
kan dat de markt verstoren.
Regelgeving en doel
De Europese verordening en de Wet kabelbaaninstallaties [1-2] hebben tot doel het goed functioneren van de interne markt 
te waarborgen voor subsystemen van kabelbaaninstallaties en van veiligheidscomponenten voor kabelbaaninstallaties.
Subsystemen en veiligheidscomponenten die voldoen aan deze verordening moeten profiteren van het beginsel van het 
vrije verkeer van goederen.
Toezicht door de ILT
De ILT is verantwoordelijk voor meerdere vormen van toezicht op het gebied van kabelbanen. Het gaat om toezicht op 
de verleende vergunningen voor het bouwen en in bedrijf stellen en hebben van kabelbanen, het toezicht op de 
kabelbaanexploitanten zonder vergunning, het toezicht op het vervaardigen van subsystemen en 
veiligheidscomponenten
van kabelbaaninstallaties, en het toezicht op conformiteitsbeoordelingsinstanties (CBI’s). CBI’s voeren een beoordelings-
procedure uit op alle subsystemen en veiligheidscomponenten voordat deze in de handel mogen worden gebracht.
Frequentie en effecten
De verordening omtrent kabelbaaninstallaties verkleint het risico op marktverstoringen en een ongelijke behandeling 
van marktdeelnemers. De toelatingsprocedures zorgen door certificering voor een goed functioneren van de interne 
markt. Harmonisatie waarborgt een gelijk niveau voor de veiligheid. Deze verordening sluit aan op de Europese 
regelgeving die van toepassing is op productcertificering. Voor de industrie ontstaan kansen vanwege een Europese 
markt met 1 set vereisten en procedures ten opzichte van de huidige nationale procedures.
In totaal zijn er 70 kabelbaaninstallaties op 23 locaties in Nederland [ILT-gegevens]. De ILT heeft geen gegevens over het 
aantal bedrijven dat betrokken is bij het maken en onderhouden van kabelbaaninstallaties. Gelet op het aantal kabel-
baaninstallaties zal de markt niet groot zijn.
6 
Kijkend naar bedrijfsresultaten van personenvervoer over de weg en goederenvervoer over de weg. 
Inspectie Leefomgeving en Transport | 248
