ILT-brede risicoanalyse (IBRA) 2022 - Bijlage A IBRA factsheets
Asbest
Omschrijving
Asbesthoudende producten kunnen de menselijke gezondheid schaden. Dat kan ook voorkomen als asbest zich 
verspreidt nadat men dit verkeerd heeft verwijderd. 
• De berekende maatschappelijke schade voor dit onderwerp: 74 miljoen euro
• Is er extra schade waarvoor geen bedrag kan worden bepaald: Nee
• Aanzienlijke schade binnen de wettelijke regels: Nee
• Schade als Buitengewone gebeurtenis: Nee
Regelgeving en doel
Sinds 1994 geldt een verbod op het fabriceren, toepassen, importeren, voorhanden hebben en bewerken van asbest- 
houdende materialen. Asbesthoudende materialen mag men alleen verwijderen en afvoeren naar een daarvoor erkende 
stortplaats.
In dit verband is de Wet milieubeheer van kracht [1]. De wet kent de volgende besluiten en regelingen:
1. Asbestverwijderingsbesluit 2005 [1b]
2. Besluit asbestwegen milieubeheer [1c]
3. Regeling nadere voorschriften asbestwegen milieubeheer [1d]
4. Productenbesluit asbest (particulieren) [1e]
5. Productenregeling asbest [1f]
Er zijn nog andere regels en verdragen van toepassing, zoals de regels over asbesthoudende producten, de regels met 
betrekking tot het recyclen van schepen waar asbest in zit, SOLAS-wetgeving en REACH [2; 3; 4].
Het doel van de asbestregelgeving is om te voorkomen dat mensen in aanraking komen met vrije asbestvezels. Daar 
bestaat een risico op gezondheidsschade (door blootstelling).
Bijzonderheden
1. Er bestaan gecertificeerde asbest(sanering)bedrijven. De burger verwacht dat de overheid de kans op besmetting 
zoveel mogelijk tegengaat. Het vertrouwen in instituties is door de inzet van certificering aan de orde.
2. Na blootstelling aan asbest duurt het 30 tot 60 jaar voordat het gezondheidseffect (mesothelioom) zich (mogelijk) 
openbaart. Door die lange tussenperiode zijn de risico’s en de effecten moeilijk te meten en te beïnvloeden [5; 6]. 
De gezondheidsschade die zich nu openbaart kan niet meer door maatregelen ongedaan gemaakt worden.
3. Een ziekte zoals longkanker kan meerdere oorzaken hebben. Daarom is de exacte oorzaak vaak niet te achterhalen.
4. Bij calamiteiten zoals brand of storm kan asbest vrijkomen en verspreiden over een groot gebied. De opruimkosten 
zijn dan hoog.
5. Dit onderwerp komt ook voor bij aan Defensie gerelateerde ongewenste gebeurtenissen.
Discussiepunten
De gehanteerde rekenwijze roept discussie op. De ILT onderzoekt of het factsheet in de toekomst kan worden verbeterd.
Ongewenste gebeurtenis 
1. Blootstelling aan asbest.
Inspectie Leefomgeving en Transport | 48
