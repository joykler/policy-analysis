ILT-brede risicoanalyse (IBRA) 2023
3 Ontwikkeling van de IBRA-methodiek
De ILT berekent de maatschappelijke schade op basis van de IBRA-methodiek. Een uitgebreide beschrijving van deze 
methodiek is opgenomen in bijlage E ‘Toelichting op de IBRA-methodiek’. De IBRA-methodiek kent onzekerheden. Zo 
zijn er niet altijd exacte cijfers voor de berekening bekend, bijvoorbeeld bij naleefcijfers. In deze gevallen maakt de ILT 
een schatting. De onzekerheden zijn toegelicht in bijlage E ‘Toelichting op de IBRA-methodiek’. Om het maatschappelijk 
schadebeeld te verbeteren, ontwikkelt de ILT de IBRA de komende jaren door. Dit doet de ILT om de onzekerheden van 
de methodiek te verkleinen. In dit hoofdstuk worden enkele ontwikkelingen toegelicht. 
Voor de ontwikkeling van de IBRA heeft de inspectie sinds 2020 een Raad van Advies, die ongeveer 3 keer per jaar 
gevraagd en ongevraagd adviseert over de IBRA en zo bijdraagt aan kwaliteitsborging.
Doorontwikkeling in 2023 en verder
Herschikking IBRA-onderwerpen
In de IBRA 2023 zijn enkele factsheets samengevoegd. De analyse op het onderwerp Ongeval Kabelbaan is nu als 
ongewenste gebeurtenis ondergebracht in de factsheet op het onderwerp Ongeval railvervoer. Het onderwerp Trillingen 
houdt nauw verband met de ongewenste gebeurtenissen op het onderwerp Geluid. Omdat de ILT geen bevoegdheden 
heeft op dit onderwerp is de ongewenste gebeurtenis van trilling door spoor als schade zonder norm opgenomen in de 
factsheet Geluid. 
Nieuwe milieuprijzen en kengetallen voor verloren levensjaren 
De schadelijke gevolgen van de beschreven ongewenste gebeurtenissen worden berekend in euro’s. Waar de ILT 
niet-financiële zaken in geld uitdrukt, gebruikt zij zoveel mogelijk openbare standaardwerken. Voor de categorie 
4
gezondheidsschade gebruikt de ILT de DALY (Disability adjusted Life Year) kengetallen zoals aangereikt door CE Delft. De 
waarde van een DALY is licht gestegen ten opzichte van de vorige IBRA. 
Om voor de categorie fysiek letsel het verlies van levensjaren en kwaliteit van leven in euro’s uit te kunnen drukken, 
gebruikt de IBRA het kengetal “value of a statistical life” (VSL), en een percentage hiervan voor zwaar- en lichtgewon-
5
den. De VSL-waarde is onlangs opnieuw bepaald via onderzoek onder Nederlandse respondenten en valt ongeveer twee 
maal hoger uit dan de waarde die tot nu toe in de IBRA is gebruikt (en is bepaald in 2009). We gebruiken voor nu alleen 
de immateriële schadecomponent van de VSL (€ 4,2 miljoen) en niet de componenten verzekerbare schades en indirecte 
schades zoals die zijn berekend voor het Kennis Instituut Mobiliteit (KIM). Met deze twee componenten erbij zou de VSL 
uitkomen op ruim € 6 miljoen. Dit doen we omdat we op dit moment niet voor alle IBRA-onderwerpen de verzekerbare 
en vervolgschade kunnen inschatten en we IBRA-onderwerpen niet verschillend willen benaderen op deze schades. Zo 
willen we grote inconsistenties zoveel mogelijk voorkomen wanneer IBRA-onderwerpen onderling vergeleken worden. 
Voor de milieuschade gebruikt de ILT de milieuprijzen van het Handboek Milieuprijzen CE Delft, editie 2023 en de 
6
afvalprijzen van CE Delft, editie 2022. Ten opzichte van de IBRA-editie van vorig jaar zijn de meeste milieu- en afvalprij-
zen gestegen. Een uitzondering die we hier willen noemen is de afvalprijs van chemisch afval. Deze is gehalveerd. Dit 
heeft merkbare gevolgen in de factsheet Afvalstromen en circulaire materiaalketens. Zowel in de tekst als in de bereke-
ningen worden afgeronde waarden gebruikt volgens onderstaande tabel.
4 
De Bruyn, S., De Vries, J., Juijn, D., Bijleveld, M., Van der Giesen, C., Korteland, M., Van Santen, W. & Pápai, S. (2023). Handboek Milieuprijzen 
2023: Methodische onderbouwing van kengetallen gebruikt voor waardering van emissies en milieu-impacts (Nr. 23.220175.034). CE Delft. Geraadpleegd 
op 3 maart 2023, van https://ce.nl/wp-content/uploads/2023/03/CE_Delft_220175_Handboek_Milieuprijzen_2023_DEF.pdf
5 
Wijnen, W.(2022), Maatschappelijke kosten van verkeersongevallen in Nederland: actualisatie 2020, Kennisinstituut voor Mobiliteitsbeleid.
6 
Sander de Bruyn, Geert Warringa, Martijn Broeren, Daan Juijn, Maarten Bruinsma, Joukje de Vries Delft, Milieuprijzen afval, CE Delft, februari 
2022. Geraadpleegd van https://ce.nl/wp-content/uploads/2022/06/CE_Delft_190390_Milieuprijzen_afval_Def.pdf
Inspectie Leefomgeving en Transport |
