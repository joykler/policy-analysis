Deltacommissaris
5. De uitvoering in de regio moet centraal staan
Kaders, instrumentarium en samenwerking op rijksniveau moeten daaraan dienstbaar zijn. De nu 
Datum
19 september 2023
aangereikte rijkskaders Water en Bodem Sturend, de Landelijke Maatlat voor een groene klimaatadaptieve 
gebouwde omgeving, en het ruimtelijk afwegingskader voor locatiekeuzes dat momenteel wordt Ons kenmerk
DC-2023/584
ontwikkeld, moeten landen in de praktijk en zo spoedig mogelijk concreet worden. Dat geldt ook voor 
Integraal Riviermanagement. Dan worden de consequenties scherper zichtbaar en gaat de vrijblijvendheid 
er af. Bestuurlijk commitment én juridische borging gaan daarbij helpen, zowel voor overheden als voor 
marktpartijen. 
Mijn advies aan gemeenten en provincies is om nu al te werken vanuit de geest van Water en Bodem 
Sturend, ook vóórdat de structurerende keuzes en richtlijnen (juridisch) geborgd zijn. In de regio’s wordt 
dat al in de praktijk gebracht, bijvoorbeeld met de toepassing van eisen van de maatlat en een klimaat- 
onderlegger voor ruimtelijke ontwikkelingen in Zuid-Holland. Bovendien zijn instrumenten vaak gericht 
op nieuwe ontwikkelingen, terwijl de opgaven in de bestaande bebouwde omgeving minstens zo groot 
zijn. Mijn advies is nadrukkelijk om anticiperend te handelen, overal waar mogelijk. Het is de gezamenlijke 
verantwoordelijkheid van alle overheden om het samen vorm te geven. Het Deltaprogramma wil 
provincies en gemeenten daarbij helpen waar dat kan! Er staat veel op het spel. Nederland is een mooi, 
maar ook kwetsbaar land en dat verdient een krachtige aanpak. 
Met name op gemeentelijk niveau is bestuurlijk veel draagvlak voor de aanpak van hittestress, droogte 
en wateroverlast via de aanpak en het netwerk van het Deltaprogramma Ruimtelijke Adaptatie. Op lokaal 
niveau krijgen burgers in hun eigen omgeving te maken met weersextremen en met maatregelen van hun 
lokale overheid. Dat vraagt om voortgezette aandacht en aandeelhouderschap vanuit het Rijk. Ook hier 
wil ik nogmaals dringend adviseren om een structurele financiering uit het Deltafonds te ontwikkelen, 
ook voor hitte dat nu buiten het Deltafonds valt. Dat is nodig om de uitvoeringskracht op lokaal niveau 
te versterken. Hierbij moet helder zijn hoe de te financieren maatregelen bijdragen aan het doel van het 
Deltaprogramma Ruimtelijke Adaptatie. 
Dit is de tweede keer dat u als minister van Infrastructuur en Waterstaat het jaarlijks Deltaprogramma 
wordt aangeboden. De kracht van de samenwerking van de partners in het Deltaprogramma, onder regie 
van een deltacommissaris, en de continuïteit die het biedt, hebben ook dit afgelopen jaar hun nut 
bewezen. Het is mede dankzij deze organisatie, die partners en dit instituut dat ik u voorliggend 
Deltaprogramma 2024 kan aanbieden. 
Naast het complete Deltaprogramma 2024, stuur ik u tevens de brochure ‘Hoofdlijnen Deltaprogramma’. 
Deze brochure biedt een snelle blik op de hoofdlijnen van de voortgang, speciaal voor bestuurders in 
Den Haag en in de regio’s. Als handvat voor een goede discussie. En als grondslag voor doordacht en 
gedegen werk aan een veilig en mooi Nederland. Er is met veel hartstocht aan gewerkt. Ik hoop dat het 
met evenveel hartstocht navolging krijgt.
Deltaprogramma 2024 | Nu voor later 21
