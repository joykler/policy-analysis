ILT-brede risicoanalyse (IBRA) 2023
Figuur 14: Overzicht Milieuprijzen en kentallen, CE Delft, 2023, KIM 2022
Milieuprijzen CE Delft 2023 2022
CO (Koolstofdioxide) 0,130 €/kg 0,0566 €/kg
2
CO (Koolstofmonoxide) 0,08 €/kg 0,0958 €/kg
PM (Fijnstof^) 69,3 €/kg 44,6 €/kg
10
NO (Stikstofoxiden) 29,9 €/kg 34,7 €/kg
x
SO (Zwaveldioxide) 57,5 €/kg 24,9 €/kg
2
NMVOS (vluchtige organische stoffen behalve methaan) 2,71 €/kg 2,10 €/kg
Tolueen 0,43 €/kg 3,66 €/kg
Benzeen 0,365 €/kg n.v.t.
Kentallen CE Delft / KIM* 2023 2022
DALY (verloren jaren in gezondheid) € 85.000 € 70.000
VSL (value of statistical life) € 4,1 mln € 2,8 mln
7
Zwaargewonde (10% van VSL) € 408.000 € 336.000
8
Lichtgewonde (0,7% van VSL) € 29.000 € 28.000
* Kentallen zijn door ILT afgerond op 1.000 of 100.000 euro
Verzekerbare schade
De IBRA-methodiek berekent de jaarlijkse maatschappelijke schade voor mens en milieu die uitkomt boven de norm in 
wet- en regelgeving waarop de ILT toezicht houdt. In voorgaande jaren werd daarbij verzekerde of verzekerbare schade 
voor een persoon of bedrijf niet als maatschappelijke schade gezien. Mede op advies van de Raad van Advies heeft de ILT 
het externe bureau Ecorys gevraagd de IBRA-definitie van maatschappelijke schade op dit punt te onderzoeken en de 
impact van het meenemen van verzekerbare schade op de rangschikking van onderwerpen binnen de IBRA in beeld te 
brengen. Het opgeleverde onderzoek laat zien dat elke schade die door handhaving en toezicht is te voorkomen 
uiteindelijk een maatschappelijke baat oplevert. Het maakt daarvoor niet uit of de schade verzekerbaar is of niet. 
Daarmee kan het toezicht van de ILT ook bij de beperking van verzekerbare schade een rol hebben. In bijlage E ‘IBRA-
methodiek’ past de ILT daarom de definitie van maatschappelijke schade als volgt aan:
De maatschappelijke schade in de IBRA is de schade voor mens en milieu die het gevolg is van niet naleving van 
een norm, waarop de ILT toeziet. 
Voor de feitelijke inschatting van de maatschappelijke schade in de IBRA-versie 2023 heeft deze aanpassing van deze 
definitie vooralsnog geen gevolg. Het rapport van Ecorys geeft op basis van aannames een globale indicatie van de 
omvang van de verzekerbare schade in het leefomgevings- en transportdomein. De ILT kan die indicatie met de 
beschikbare informatie echter niet volledig of accuraat herleiden tot een IBRA-onderwerp of een ongewenste gebeurte-
nis. In de meeste factsheets is bij de schadeberekening verzekerbare schade niet nadrukkelijk uitgesloten. De verzekerde 
schade kan dan al deels impliciet zijn meegenomen. Een deel van de verzekerbare schade betreft schade die veroorzaakt 
is door legale gedragingen onder of zonder een norm waarop ILT toezicht houdt. De ILT heeft onvoldoende informatie 
voor een berekening van verzekerde schade die het gevolg is van overschrijding van ILT-normen en niet al impliciet in de 
maatschappelijke schade per onderwerp is meegenomen. Voor een volgende IBRA gaat de ILT onderzoeken of en hoe we 
de informatiepositie kunnen verbeteren. 
9
Het rapport van Ecorys bevat een vierkwadrantenmodel waarmee de rol die verzekeraars kunnen hebben bij het 
beheersen van de maatschappelijke risico’s op de toezichtterreinen van de ILT inzichtelijk gemaakt kan worden. De ILT 
kan dit vierkwadrantenmodel gebruiken bij de keuzes die zij maakt in de uitvoering van het toezicht. 
7 
We nemen voor licht- en zwaargewonden dezelfde percentages van de VSL als in de KiM studie “Maatschappelijke kosten van verkeers-
ongevallen in Nederland: actualisatie 2020 - W. Wijnen, feb 2022, p15” 
8 
idem
9 
IBRA-onderzoek naar verzekerbare schade, Ecorys, Rotterdam 15 december 2022 
Inspectie Leefomgeving en Transport |
