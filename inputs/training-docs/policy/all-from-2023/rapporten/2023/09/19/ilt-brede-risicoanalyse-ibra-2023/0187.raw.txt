ILT-brede risicoanalyse (IBRA) 2022 - Bijlage A IBRA factsheets
Overzicht van ongewenste gebeurtenissen 
De ongewenste gebeurtenissen zijn ingedeeld naar de transportmodaliteit. De modaliteit is zeer bepalend voor de 
schade. Ook de (internationale) regelgeving is gebaseerd op de transportmodaliteit.
1. Ongewenst vrijkomen van getransporteerde gevaarlijke stof uit (post)pakketten.
2. Ongewenst vrijkomen van getransporteerde gevaarlijke stof uit een (vracht)auto.
3. Ongewenst vrijkomen van getransporteerde gevaarlijke stof uit een binnenvaartschip.
4. Ongewenst vrijkomen van getransporteerde gevaarlijke stof uit een wagon.
5. Ongewenst vrijkomen van getransporteerde gevaarlijke stof in of uit een zeeschip.
6. Ongewenst vrijkomen van getransporteerde gevaarlijke stof uit luchtvracht.
7. Ongewenst vrijkomen van getransporteerde gevaarlijke stof in Caribisch Nederland .
8. Buitengewone gebeurtenis bij de opslag van gevaarlijke stoffen.
1. Ongewenst vrijk omen van getransporteerde gevaarlijke stof uit (post)pakketten
Omschrijving
Via besteldiensten worden gevaarlijke stoffen zonder de vereiste markering en maatregelen verzonden. Dit leidt tot 
economische schade voor partijen die deze stoffen wel correct verzenden en tot ongewenste risico’s voor vervoerders, 
medewerkers en passagiers van transportmiddelen.
Als de verzender niet aangeeft dat er gevaarlijke stoffen in een pakket zitten kan de transporteur zijn medewerkers niet 
of onvoldoende beschermen tegen deze risico’s. Een voorbeeld van een risico is lekkage door verkeerde behandeling.
Alledaagse bestellingen zoals parfums en powerbanks vallen tijdens het transport onder gevaarlijke stoffen, omdat ze 
bijvoorbeeld brandbaar zijn of brand kunnen veroorzaken.
Toezicht door de ILT
De ILT doet steekproefsgewijs onderzoek naar postpakketten. Ook reageert de ILT op meldingen van postbedrijven. 
De ILT werkt voor dit onderwerp ook samen met China en andere autoriteiten in de transportketen.
Populatie
De populatie bestaat uit 500.000 medewerkers in de logistiek [8] inclusief bemensing en eventuele passagiers van 
transportmiddelen. Dit valt in de categorie 100.000-1.000.000.
Frequentie
De ILT schat in dat dagelijks pakketten zonder de juiste markering verstuurd worden. Dit valt in de categorie ‘1-7 dagen’.
Effecten
Fysiek letsel
Het is onbekend hoe vaak schade ontstaat door pakketten met gevaarlijke lading (#).
Economie
De ILT kan geen reële schatting maken van de economische schade, omdat onbekend is hoeveel pakketten met (ongede-
clareerde) gevaarlijke stoffen vervoerd worden (#).
Milieu
Het is onbekend hoeveel en welke stoffen in het milieu terecht komen (#).
Gezondheidsschade
De ILT kent enkele gevallen uit de media waarbij blootstelling uit postpakketten tot ziekenhuisopname heeft geleid. 
Vermoedelijk wordt vaak geen melding gedaan en blijft deze informatie voor de ILT onbekend (#).
Inspectie Leefomgeving en Transport |
