ILT-brede risicoanalyse (IBRA) 2022 - Bijlage E Toelichting op de IBRA-methodiek
Kwaliteitsborging IBRA-proces
De ILT wil een robuuste IBRA van hoge kwaliteit opleveren. Hiervoor zijn bij het opstellen en uitwerken van een nieuwe 
editie van de IBRA kwaliteitsborgingen opgenomen. De werkwijze is vastgelegd. Hierdoor is het bijwerken van de 
gegevens in de IBRA overdraagbaar tussen teamleden. Het bijwerken van een factsheet doet een lid van het IBRA-team 
altijd in samenspraak met de betrokken inhoudelijke vakgroep binnen de ILT. De vakgroep geeft ook aan welke wet- en 
regelgeving bij het onderwerp hoort. Geborgd is dat de gebruikte data in het rapport altijd beschikbaar en reproduceer-
baar is. Een opgestelde factsheet wordt tegengelezen door de vakgroep en een ander lid van het IBRA-team. Ook het 
beleidsdepartement controleert op feitelijke onjuistheden in de factsheets, voordat de ILT deze opneemt.
Het opstellen van de IBRA en de onderliggende factsheets maakt onderdeel uit van het proces ‘Context en risico’ van het 
kwaliteitsmanagementsysteem (KMS) van de ILT. Dit proces wordt jaarlijks geëvalueerd.
Inspectie Leefomgeving en Transport | 264
