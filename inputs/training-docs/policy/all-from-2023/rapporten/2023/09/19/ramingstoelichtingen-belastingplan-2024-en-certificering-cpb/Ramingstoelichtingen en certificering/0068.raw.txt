15.1 Afschaffen vrijstellingen voor metallurgische en mineralogische procedés 
 
Korte beschrijving van de maatregel 
Op dit moment bestaat er een aantal vrijstellingen in de energiebelasting voor energie-intensieve processen in 
de industrie. Specifiek gaat het om het gas en elektriciteitsverbruik in de sectoren 25 metaalproducten, 24 
ijzer- en staalindustrie, 23 bouwmaterialen en 20.13 overige anorganische chemie. Deze vrijstellingen worden 
per 2025 afgeschaft.  
 
Tabel: Budgettaire effecten maatregel, prijzen 2025 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Afschaffen vrijstellingen voor metallurgische en 
mineralogische procedés 0 166 160 162 196 
 
Kern van de raming 
Van de verschillende sectoren zijn verbruiksgegevens bekend per schijf voor het jaar 2020. Op basis van deze 
verdeling en het onderzoek van Trinomics een inschatting gemaakt van de relevante grondslag binnen de 
vrijstellingen. Deze grondslag is op basis van de KEV in het Trinomics onderzoek geëxtrapoleerd naar 2035. 
Door afschaffing van de vrijstellingen worden de reguliere tarieven van de energiebelasting van toepassing. Dit 
zorgt voor een lastenstijging en winstdaling die niet volledig kan worden doorberekend in de prijs. Derhalve is 
uitgegaan van een gedragseffect van de maatregel op basis van de prijselasticiteit van -0,2 over 10 jaar.
