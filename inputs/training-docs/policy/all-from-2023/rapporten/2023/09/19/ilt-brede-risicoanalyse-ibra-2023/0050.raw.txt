ILT-brede risicoanalyse (IBRA) 2022 - Bijlage A IBRA factsheets
Hierdoor komt het aantal nieuwe gevallen met mesothelioom als gevolg van werkgerelateerde blootstelling op  
-6
10 x 5,5 miljoen = circa 6 personen per jaar.
Voor het aantal niet-werkgerelateerde nieuwe gevallen rekent de ILT met de totale groep van personen met een leeftijd 
van 0-45 jaar. Volgens cijfers van de bevolkingspiramide van het CBS [12] zijn dit 4,9 miljoen mannen en 4,7 miljoen 
vrouwen. In totaal 9,6 miljoen mensen.
Men schat de kans voor niet-werkgerelateerde besmetting in op 10% voor mannen en 40% voor vrouwen [6]. Voor de 
berekening gebruikt de ILT een gemiddelde kans van 25% voor mannen en vrouwen samen.
-6
Rekenend met een kans op ontstaan van ziekte van 10 [13]komt het aantal gevallen op: 
-6
25% x 10 x 9 miljoen = circa 3 personen per jaar (naar boven afgerond). Dit is mogelijk een onderschatting, omdat deze 
groep minder deskundig is en minder gericht is op de gevaren van asbest.
Naast het ontwikkelen van mesothelioom zijn scenario’s bekend met een gelijk aantal door asbest veroorzaakte 
slachtoffers van longkanker. Van andere mogelijk asbestgerelateerde ziektes zijn onvoldoende cijfers bekend [6].
Het Instituut Asbestslachtoffers constateert [14] dat het lastig is om longkanker toe te schrijven aan asbestblootstelling 
als oorzaak. De schattingen hangen erg af van de gevolgde methode. Toch staat vast dat blootstelling aan asbest de kans 
op longkanker verhoogt. De ILT rekent met een gelijk aantal slachtoffers met aan asbest gerelateerde longkanker als aan 
mesothelioom. Dat komt dus neer op 9 personen per jaar naast de 9 mesothelioom slachtoffers.
Het totaal aantal nieuwe gevallen van mesothelioom (wel + niet-werkgerelateerd) stelt de ILT op 6 + 3 = 9 personen per 
jaar. Met daarnaast 9 personen overleden aan longkanker komt de frequentie in de categorie ‘1-4 weken’.
Effecten
Blootstelling aan asbest kan leiden tot een aantal levensgevaarlijke ziekten zoals maligne mesothelioom, asbestose, 
longkanker, pleuraverdikking, asbestpleuritis en keelkanker [6]. Mesothelioom komt het meeste voor.
Fysiek letsel
Op dit moment sterven jaarlijks circa 500 mensen aan asbest (mesothelioom) [5] en een ongeveer gelijk aantal mensen 
aan asbestblootstelling gerelateerde longkanker. De overlevingskans na het constateren van mesothelioom is heel klein 
[5]. Als mensen in het verleden een besmetting met asbest hebben opgelopen (historische besmetting) en dat resulteert 
later in gezondheidsschade, dan kan de ILT dat niet (meer) beïnvloeden. Daarom laat de ILT het hier buiten beschouwing. 
Het huidige toezicht van de ILT richt zich op huidige en toekomstige besmettingen. De ILT richt haar toezicht niet op 
ongevallen of geconstateerde blootstellingen aan asbest. Het toezicht is preventief gericht.
Daarmee komt de fysiek letselschade op 18 doden per jaar.
Economie, Milieu en Gezondheidsschade
Deze schade laat de ILT buiten beschouwing.
Toekomstige ontwikkelingen
De ILT ziet dat de kennis in de samenleving, bij niet-specialisten, afneemt. Ook zien inspecteurs dat vrijwilligers die aan 
erfgoed werken niet altijd weten of er asbest in de objecten zit. Dit speelt bijvoorbeeld bij treinen, vliegtuigen en 
voormalig legermaterieel. Hierdoor neemt de kans op blootstelling door onwetendheid toe.
Inspectie Leefomgeving en Transport |
