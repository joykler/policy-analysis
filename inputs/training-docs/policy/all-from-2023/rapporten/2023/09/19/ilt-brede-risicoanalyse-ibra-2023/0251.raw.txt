ILT-brede risicoanalyse (IBRA) 2022 - Bijlage C Marktwerking
Ook controleert zij of bedrijven de stoffen mogen produceren, verhandelen en toepassen. En of de bedrijven de juiste 
informatie (onder andere veiligheidsinformatie en etikettering) bij de stoffen leveren.
Voor biociden controleert de ILT het produceren, verhandelen en toepassen ervan. Biociden moeten zijn toegelaten op 
Europees en/of nationaal niveau. En zij moeten volgens de voorschriften van de toelating worden gebruikt.
Frequentie en effecten
Er zijn geen algemene rapporten bekend die gaan over het niet voldoen van deze producten aan de wettelijke vereisten. 
En over het concurrentievoordeel dat fabrikanten en leveranciers hierdoor verkrijgen. De IL T kan daarom niet zeggen wat 
de jaarlijkse maatschappelijke schade is, die verband houdt met het verkrijgen van concurrentievoordeel door fabrikan-
ten en leveranciers (#).
Verwijzingen wet- en regelgeving
[1] Verordening (EG) nr. 1907/2006 van het Europees Parlement en de Raad (2006). Geraadpleegd op 15 november 2022, 
van https://eur-lex.europa.eu/legal-content/NL/TXT/
PDF/?uri=CELEX%3A32006R1907&qid=1542708684863&from=NL.
[2] Verordening (EU) nr. 528/2012 van het Europees Parlement en de Raad (2012). Geraadpleegd op 15 november 2022, 
van https://eur-lex.europa.eu/legal-content/NL/TXT/?qid=1551186811019&uri=CELEX%3A32012R0528
[3] Wet gewasbeschermingsmiddelen en biociden (2007). Geraadpleegd op 15 november 2022, van https://wetten.
overheid.nl/BWBR0021670/2021-03-01
[4] Verordening (EG) nr. 1272/2008 van het Europees Parlement en de Raad (2008). Geraadpleegd op 17 januari 2023, 
van https://eur-lex.europa.eu/legal-content/NL/TXT/?uri=celex%3A32008R1272
[5] Regulation (EU) 2019/1021 of the European Parliament and of the Council (2019). Geraadpleegd op 17 januari 2023, 
van https://eur-lex.europa.eu/legal-content/EN/TXT/?uri=CELEX:32019R1021
[6] Verordening (EU) nr. 649/2012 van het Europees Parlement en de Raad (2012). Geraadpleegd op 17 januari 2023, van 
https://eur-lex.europa.eu/legal-content/NL/ALL/?uri=CELEX:32012R0649
[7] Verordening (EU) 2017/852 van het Europees Parlement en de Raad (2017). Geraadpleegd op 17 januari 2023, van 
https://eur-lex.europa.eu/legal-content/NL/TXT/?uri=celex%3A32017R0852
Onderwerp 8: Slotmisbruik Schiphol en overige gecoördineerde luchthavens in 
Nederland
Beschrijving marktwerking bij dit onderwerp
Op een gecoördineerde luchthaven zoals Schiphol heeft een luchtvaartmaatschappij een slot nodig om te kunnen landen 
en opstijgen. Slotmisbruik is:
• Op Schiphol in de nacht vliegen met een slot voor overdag.
• Vliegen zonder een slot.
• Herhaaldelijk en opzettelijk een slot niet gebruiken.
• Herhaaldelijk en opzettelijk een slot gebruiken op een ander tijdstip dan toegewezen.
• Herhaaldelijk en opzettelijk een slot anders gebruiken dan toegewezen.
Dit leidt niet alleen tot geluidshinder, overlast voor reizigers en luchthaven, maar ook tot mogelijk concurrentievoordeel. 
Een luchtvaartmaatschappij kan bijvoorbeeld gebruik maken van gunstigere vliegtijden dan zijn concurrenten.
Regelgeving en doel
Door de toegenomen schaarste op de luchthaven Schiphol en de overige gecoördineerde luchthavens in Nederland, 
neemt de kans op slotmisbruik toe. De ILT ziet toe op het juiste gebruik van een slot. De basis voor haar toezicht is de 
Wet luchtvaart [1]. In het Besluit slotallocatie [2] zijn de verbodsbepalingen en uitzonderingen opgenomen (artikel 7). 
Daarnaast heeft de ILT een Beleidsregel [3] opgesteld en gepubliceerd (Beleidsregel handhaving misbruik van slots op 
gecoördineerde luchthavens) en heeft zij samen met de slot coördinator (ACNL) de Slot Enforcement Code [4] opgesteld 
en gepubliceerd waarin afspraken over het toezicht zijn verwoord.
Toezicht door de ILT
De ILT handhaaft op slotmisbruik. Bij overtredingen wordt conform de Landelijke handhaving strategie (LHS) passend 
geïntervenieerd.
Inspectie Leefomgeving en Transport |
