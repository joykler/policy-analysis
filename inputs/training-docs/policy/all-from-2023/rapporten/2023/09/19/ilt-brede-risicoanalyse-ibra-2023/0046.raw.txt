ILT-brede risicoanalyse (IBRA) 2022 - Bijlage A IBRA factsheets
Gezondheidsschade
Er is een ziektelast door blootstelling aan ongeregistreerde afvalstoffen en accumulatie van stoffen in mensen. De ILT 
heeft geen getallen gevonden om een inschatting van deze ziektelast te maken (#).
Fysiek letsel en economie
Niet van toepassing.
Schade (z)onder norm
De afvalverwerking in Nederland levert een omvangrijke milieuschade op van tientallen miljarden euro’s per jaar [14].
Het Rijk streeft in haar beleid naar een circulaire economie in 2050. Met een tussendoel van een halvering van het gebruik van 
primaire niet-biologische grondstoffen in 2030. De hoeveelheden gemist hergebruik en niet- geregistreerd afval berekent de 
ILT hierboven vooralsnog niet op grond van de toekomstige norm 100% circulair, maar op grond van het huidige beleid.
Ongewenst of onnodig afval leidt tot maatschappelijke schade. Maar het is lastig deze stromen af te bakenen en te 
verminderen, zoals een onderzoek naar fast fashion laat zien [17]. Het voorbeeld van textiel in het onderstaande 
hoofdstuk laat zien dat er wel verbeteringen plaatsvinden.
Daarnaast blijkt de gemengde samenstelling van een aantal stromen (gemengd afval, chemisch afval, afgedankt 
materiaal, dierlijk en plantaardig afval) niet alleen de berekening van de schade te bemoeilijken. Maar zij blijkt in de 
praktijk ook hergebruik in de weg te staan en tot grote schades te leiden.
Toekomstige ontwikkelingen
De beleidsdoelstelling om in 2030 een halvering van het gebruik van primaire niet-biologische grondstoffen te bereiken, 
kan in de komende jaren leiden tot nieuwe maatregelen. Zoals het beprijzen, beperken of verbieden van primaire 
niet-biologische grondstoffen. Of tot een verplichting om meer secundair materiaal toe te passen. Deze maatregelen 
zorgen voor meer vraag naar secundaire grondstoffen. Dit draagt bij aan vermindering van laagwaardige verwerking en 
vermindering van ongeregistreerd afval, en dus minder maatschappelijke schade. De andere kant van de medaille is dat 
fraude op de loer ligt, door primair materiaal aan te merken als secundair materiaal. In dat geval ontstaat ernstige 
maatschappelijk schade. Daarnaast ontstaat ook een groter risico op het onjuist toepassen van gerecyclede afvalstoffen, 
met schadelijke componenten. Dit risico wordt immers groter naarmate de vraag naar recyclaat toeneemt en afval met 
schadelijke stoffen wordt gerecycled in plaats van verwijderd.
Een andere ontwikkeling is het voor meerdere afvalsoorten toepassen van producentenverantwoordelijkheid, om een 
betere sluiting van de kringloop te bereiken. Een voorbeeld is de textielketen. Veel kleding wordt snel afgedankt. En 
meer dan de helft van het afgedankte textiel wordt nog steeds verbrand. Met de dit jaar in te voeren plicht [15], om een 
bepaald percentage textiel apart in te zamelen, is hoogwaardige verwerking mogelijk. 
Ook zullen de statiegeldregelingen op plastic flesje en blikjes [16] een impuls zijn om recyclebaar afval apart in te leveren, 
zodat hoogwaardige recycling mogelijk is. Bovendien zal dit tot minder zwerfafval (ongeregistreerd afval) leiden.
Schadeoverzicht
In de tabel hieronder wordt het schadebedrag, onderverdeeld in de 4 schadecategorieën, per ongewenste gebeurtenis 
samengevat. Het totale schadebedrag dat hier van af is geleid staat eronder. 
Schade in € miljoen/jaar
 
 
Onvoldoende hergebruiken of nuttig toepassen 
ten opzichte van de beleidsdoelen n.v.t. n.v.t. 1.089 # 1089 en #
Niet hergebruiken of nuttig toepassen van het 
n.v.t. n.v.t. 2.313 # 2313 en #
niet-geregistreerde afval
Totaal   3402 en # 
Inspectie Leefomgeving en Transport | 46
Fysiek letsel
Economie
Milieu
Gezondheids-
schade
Totale schade in 
€ miljoen/jaar
Buitengewone   
gebeurtenis 
in € miljoen
