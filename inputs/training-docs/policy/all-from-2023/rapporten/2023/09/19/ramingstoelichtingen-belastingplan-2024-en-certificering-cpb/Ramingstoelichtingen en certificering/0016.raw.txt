De interne groepsleningen omvatten niet alleen de typische treasuryactiviteiten van banken; ook rente op 
andere interne groepsleningen wordt met de maatregel uitgesloten. Hierdoor profiteren bijvoorbeeld ook 
Nederlandse vestigingen van buitenlandse banken die vanuit het buitenlandse moederbedrijf zijn gefinancierd. 
Ook (kleinere) Nederlandse banken zonder treasuryafdeling in Nederland kunnen van de maatregel profiteren. 
Daarentegen worden juist alle banken en verzekeraars met minder dan 10,6% eigen vermogen geraakt door de 
dekkingsmaatregel. Per saldo is sprake van een lastenverschuiving van banken (en verzekeraars) met veel 
interne groepsschulden naar banken (en naar verzekeraars) met weinig interne groepsschulden.
