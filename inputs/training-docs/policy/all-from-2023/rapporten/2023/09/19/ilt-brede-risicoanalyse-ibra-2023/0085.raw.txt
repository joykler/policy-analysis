ILT-brede risicoanalyse (IBRA) 2022 - Bijlage A IBRA factsheets
Bijzonderheden
• De toezichthoudende taken voor Defensie gaan verder dan de toezichtrol die de ILT veelal op andere aandachts-
gebieden heeft. Het betreft een eerstelijns toezichtstaak. Als een incident zich voordoet straalt dit direct af op de ILT.
• De grootschalige opslag van gevaarlijke stoffen (PGS15 en PGS29) en munitie op terreinen van Defensie is uitgezon-
derd van het wettelijke regime van Brzo/Pbzo. De eisen aan defensie-inrichtingen zijn qua omvang echter 
vergelijkbaar.
• De opslag van ‘in beslag genomen vuurwerk’ op de locatie Ulicoten valt onder het wettelijke regime van Brzo.
• Bij een groot aantal Defensie-inrichtingen is er sprake van een verouderde vergunningen. Dat maakt toezicht houden 
in een aantal gevallen moeilijk [11]. De ILT zet zich in om deze achterstand weg te werken en zet waar nodig haar 
handhavingsinstrumenten in.
• De veiligheidscultuur bij Defensie is een belangrijk punt van zorg [12, 13]. Defensie leeft de regels niet goed na. 
• De ILT heeft met Defensie afspraken gemaakt om op korte termijn de brandveiligheid van overheidsgebouwen op 
gewenst niveau te brengen [15].
• Handhaving diverse Defensie-objecten in verband met niet vergunde activiteiten. Defensie gaat in enkele gevallen 
tegen de handhaving in beroep bij de rechtbank.
• De ILT heeft een gedoogbeschikking afgegeven om de bliksembeveiliging van de diverse munitieopslagen op orde te 
brengen.
• De ILT concludeert dat Defensie niet voldoet aan de wettelijke eisen op het gebied van energiebesparing. Defensie 
stelt een portefeuille-aanpak voor ten behoeve van haar vastgoed die vele jaren in beslag neemt (tot 2050). Defensie 
moet hiervoor toestemming krijgen van de Tweede Kamer en/of de ILT moet overwegen op een daartoe strekkend 
verzoek een gedoogbesluit te nemen. Defensie moet tevens per direct voldoen aan de energiebesparingseisen m.b.t. 
haar activiteiten (processen, installaties, terreinen e.d.).
• De ILT werkt samen met de ISZW op diverse samenlopende onderwerpen, bijv. vernietiging Mali-granaten.
• Diverse belangrijke onderwerpen worden met regelmaat besproken met de directeur Publieke Instituties en Control in 
het zogenaamde Topicteam defensietoezicht.
• Verschillende certificerende/keurende instellingen werken ook op Defensie-inrichtingen. Het vertrouwen in deze 
instellingen (instituties) kan daarbij in het geding komen.
• De ene rijksoverheidsinstantie (de ILT) controleert de andere (Defensie en Domeinen). Belangrijk bij incidenten is het 
duidelijke onderscheid in rollen en verantwoordelijkheden. Mensen kunnen anders het vertrouwen in de overheid 
verliezen.
Discussiepunten
Geen.
Overzicht van ongewenste gebeurtenissen 
1. Ongeval met munitie of andere gevaarlijke stoffen met extern effect bij Defensie-inrichting
2. Onveilige defensiegebouwen
3. Geluidsoverlast door vliegtuigen en schietoefeningen
1. Ongeval met munitie of andere gevaarlijk e stoffen me extern effect bij 
Defensie-inrichting
Omschrijving ongewenste gebeurtenis
Een explosie van munitie of het vrijkomen van andere op de terreinen aanwezige schadelijke stoffen kan zorgen voor 
schade aan objecten, mensen en milieu.
Toezicht door de ILT
De ILT is verantwoordelijk voor het toezicht op ongeveer 140 objecten van het ministerie van Defensie. De inspectie 
werkt in opdracht van de bewindspersonen van het ministerie van IenW. Het ministerie van Defensie moet zich aan de 
wet houden. Wanneer dit niet gebeurt, handhaaft de ILT.
Populatie
Burgers die wonen en verblijven rond een Defensieterrein. Dit zijn ‘10.000-100.000’ personen.
Inspectie Leefomgeving en Transport |
