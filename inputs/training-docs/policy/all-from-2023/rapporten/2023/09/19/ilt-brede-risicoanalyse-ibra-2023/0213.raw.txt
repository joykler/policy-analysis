ILT-brede risicoanalyse (IBRA) 2022 - Bijlage A IBRA factsheets
Verkeersproduct en mobiele machine
Omschrijving
De ILT is belast met het markttoezicht op verkeersproducten waarvoor goedkeuringseisen zijn vastgesteld of die zijn 
aangewezen door de minister van Infrastructuur en Waterstaat. Onder verkeersproducten worden verstaan: voertuigen 
en systemen, onderdelen, technische eenheden, voertuigdelen, uitrustingsstukken en voorzieningen die voor dergelijke 
voertuigen daarvan zijn ontworpen en gebouwd. Maar ook voorzieningen ter bescherming van inzittenden van voertui-
gen en kwetsbare weggebruikers. Deze verkeersproducten zijn onder andere nieuwe voertuigen (personenauto’s, 
vrachtauto’s, motoren, bromfietsen, bussen, aanhangwagens en tractoren). 
Hiernaast is de ILT belast met het markttoezicht op zogeheten Non Road Mobile Machinery (NRMM), ofwel mobiele 
machines die niet op de openbare weg mogen. Het toezicht richt zich specifiek op de interne verbrandingsmotoren in 
deze mobiele machines. Het gaat niet om de mobiele machine als geheel. Het gaat dan om de motoren in onder meer: 
1. kleine handapparatuur (zoals grasmaaiers en kettingzagen);
2. bouwmachines (zoals graafmachines, laders en bulldozers);
3. land- en tuinbouwmachines (zoals oogstmachines).
Verkeersproducten en mobiele machines kunnen schade toebrengen aan de gezondheid van mensen en het milieu.
• De berekende maatschappelijke schade voor dit onderwerp: € 0 euro.
• Is er extra schade waarvoor geen bedrag kan worden bepaald: Ja.
• Aanzienlijke schade binnen de wettelijke regels: Ja.
• Schade als buitengewone gebeurtenis: Nee.
Regelgeving en doel
Er zijn verschillende Europese verordeningen [1-14] en er is nationale wetgeving [15-17] waarin eisen zijn opgenomen voor 
verkeersproducten. Regelgeving met betrekking tot emissiegrenswaarden en typegoedkeuring voor mobiele machines is 
opgenomen in een aparte verordening [14].
Het doel van de regels is het waarborgen van het vrije verkeer van goederen binnen de interne Europese markt. Een 
ander belangrijk doel is het waarborgen van een hoog niveau van veiligheid en van milieuprestaties. Bovendien wil de 
Europese Unie zo zorgen voor uniforme veiligheidstandaarden in de hele Europese Unie.
Bijzonderheden
1. Wanneer een marktdeelnemer een verkeersproduct op de markt aanbiedt, moet deze zijn goedgekeurd op basis van 
een Europese, VN- of nationale goedkeuring door een goedkeuringsinstantie. Dit is anders wanneer in de Regeling 
voertuigen is bepaald dat er geen verplichting tot goedkeuring geldt voor specifieke verkeersproducten. Dit geldt 
bijvoorbeeld voor bijzondere bromfietsen. 
2. De ILT houdt geen toezicht op tweedehands verkeersproducten.
3. De ILT heeft sinds september 2020 de officiële taak om toe te zien op bijzondere bromfietsen. Voor die tijd voerde 
de ILT administratief toezicht uit door een tijdelijke aanwijzing.
4. Het is begin 2021 nog niet duidelijk welke rollen de ILT en de Rijksdienst Wegverkeer (RDW) gaan vervullen bij de 
emissiemetingen van verkeersproducten.
Discussiepunten
Geen.
Marktwerking
Bij dit onderwerp is wet- en regelgeving van toepassing die eerlijke marktwerking bevordert. De ILT controleert of de 
betrokken bedrijven hieraan voldoen. In bijlage C staat voor alle onderwerpen waar marktwerking speelt een beschrij-
ving hiervan.
Inspectie Leefomgeving en Transport |
