Ministerie van Infrastructuur  
administratieve lasten, zullen worden onderzocht. De Kamer wordt hierover geïnformeerd voor het WGO 
en Waterstaat
Water in november 2023.   
Datum
19 september 2023
Verder herkent het kabinet de constatering van de deltacommissaris dat de strategie ‘voor de ramp 
Ons kenmerk
uitwerken’ voor de laagveengebieden en zandgebieden niet volstaat. De deltacommissaris geeft hierbij 
IENW/BSK-2023/220012
aan dat de herijking van de huidige deltabeslissingen en voorkeursstrategieën in 2026 daarom ook naar 
fundamenteel andere beleidsopties voor onder andere deze gebieden zal kijken. Ook in de Kamerbrief 
Water en Bodem Sturend krijgen de laagveen- en zandgebieden extra aandacht. Zo markeert de voorziene 
aanpak van de laagveengebieden een zekere trendbreuk in de wijze waarop het kabinet stuurt op 
bodemdaling. Er wordt explicieter dan voorheen uitgewerkt welke kaders vanuit het water- en 
bodemsysteem van belang zijn en ook welke consequenties dit heeft voor het ruimtegebruik. 
Ondertussen is het kabinet al concreet aan de slag om op de korte termijn naar concrete keuzes toe te 
werken. Bijvoorbeeld door middel van de Landelijke maatlat voor een groene, klimaatadaptieve 
6
gebouwde omgeving en het onlangs gepubliceerde Concept Ruimtelijk afwegingskader klimaatadaptieve 
7
gebouwde omgeving. Daar waar de landelijke maatlat aangeeft hoe er klimaatbestendig ingericht en 
gebouwd kan worden, geeft het ruimtelijk afwegingskader antwoord op de vraag waar het beste gebouwd 
kan worden, gezien de plaatsgebonden risico’s vanuit het water- en bodemsysteem.
Het door de deltacommissaris aangehaalde belang van grensoverschrijdende samenwerking op het 
riviersysteem en in de regionale, grensoverschrijdende wateren wordt door het kabinet onderschreven. 
Hierbij wordt ook het toekomstig belang, gelet op klimaatverandering erkend. Op de Rijn, Maas, Schelde 
8
en Eems heeft Nederland via internationale riviercommissies al een langjarige samenwerking met onze 
buurlanden. Zo heeft een proactieve bijdrage vanuit Nederland er onder andere toe geleid dat laag water 
is opgenomen in het Rijn-werkprogramma. Verder wordt er gewerkt aan afvoerscenario’s in relatie tot 
klimaatverandering en de waterbehoefte. 
Naast de inzet in deze internationale riviercommissies werkt Nederland ook bilateraal samen aan 
wateropgaven in grensoverschrijdende regionale wateren zoals beken en zijrivieren. In dat kader worden 
er nu met onze buurlanden gesprekken gevoerd om voor deze wateren te komen tot bovenregionale, 
grensoverschrijdende stresstesten. Het doel hiervan is om samen te onderzoeken waar zich in het geval 
van extreme neerslag knelpunten voordoen. Verder beziet het kabinet wat er vanuit de opgaven in 
aanvulling op de lopende activiteiten meer moet gebeuren. Daarbij wordt bekeken of een proactieve 
bijdrage vanuit Nederland dit proces kan versnellen. Voor de rivieren Rijn en Maas gebeurt dit vanuit 
verkenningen die hier deels vanuit het programma Integraal Riviermanagement (IRM) aan gewijd worden.
6 Kamerstuk 32 813 en 32 847, nr. 1195
7 Kamerstuk 27 625 en 30 015, nr. 658
8  Het betreft de Internationale Commissie ter Bescherming van de Rijn; Internationale Maascommissie; Internationale 
Scheldecommissie en het Internationaal Coördinatieoverleg Eems.
10 Deltaprogramma 2024 | Nu voor later
