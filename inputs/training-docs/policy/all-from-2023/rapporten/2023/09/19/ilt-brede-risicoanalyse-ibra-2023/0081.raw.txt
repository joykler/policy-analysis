ILT-brede risicoanalyse (IBRA) 2022 - Bijlage A IBRA factsheets
Categorie A is als volgt omschreven:
In deze categorie staat de infrastructuur die bij verstoring, aantasting of uitval, de ondergrenzen van minstens een van 
de drie impactcriteria (economisch, fysiek of sociaal maatschappelijk) voor categorie A raakt en daarnaast ook voldoet 
aan het criterium van cascade gevolgen: 
1. Economische gevolgen: meer dan circa € 50 miljard schade of circa 5,0 % daling reëel inkomen. 
2. Fysieke gevolgen: meer dan 10.000 personen dood, ernstig gewond of chronisch ziek. 
3. Sociaal maatschappelijke gevolgen: meer dan 1 miljoen personen ondervinden emotionele problemen of ernstig 
maatschappelijke overlevingsproblemen. 
4. Cascade gevolgen: uitval heeft als gevolg dat minimaal twee andere sectoren uitvallen.
Economie
Er zijn geen harde cijfers bekend van de schadekosten. In het ‘Coördinatieplan uitval Drinkwatervoorziening’ [6] spreekt 
de veiligheidsregio Brabant Noord van een scenario waarbij de drinkwatervoorziening uitvalt voor tenminste 2.000 
aansluitingen, gedurende tenminste acht uur.
De veiligheidsregio schat de (economische) schade in op enkele tientallen miljoenen euro’s.  
Bij een doelbewuste (cyber)aanval is het waarschijnlijk dat de verstoring langer duurt en meer aansluitingen treft. Bij 
(veel) meer aansluitingen en uitval gedurende langere tijd is het waarschijnlijk dat de schade toeneemt. (#)
Fysiek letsel
De NCTV houdt rekening met cascade-effecten. De ILT rekent voor deze schade met 2.500 doden en 7.500 ernstig 
gewonden. De maatschappelijke schade is dan ruim €13 miljard. 
Milieu, Gezondheidsschade
De schade door langdurige verstoring van de drinkwatervoorziening kan niet bepaald worden (#).
3. Cybersecurity incident luchtvaart BG
Omschrijving buitengewone gebeurtenis
Een gerichte cyberaanval op de Nederlandse luchtvaartsector, waarbij deze voor langere tijd verstoord raakt, heeft 
vergaande economische schade tot gevolg.
Toezicht door de ILT
De ILT ziet erop toe dat de vitale aanbieders passende en evenredige maatregelen nemen om de risico’s voor de 
beveiliging van hun netwerk- en informatiesystemen te beheersen. Ook moeten vitale aanbieders eventuele incidenten 
melden bij de Minister van Justitie en Veiligheid, het Computer Security Incident Response Team (CSIRT) en de bevoegde 
autoriteit.
Populatie
De gehele Nederlandse bevolking kan worden getroffen. Populatie meer dan 10 miljoen.
Frequentie
Buitengewone gebeurtenis.
Effecten
Economie
Het Nationaal Cybersecurity Centrum en de NCTV hebben samen het Nationaal Crisisplan Digitaal opgesteld. 
Daarin maken zij onderscheid tussen incidenten in de vitale processen van categorie A en categorie B [5]. 
Categorie B bevat als vitale processen onder andere:
• Vlucht- en vliegtuigafhandeling
• Grootschalige productie/verwerking en/of opslag (petro-)chemische stoffen
• Scheepvaartafwikkeling
Inspectie Leefomgeving en Transport | 81
