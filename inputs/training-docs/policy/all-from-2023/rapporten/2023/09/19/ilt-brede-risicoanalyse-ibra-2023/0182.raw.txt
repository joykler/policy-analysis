ILT-brede risicoanalyse (IBRA) 2022 - Bijlage A IBRA factsheets
Pleziervaartuigen 
Omschrijving
Fysiek letsel, milieu- en economische schade treden op door de verkoop van pleziervaartuigen zonder certificaat of als 
het pleziervaartuig niet voldoet aan de eisen van CE-markering. CE staat hierbij voor Conformité Européenne, wat 
betekent dat het in overeenstemming is met de Europese regelgeving. Ook kan er sprake zijn van economische schade 
door concurrentievervalsing. 
• Totale maatschappelijke schade voor dit onderwerp: 5,4 miljoen euro.
• Bevat schade die niet berekend kan worden door de ILT (#): Ja.
• Schade als buitengewone gebeurtenis: Nee.
Regelgeving en doel
Het toezicht van de ILT op pleziervaartuigen richt zich op de naleving van de Wet pleziervaartuigen 2016 [1]. Deze wet en 
de gerelateerde Europese regelingen zijn gericht op zowel de veiligheid van pleziervaartuigen, het milieu, als op het 
bevorderen van vrij verkeer van pleziervaartuigen en waterscooters binnen de Europese Unie.
Bijzonderheden
Geen.
Discussiepunten
Geen.
Marktwerking
Bij dit onderwerp is wet- en regelgeving van toepassing die eerlijke marktwerking bevordert. De ILT controleert of de 
betrokken bedrijven hieraan voldoen.
In bijlage C staat voor alle onderwerpen waar marktwerking speelt een beschrijving hiervan. De totale schade door 
marktwerking voor dit onderwerp bedraagt 0,5 miljoen euro.
Overzicht van ongewenste gebeurtenissen 
1. Ongeval door onveilig pleziervaartuig
2. Milieuschade door onveilig pleziervaartuig
3. Geluidsoverlast door pleziervaartuig
1. Ongeval door onveilig pleziervaartuig 
Omschrijving ongewenste gebeurtenis
Pleziervaartuigen voldoen niet aan de geldende essentiële eisen. Dit kan leiden tot een ongeval. 
Toezicht door de ILT
De ILT ziet toe op de volledigheid en juistheid van de informatie die fabrikanten en overige marktdeelnemers verstrek-
ken. Ze controleert steekproefsgewijs of pleziervaartuigen (inclusief waterscooters) voldoen aan de geldende eisen uit de 
Europese Richtlijn. Ook controleert ze of het gebruik van een CE-markering al dan niet geoorloofd is.
Populatie
Er zijn circa 400.000 varende pleziervaartuigen in Nederland [2]. De ILT schat de populatie die met pleziervaartuigen in 
aanraking komt tussen de 100.000 en 1.000.000.
Frequentie
Naar schatting komen er jaarlijks circa 1.200 nieuwe pleziervaartuigen op de Nederlandse markt. Dit betreft import en 
fabricage [3]. Jaarlijks vinden in Nederland circa 600 ongevallen plaats waarbij de pleziervaart is betrokken [5]. De meeste 
van deze ongevallen zijn niet significant.
De frequentie zet de ILT op de categorie ‘1-7 dagen’.
Inspectie Leefomgeving en Transport | 182
