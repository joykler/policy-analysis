ILT-brede risicoanalyse (IBRA) 2022 - Bijlage A IBRA factsheets
Passagiersrechten
Omschrijving
Op grond van Europese regelgeving hebben passagiers in de luchtvaart, de trein, het touringcar- en busvervoer en het 
vervoer over water (zoals rondvaartboot, veerdienst of cruiseschip) rechten. Deze passagiers hebben rechten op vervoer 
en informatie en -  bij verstoring van reisplannen – recht op compensatie en ondersteuning. In Nederland bewaakt de ILT 
deze rechten. Deze taak betreft consumentenbescherming. 
• De berekende maatschappelijke schade voor dit onderwerp: €5,1 miljoen.
• Is er extra schade waarvoor geen bedrag kan worden bepaald: Nee.
• Aanzienlijke schade binnen de wettelijke regels: Nee.
• Schade als Buitengewone gebeurtenis: Nee.
Regelgeving en doel
De taken van de ILT ter bescherming van de passagiersrechten zijn beschreven in de Wet handhaving consumentenbe-
scherming, Wet personenvervoer (voor bus en trein), Wet luchtvaart en een aantal Europese verordeningen [1 t/m 9].
De Europese Unie wil met deze maatregelen de passagiers een hoog beschermingsniveau garanderen. Hiermee wil de 
Europese Unie de mobiliteit van passagiers bevorderen. 
De Europese en nationale regelgeving geeft passagiers voor de 4 vervoersmiddelen de volgende 10 ’Europese’ basisrech-
ten [10]:
1. Het recht op non-discriminatie bij de toegang tot vervoer: bedrijven mogen de toegang niet ontzeggen vanwege 
handicap, nationaliteit, verblijfplaats of plaats van vestiging.
2. Het recht op mobiliteit: ook minder mobiele passagiers hebben dezelfde rechten op toegang en ondersteuning als 
zij daarom vragen.
3. Het recht op informatie voorafgaand aan de aanschaf van een ticket en gedurende de reis.
4. Het recht om af te zien van de reis in geval van bepaalde verstoringen.
5. Het recht om de reis in geval van verstoring volgens de overeenkomst te laten afmaken, indien dit mogelijk is.
6. Het recht op ondersteuning in geval van langdurige vertraging, annulering of instapweigering.
7. Het recht op een financiële compensatie bij een langdurige vertraging, annulering of instapweigering bij luchtvervoer.
8. Het recht om de aansprakelijkheid van het vervoersbedrijf voor passagiers en hun bagage te laten gelden (niet bij 
luchtvaart).
9. Het recht op een snel en toegankelijk systeem voor de behandeling van klachten (niet bij luchtvaart).
10. Het recht op de volledige toepassing en effectieve handhaving van de EU-wetgeving.
De reikwijdte en de specifieke regels verschillen per verordening.
De passagiersrechten van personen met een handicap of met beperkte mobiliteit die per luchtvervoer reizen, vallen 
onder een aparte verordening [6].
Bijzonderheden
1. Als een bedrijf deze verplichtingen niet nakomt, moet een passagier in eerste instantie een klacht indienen bij dat 
bedrijf zelf. Komt de passagier er met dat bedrijf niet uit, dan kan de passagier de klacht voorleggen bij de geschil-
lencommissie van het bedrijf, als het bedrijf daarbij is aangesloten. Als laatste optie kan de passagier de klacht 
melden bij de ILT. Als er geen geschillencommissie is, kan de passagier de klacht meteen melden bij de ILT. De ILT 
kan bedrijven, die regels uit de verordening stelselmatig overtreden, sancties opleggen. In de luchtvaart is nu alleen 
een geschillencommissie voor pakketreizen. De ILT is voorstander van een bredere geschillencommissie Luchtvaart.
2. Treinvervoer spreekt van reizigersrechten in plaats van passagiersrechten.
3. De coronacrises 
De coronacrisis heeft grote impact op het passagiersvervoer gehad. Er werd in 2020 -2021 veel minder gereisd, en 
veel reeds gereserveerde (en vaak al betaalde) reizen worden geannuleerd. De beperkingen die de overheid 
vanwege COVID-19 in 2020 en 2021 oplegde zijn begin 2022 vervallen. In maart werden de laatste beperkende 
maatregelen ingetrokken, waardoor ook in sectoren, waar de beperkingen veel impact hebben gehad, bedrijven hun 
activiteiten weer hebben kunnen oppakken. De ILT blijft de ontwikkelingen nauwgezet volgen en stuurt op naleving 
van het bieden van de keuzevrijheid, en de terugbetalingstermijn van 7 dagen. Vervoerders die deze afspraken 
onvoldoende naleven, kunnen van de ILT een last onder dwangsom of bestuurlijke boete krijgen.
Inspectie Leefomgeving en Transport |
