ILT-brede risicoanalyse (IBRA) 2022 - Bijlage A IBRA factsheets
Cybersecurity
Omschrijving
Cybersecurity betreft de weerbaarheid van aanbieders van een essentiële dienst tegen digitale risico’s die een maat-
schappijontwrichtende schade tot gevolg kunnen hebben. Daarbij gaat het vooral om sabotage en spionage door 
statelijke actoren, maar er is ook een risico van cyberaanvallen door criminele actoren die uit zijn op financieel gewin [1]. 
Tenslotte is er een risico op hacktivisme [1]. Hacktivisme is een samentrekking van hacken en activisme: het uitvoeren 
van digitale aanvallen uit ideologische motieven.
• De berekende maatschappelijke schade voor dit onderwerp: 0 euro.
• Is er extra schade waarvoor geen bedrag kan worden bepaald: Nee.
• Aanzienlijke schade binnen de wettelijke regels: Nee.
• Schade als Buitengewone gebeurtenis: Ja. De inspectie schat de mogelijke schade tussen €5 miljard en €13 miljard.
Regelgeving en doel
In de wet Beveiliging Netwerk- en Informatiesystemen [2] en het bijbehorende besluit [3] is vastgelegd dat vitale 
aanbieders passende en evenredige maatregelen moeten nemen om hun netwerk- en informatiesystemen te beveiligen 
en incidenten met (mogelijk) ernstige gevolgen moeten melden bij het Computer Security Incident Response Team 
(CSIRT) en de bevoegde autoriteit. Als CSIRT is aangewezen het Nationaal Cyber Security Centrum (NCSC). De Minister 
van Infrastructuur en Waterstaat is de bevoegde autoriteit voor de vervoerssector en de sector levering en distributie van  
drinkwater.
Vitale aanbieders die onder toezicht van de ILT staan zijn bijvoorbeeld de drinkwaterbedrijven, enkele luchthavens en 
enkele spoorbedrijven.
Bijzonderheden
De Nederlandse bevolking acht de kans op een cyberverstoring hoog. Dat blijkt uit Risico- en crisisbarometer najaar 2022 
[4] van de NCTB. Ook schat 88% van de bevolking de gevolgen catastrofaal of (zeer) ernstig in.
Digitale veiligheid is een randvoorwaarde voor het functioneren van de maatschappij. Uitval van systemen kan leiden tot 
problemen in de fysieke wereld. Vanwege een storing in een computersysteem werd op 31 juli 2022 het treinverkeer 
rondom Rotterdam stilgelegd. Op 31 mei 2021 lag landelijk het treinverkeer stil door een storing in het telefonienetwerk 
GSM-R. Hoewel beide incidenten niet veroorzaakt zijn door een cyberaanval illustreren de voorvallen wel de impact van 
een computerprobleem op de samenleving.
Dagelijks vinden cyberaanvallen met ransomware plaats. Het aantal meldingen dat de ILT ontvangt is lager dan inspec-
teurs van de ILT verwachten.
Discussiepunten
Door verdere invoering van de wetgeving komen steeds meer en steeds kleinere partijen onder toezicht te staan. De 
manier van toezicht houden zal daardoor in de komende jaren veranderen.
Overzicht van ongewenste gebeurtenissen 
1. Cybersecurity incident vitale aanbieder
2. Cybersecurity incident drinkwatervoorziening BG
3. Cybersecurity incident luchtvaart BG
4. Cybersecurity incident scheepvaart BG
Inspectie Leefomgeving en Transport | 79
