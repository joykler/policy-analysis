ILT-brede risicoanalyse (IBRA) 2022 - Bijlage A IBRA factsheets
Populatie
De ILT schat in dat een zeer groot deel van de Nederlandse bevolking in aanraking komt met consumentenvuurwerk. Dat 
zijn meer dan 10 miljoen personen.
Frequentie
Bedrijven verkopen consumentenvuurwerk rond de jaarwisseling. Vuurwerk van de categorie F1 wordt het hele jaar 
verkocht. Als frequentie hanteert de ILT categorie continu.
De ILT kijkt naar het risico op letsel. Daarbij telt zij acute gehoorschade, gewonden en dodelijke ongevallen met vuurwerk 
dat niet voldoet aan de productveiligheidseisen ook mee. Gehoorschade kan ontstaan door een overschrijding van de 
toegestane geluiddruk. Ernstig letsel kan ontstaan als vuurwerk niet of onjuist functioneert. De met het afsteken van 
vuurwerk gemoeide ongevallen vallen binnen de schadecategorie fysiek letselschade. Ze hebben grotendeels te maken 
met de vernielende werking van vuurwerk en worden veroorzaakt doordat consumenten verkeerd met het vuurwerk 
omgaan. Ook kan letsel ontstaan omdat afgekeurd vuurwerk of vuurwerk dat niet getest is wordt afgestoken.
In de tabel hieronder worden de gegevens over gewonden en dodelijke weergegeven [8].
Jaarwisseling Doden Gewonden EHBO
2018-2019 2 396 800
2019-2020 2 385 900
2020-2021 0 108 275
2021-2022 0 256 517
2022-2023 0 389 864
Gemiddelde laatste 5 jaar 1 307 671
Het vuurwerkverbod van 2020 zorgde voor een daling in het aantal mensen wat letsel opliep tijdens de jaarwisseling. 
Voor de meest recente jaarwisseling gold dit verbod niet meer. De cijfers laten dit zien; het aantal in de categorieën 
‘Gewonden’ en ‘EHBO’ is weer terug op het niveau van 2019-2020.
Materiële schade als gevolg van gebruik
Er zijn beperkte gegevens beschikbaar over de materiële schade die vuurwerk veroorzaakt. De schadelast voor publieke 
zaken die niet verzekerd zijn, is niet bekend. Daarom duidt de ILT dit met een # aan bij de betreffende categorie. Het 
bewust (schadeveroorzakend) handelen van gebruikers en ondeugdelijk consumentenvuurwerk zorgen voor materiële 
schade. Dit is verzekerde schade. 
Effecten
Fysiek letsel
Vanwege het verbod op het afsteken van vuurwerk tijdens de jaarwisselingen van 2020-2021 en 2021-2022 is gekozen 
om het gemiddelde aantal slachtoffers te berekenen zonder deze jaren. Vanaf de jaarwisseling 2017-2018 wordt een 
onderscheid gemaakt in zwaar- en lichtgewonden. De berekening gebruikt daarom de laatste vier jaarwisselingen zonder 
verbod. Het gemiddelde betreft dan 1 dode, 401 zwaargewonden, en 841 lichtgewonden. De maatschappelijke schade is 
ruim €192 miljoen. De ILT schat in dat 20% van deze schade komt door onveilig vuurwerk. Daarmee komt het bedrag 
voor fysiek letsel bij deze ongewenste gebeurtenis op €38 miljoen.
Schade (z)onder norm
Fijnstof
Bij het afsteken van vuurwerk komt fijnstof vrij. Vooral tijdens de jaarwisseling wordt in korte tijd een grote hoeveelheid 
fijnstof uitgestoten. De ILT controleert de producteisen van vuurwerk. Daarmee controleert zij ook de samenstelling, 
waaronder de zware metalen. Deze zware metalen komen vrij bij het afsteken. De uitstoot van fijnstof en zware metalen 
door het afsteken van vuurwerk levert milieuschade op [11].
Vanwege de coronamaatregelen rondom vuurwerk is in de jaarwisseling van 2020-2021 minder vuurwerk afgestoken 
dan in vorige jaren. Hierdoor is door het Rijksinstituut voor Volksgezondheid en Milieu tweederde minder fijnstof 
gemeten dan bij de jaarwisseling van 2019-2020 [12].
Inspectie Leefomgeving en Transport |
