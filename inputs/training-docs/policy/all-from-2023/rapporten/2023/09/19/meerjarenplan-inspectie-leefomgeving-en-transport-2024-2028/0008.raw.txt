3  De richting van de ILT  
3.1  Missie en koers 
De ILT werkt aan veiligheid, vertrouwen en duurzaamheid in transport, infrastructuur, milieu en wonen. Dat is haar missie. 
De inspectie heeft als belangrijkste doel het beperken van maatschappelijke schade. Zij werkt sinds 2016 volgens de Koers 
ILT.  
De kernwaarden van de Koers zijn: selectief, effectief, reflectief en optimale dienst- en vergunningverlening. De ILT heeft 
deze kernwaarden vertaald naar een aantal richtinggevende keuzes voor de invulling en uitvoering van haar werk. Deze staan 
in Figuur 1. 
Figuur 1: Kernwaarden van de ILT 
 
• Selectief 
De hoeveelheid aan taken in combinatie met de per definitie begrensde capaciteit dwingt tot het maken van 
scherpe keuzes. 
1   Risicogerichte werkwijze 
De ILT zet haar middelen in waar de risico’s het grootst zijn en waar er wettelijke verplichtingen bestaan. 
Daarbij sluit zij aan op maatschappelijke ontwikkelingen. De risico’s brengt zij in beeld met de ILT-brede 
risicoanalyse (IBRA). Onderwerpen met grote maatschappelijke risico's krijgen prioriteit en worden vaak 
in programma's opgepakt. 
2   Sterke informatiepositie  
Een sterke informatiepositie ondersteunt een effectieve, efficiënte en innovatieve werkwijze. De 
Datakoers ILT beschrijft hoe de ILT haar informatiepositie versterkt en het informatiegestuurd werken 
verder verankert in de organisatie.  
• Effectief 
De ILT kijkt telkens naar de beste manier om risico's te verminderen. Dat gebeurt voor een belangrijk deel in de 
vorm van programma's.  
3   Maatschappelijk effect is leidend 
De ILT is gericht op het beperken van maatschappelijke schade en draagt daarmee bij aan het borgen van 
de brede welvaart. De ILT moet een afweging maken in welke mate zij de taken kan uitvoeren. Dit heeft 
te maken met de breedte en omvang van het takenpakket afgezet tegen beschikbare middelen. 
4   Versterkte (internationale) adviesrol ILT
