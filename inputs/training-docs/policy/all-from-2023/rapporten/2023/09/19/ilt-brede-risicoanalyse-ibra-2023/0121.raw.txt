ILT-brede risicoanalyse (IBRA) 2022 - Bijlage A IBRA factsheets
Genetische Modificatie de risico’s voor mens en milieu op verzoek van de minister van IenW. Het toezicht van de ILT is 
erop gericht om de (potentiële) gevolgen van incidenten te beperken, te inventariseren en uit te dragen.
Populatie
Alle mensen (en ook planten, dieren en micro-organismen) in Nederland (en zelfs daarbuiten) lopen risico. Dit valt dus in 
de categorie ‘meer dan 10 miljoen’.
Frequentie
Het aantal meldingen van incidenten steeg de afgelopen 10 jaar (sinds 2011) in Nederland van enkele naar circa  
10 meldingen per jaar. Dit zijn alle meldingen op de 3 veiligheidsniveaus die in Nederland voorkomen, ook wel 
inperkingsniveaus genoemd: van I (weinig risico) tot en met III (hoog risico).  
Overzicht van de meldingen in Nederland van de afgelopen 5 jaar verdeeld naar inperkingsniveau: 
Jaar Niveau I Niveau II Niveau III Totaal
2018 6 2 3 11
2019 7 6 4 17
2020 4 2 1 7
2021 4 1 1 6
2022 4 4 3 11
Tot inperkingsniveau I behoren activiteiten met ggo’s die leiden tot een verwaarloosbaar klein risico voor mens en 
milieu. Activiteiten met ggo’s die behoren tot niveau IV (nog niet in Nederland voorgekomen), hebben het hoogste risico. 
Deze ggo’s zijn potentieel dodelijk en kunnen permanente schade veroorzaken aan het milieu. Uitbraken van een voor 
mens of milieu gevaarlijk ggo uit een laboratorium (niveau IV), zijn zeldzaam.
Het aantal meldingen in 2021 (11) is hoger dan in 2020 (6), maar vergelijkbaar met het gemiddelde van afgelopen 5 jaar. 
Gemiddeld over de jaren 2018-2022 melden mensen ongeveer 10 incidenten met ggo’s per jaar bij de ILT. De frequentie 
wordt daarmee vastgesteld op eens per ‘1-3 maanden’.
Effecten
De incidenten lopen uiteen van het morsen van een kleine hoeveelheid ggo’s, tot het vrijkomen van 2.700 liter kweek-
medium. Dat is een stof waarin een ggo zich vermeerdert. De effecten van een vrijgekomen ggo kunnen direct merkbaar 
zijn bij mens, dier of milieu. Maar dit kan ook gevolgen hebben op de langere termijn, en kan zelfs invloed hebben op 
meerdere generaties. Bovendien kunnen de effecten grensoverschrijdend zijn.
De volgende voorbeelden geven een indruk van nationale en internationale calamiteiten.
Voorbeeld 1: Schade aan het milieu door het onjuist toepassen van veiligheidsvoorschriften. 
In 2015 loost een laborant een genetisch gemodificeerde (gg) schimmel-cultuur in de Achterhoek. Via de afvalwaterzui-
vering kan deze gg-schimmel in het oppervlaktewater komen en zich dan vestigen in de lokale omgeving. De wildtype 
variant groeit namelijk in bijvoorbeeld ingekuild veevoer (kuilvoer). Ingekuild veevoer ontstaat als boeren gras drogen in 
kuilen, waardoor het meer voedingsstoffen behoudt. Ingekuild veevoer met deze gg-schimmel is onwenselijk. De schade 
is onbekend, maar kan groot zijn. Omdat bij verdere verspreiding van de gg-schimmel veel kuilvoer onbruikbaar wordt. 
Dat heeft grote gevolgen voor de melkveehouderij.
Voorbeeld 2: Ongewenst verspreiding van een genetisch gemodificeerd (gg) gewas.
In 2017 blijkt uit Fins onderzoek [5], dat een oranje gg-petunia op de markt beschikbaar is. Na wereldwijde signalering 
blijken er al jaren meerdere gg-planten zonder vergunning te zijn veredeld en verspreid. Gelukkig kan de petunia niet 
overleven in de Nederlandse natuur. Grassen kunnen zich wel vestigen. En daar bestaan buiten Europa ook gg-varianten 
van. Deze gg-varianten zijn niet in de EU toegelaten. Terwijl ze elders in de wereld (bijvoorbeeld in de Verenigde Staten 
en Australië) vrij van regelgeving zijn. Dit vergroot de kans dat deze grassen als zaden Nederland binnenkomen en zich 
hier vestigen. Daarbij kunnen ongewenste modificaties, die een concurrentievoordeel bieden, (bijvoorbeeld resistentie-
genen tegen gewasbeschermingsmiddelen) langzaam de inheemse populaties binnendringen. De schade is niet uit te 
rekenen.
Inspectie Leefomgeving en Transport | 121
