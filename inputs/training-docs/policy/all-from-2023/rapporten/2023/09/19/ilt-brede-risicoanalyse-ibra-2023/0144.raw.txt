ILT-brede risicoanalyse (IBRA) 2022 - Bijlage A IBRA factsheets
Onroerende onderdelen
1. Indelingen van start- en landingsbanen
2. Het luchtruim
3. De luchtverkeersleiding
4. Opleidingen voor het personeel
Populatie
Beroepsbevolking
Alle personen die in Nederland werkzaam zijn, in en rond vliegtuigen. Volgens de Arbeidsinspectie zijn dit in 2019 circa 
26.000 [8]. Het Centraal Bureau voor de Statistiek (CBS) heeft het in een meer recente schatting over 23.000 [9]. De ILT 
gaat uit van de categorie 10.000 tot 100.000 personen.
Burgers
De passagiers van de vliegtuigen en de personen die zich, op Nederlands grondgebied, onder de vliegroutes bevinden. In 
2018 en 2019 had Nederland ongeveer 80 miljoen passagiers op de luchthavens van nationaal belang [10]. Niet iedere 
Nederlander vliegt elk jaar. Er zijn ook veel buitenlandse passagiers. Daarnaast zijn er bewoners op de grond die geraakt 
kunnen worden door een neerstortend vliegtuig of loslatende vliegtuigonderdelen.
Er zijn meer dan 10 miljoen betrokkenen.
Frequentie
In de periode 1991-2022 vonden in Nederland 5 ongevallen plaats, in de commerciële luchtvaart (CAT), waarbij slachtof-
fers (doden en gewonden) zijn gevallen [11]. In 1992 vindt er in Faro een ongeval met een Nederlands vliegtuig in het 
buitenland plaats, waarbij doden en gewonden zijn gevallen.
De frequentie van een ongeval in CAT-categorie is gemiddeld 1 ongeval per 5 jaar met doden en gewonden.
In de periode 1991-2022 vonden in de GA 407 voorvallen plaats. Bij 69 daarvan zijn doden en gewonden gevallen [12-13]. 
Dit is gemiddeld 2,3 ongevallen per jaar met doden en gewonden.
Voor CAT en GA samen vindt er eens per 3-6 maanden een ongeval in de luchtvaart plaats.
Effecten
Fysiek letsel
Ongevallen CAT
In de periode 1991-2022, een periode van 31 jaar, vonden er in Nederland 5 ongevallen plaats, waarbij 121 doden vallen en 
55 personen zwaargewond raken en 79 personen lichtgewond [11].
Bij een groot ongeval met een Nederlands vliegtuig in het buitenland (Faro) in 1992 vielen 56 doden, raakten 102 mensen 
zwaargewond en 112 mensen lichtgewond [14]. Hiermee is het dodental 5,7 per jaar, het aantal zwaargewonden 5,1 per 
jaar en het aantal lichtgewonden 6,2 per jaar.
5,7 x € 4,1 miljoen + 5,1 x € 408.000 + 6,2 x € 29.000 = € 25,6 miljoen per jaar.
Ongevallen GA
Bij die 67 ongevallen, in de periode 1991 tot en met 2022, vallen in totaal 100 doden [12]. In 31 jaar is dat gemiddeld 3,3 
doden per jaar. Over het aantal gewonden in General Aviation zijn alleen cijfers bekend over de periode van 2006 – 2013 
[10]. Dit komt neer op 5,4 zwaargewonden en 2,1 lichtgewonden per jaar.
3,3 x € 4,1 miljoen + 5,4 x € 408.000 + 2,1 x € 29.000 = € 15,8 miljoen per jaar.
In totaal vallen er gemiddeld 9 doden, 10,5 zwaargewonden en 8,3 licht gewonden per jaar. De fysiek letselschade, 
omgerekend op jaarbasis, bedraagt € 41,4 miljoen.
Inspectie Leefomgeving en Transport | 144
