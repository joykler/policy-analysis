ILT-brede risicoanalyse (IBRA) 2022 - Bijlage A IBRA factsheets
Vluchtige organische stoffen
Omschrijving
Vluchtige Organische Stoffen (VOS) is de verzamelnaam voor een groep van koolwaterstoffen die gemakkelijk verdam-
pen. VOS-houdende producten dragen bij aan luchtverontreiniging en kunnen gezondheidsklachten veroorzaken. Deze 
vluchtige organische stoffen komen vooral voor als oplosmiddel in verfproducten, maar worden ook toegepast in 
benzine, reinigingsmiddelen, schoonmaakmiddelen en cosmetica. Ze kunnen bij inademing de ‘schildersziekte’ Organo 
Psycho Syndroom (OPS), ook bekend als Chronische Toxische Encephalopathie (CTE), veroorzaken. Dit betreft een 
ernstige aandoening van het zenuwstelsel die in effect overeenkomt met dementie.
• De berekende maatschappelijke schade voor dit onderwerp: €0.
• Is er extra schade waarvoor geen bedrag kan worden bepaald: Nee
• Aanzienlijke schade binnen de wettelijke regels: Nee
• Schade als Buitengewone gebeurtenis: Nee
Regelgeving en doel
In 1999 is een Europese richtlijn vastgesteld met het doel om de uitstoot van vluchtige organische stoffen te voorkomen 
of te verminderen om gezondheidsrisico’s te beperken [1]. In 2005 is het Besluit organische oplosmiddelen in verven en vernissen 
(BOOVV) [2] vastgesteld. Het doel van dit besluit is om de uitstoot van vluchtige organische stoffen in verven en 
vernissen te voorkomen of te verminderen. De verkoop en het gebruik van VOS in verven en vernissen zijn verboden op 
grond van dit besluit. De ILT controleert of bedrijven zich aan deze wetgeving houden.
Bijzonderheden
Geen.
Discussiepunten
Geen.
Overzicht van ongewenste gebeurtenissen 
1. Blootstelling aan vluchtige organische stoffen
1. Blootstelling aan vluchtige organische stoffen
Omschrijving ongewenste gebeurtenis
Personen worden blootgesteld aan vluchtige organische stoffen en worden ziek bij inademing hiervan.
Toezicht door de ILT
De ILT is uitsluitend verantwoordelijk voor de milieueffecten van VOS in verf en vernis, niet voor gezondheidsklachten. 
De ILT houdt reactief toezicht op verven en vernissen waarin vluchtige organische stoffen zijn verwerkt en treedt nog wel 
op wanneer oude partijen worden aangetroffen. Dit gebeurt echter weinig en zeer onregelmatig. 
Populatie
Werknemers die gebruik maken van genoemde producten. Er zijn ongeveer 16.000 schilders in Nederland [5]. Dit valt in 
de categorie 10.000-100.000 personen. Daarbij moet worden opgemerkt dat schilders in principe geen verfproducten 
meer gebruiken waarin VOS zijn verwerkt. 
Frequentie
Zeer laag
VOS-houdende verven en vernissen worden in principe niet gebruikt in Nederland. 
Inspectie Leefomgeving en Transport |
