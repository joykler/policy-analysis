ILT-brede risicoanalyse (IBRA) 2022 - Bijlage A IBRA factsheets
Infrastructuur weg 
Omschrijving
Dit onderwerp betreft de infrastructuur van het goederenvervoer over de weg. Het beladen van een vrachtwagen in het 
beroepsgoederenvervoer is aan regels gebonden. Als een voertuig in totaal meer dan het maximumgewicht van 50 ton 
weegt, kan dat schade veroorzaken aan onder meer bruggen en viaducten. Het kost jaarlijks tientallen miljoenen om de 
wegen te repareren [4]. Een te zware last op een as van een vrachtwagen veroorzaakt schade aan het wegdek. Als een 
voertuig zwaarder is dan volgens het kenteken mag, kan dat ook gevaarlijk zijn in het verkeer. Een overbeladen voertuig 
heeft vaak een langere remweg. Tot slot leidt elke vorm van overbelading tot ongeoorloofd economisch gewin, ten 
opzichte van bedrijven die goed gedrag vertonen. Overbelading van vrachtwagens veroorzaakt daarom economische 
schade (schade aan de weg) en oneerlijke concurrentie. 
• De berekende maatschappelijke schade voor dit onderwerp: 90 miljoen
• Is er extra schade waarvoor geen bedrag kan worden bepaald? ja
• Aanzienlijke schade binnen de wettelijke regels: ja
• Schade als Buitengewone gebeurtenis: nee 
Regelgeving en doel
De Wet Wegvervoer Goederen met een aantal onderliggende regelingen zijn van toepassing op het beroepsgoederen-
vervoer en het eigen vervoer met vrachtauto’s [1 t/m 3]. 
De wetgeving moet zorgen voor veilig en eerlijk wegvervoer.
Bijzonderheden
Geen.
Discussiepunten
De ILT kan schade door overbelading niet berekenen. De schade die de ILT voor dit onderwerp berekent, baseert zij op 
een beleidsregel van de minister van het toenmalige ministerie van Infrastructuur en Milieu uit 2011 [4]. In juni 2022 is 
een onderzoeksrapport gepubliceerd door Panteia in opdracht van RWS en ILT: Belasting en overbelading (middel-) 
zwaar wegtransport[5]. Hiermee kan de ILT de schade nog altijd niet berekenen, maar heeft zij wel een goed beeld van de 
huidige stand van zaken.
Overzicht van ongewenste gebeurtenissen 
1. Schade aan wegdek - infrastructuur
1. Schade aan het wegdek - infrastructuur
Overbelading (overschrijding van de maximaal toegestane belasting van de as van het voertuig) veroorzaakt schade aan 
het wegdek. Ook is de kans op technisch falen van het voertuig en op ongevallen groter. 
Toezicht door de ILT
De ILT houdt toezicht op de belading van vrachtwagens. Via weegpunten in het hoofdwegennet wordt het vrachtvervoer 
automatisch gewogen. Dit gewicht wordt vergeleken met het toegestane gewicht op basis van het kentekenregister. Uit 
deze gegevens selecteert de ILT de bedrijven met het meest overbeladen vrachtverkeer. De ILT kan zo risicogericht 
toezien. Daarnaast voert de ILT wegcontroles uit met de weegpunten, waarbij voertuigen met overbelading geselecteerd 
worden voor een naweging. 
Populatie
Vrijwel alle Nederlanders hebben, als weggebruikers, last van de schade aan de weg. Bedrijven, waarvan werknemers 
zich in het verkeer begeven, hebben ook last van de schade aan de weg. De populatie is meer dan 10 miljoen mensen.
Inspectie Leefomgeving en Transport | 127
