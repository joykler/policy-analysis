ILT-brede risicoanalyse (IBRA) 2022 - Bijlage A IBRA factsheets
stroomvoorziening op Bonaire binnen een paar uur weer hersteld. Van een dergelijk geval van gedeeltelijke afschaling 
(‘load shedding’) was ook in 2022 sprake.
Geconcludeerd kan worden dat de frequentie van de (gedeeltelijke) uitval van de elektriciteitsvoorziening gemiddeld 
eens per 1-3 maanden is. Gemiddeld vindt dit ongeveer 7 keer per jaar plaats. In bijna alle gevallen gaat het om lokale 
uitval (geen volledige black-out).
Effecten
Economie
Stroomuitval komt regelmatig voor op de eilanden, maar de overlast is met name voelbaar in het orkaanseizoen. De 
kans op een orkaankracht 5 voor de bovenwindse eilanden (Sint Eustatius en Saba) is aanzienlijk. Wilma (2005), Irma en 
Maria (2017) zijn voorbeelden daarvan. Noodstroomvoorzieningen helpen grote winkels, het ziekenhuis en de drinkwa-
tervoorziening in bedrijf te houden. Een orkaan vernietigt met name bovengrondse systemen. De ILT stuurt op maatre-
gelen om de effecten bij dit soort situaties te verkleinen, zoals de aanleg van ondergrondse leidingen.
Stroomuitval heeft bijna altijd keteneffecten. De uitval van ICT en apparatuur kan leiden tot een ontwrichting van het 
maatschappelijke en economische verkeer. Deze effecten kunnen leiden tot maatschappelijke onrust.
Elektriciteitsproducenten en -distributeurs op Saba (SEC) en Sint Eustatius (STUCO) zijn overheidsbedrijven. De produ-
cent op Bonaire (Contour Global Bonaire, CGB) is een particulier bedrijf. De distributeur, het Water- en Energiebedrijf 
Bonaire (WEB), koopt de elektriciteit van CGB en levert deze via het door hen beheerde netwerk aan de eilanden. WEB is 
een overheidsbedrijf.
Volgens de IBRA-methodiek is sprake van economische schade als de overheid kosten moet maken. Langdurige 
stroomuitval kan zeker leiden tot kosten voor SEC, STUCO en WEB. Over de exacte kosten daarvan zijn geen rapportages. 
Dus de economische schade is onbekend (#).
Fysiek letsel, milieu, gezondheidsschade
Niet van toepassing.
2. Grootschalig incident bij opslagbedrijven op Bonaire en Sint Eustatius
Omschrijving ongewenste gebeurtenis
Deze ongewenste gebeurtenis betreft fysieke, economische en milieuschade door incidenten en ongevallen bij de op- en 
overslag van brandstoffen.
Toezicht door de ILT
Conform de geldende wet- en regelgeving is de minister van IenW bevoegd voor vergunningverlening en handhaving. 
Ook is er een verplichting voor de brandstofopslagen tot het maken van een milieueffectrapportage (MER-plicht) bij 
ingrijpende wijzigingen van de inrichtingen. In de vergunningen zijn de benodigde milieu- en veiligheidsverbeteringen 
vastgelegd. 
De rol van de ILT is die van eerstelijns toezichthouder. De ILT inspecteert de brandstofopslagen 2 keer per jaar. Bij 
overtredingen wordt handhavend opgetreden met achtereenvolgens een waarschuwing, een last onder dwangsom of 
bestuursdwang.
De brandstofopslagbedrijven hebben zonder vergunning, zonder toezicht en zonder noemenswaardig onderhoud 
geopereerd vanaf de bouw in de jaren ‘70 tot 2013-2014. Alle installaties verkeerden in (zeer) slechte staat. Met ingang 
van de nieuwe vergunningen in 2015 investeren de bedrijven weer en wordt het achterstallig onderhoud ingelopen. De 
invloed van de ligging direct aan zee en de hogere temperaturen leidt tot een permanente dreiging van corrosie (roest) 
aan installaties. Een jaar zonder onderhoud betekent een herstelperiode van 2 jaar.
BOPEC, het brandstofopslagbedrijf op Bonaire (100% eigendom van Venezuela), is in 2021 failliet gegaan, de boedel 
wordt momenteel beheerd door de curator. Als gevolg van de afgelegen ligging van de eilanden, de beperkte beschikking 
over kennis en adviseurs en de relatief hoge transportkosten maakt het doorvoeren van ingrijpende verbeteringen vaak 
Inspectie Leefomgeving en Transport |
