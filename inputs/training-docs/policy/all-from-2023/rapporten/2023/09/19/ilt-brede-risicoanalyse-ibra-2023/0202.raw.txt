ILT-brede risicoanalyse (IBRA) 2022 - Bijlage A IBRA factsheets
Uitstoot ozonlaagafbrekende stoffen 
en F-gassen
Omschrijving
Deze factsheet betreft de ongewenste uitstoot van gefluoreerde broeikasgassen (F-gassen) en ozonlaagafbrekende 
stoffen (OAS). Deze worden veelal toegepast als koudemiddel in koelinstallaties. OAS zijn sinds 1989 voor een belangrijk 
deel uitgefaseerd, maar worden nog steeds toegepast en komen ook nog vrij in het afvalstadium van koelinstallaties. De 
opvolgers van deze stoffen zijn de zogenoemde F-gassen, die grotendeels dezelfde toepassing hebben. Deze gassen 
hebben een zeer sterk broeikaseffect. De handel en het gebruik ervan worden daarom net als bij de OAS uitgefaseerd. 
• De berekende maatschappelijke schade voor dit onderwerp: 273 miljoen euro.
• Is er extra schade waarvoor geen bedrag kan worden bepaald: Nee.
• Aanzienlijke schade binnen de wettelijke regels: Nee.
• Schade als buitengewone gebeurtenis: Nee.
Regelgeving en doel
De handelsbeperkingen en emissiebeperkende maatregelen van F-gassen en OAS zijn geregeld in Europese verordenin-
gen [1 & 3]. Beide verordeningen zijn in het Nederlandse Besluit gefluoreerde broeikasgassen en ozonlaagafbrekende 
stoffen uit 2015 bekrachtigd [2]. Internationaal is in het Montreal Protocol vastgelegd om de productie en het gebruik van 
OAS af te bouwen. Dit verdrag is op 1 januari 1989 in werking getreden en heeft in 2016 een laatste aanpassing gekregen 
waarbij ook het Kigali akkoord (F-gassen) onderdeel is geworden van het Montreal Protocol. Dit heeft zijn beslag 
gekregen in de eerder genoemde Europese Verordeningen.
Bijzonderheden
• In voorgaande versies van de IBRA is er voor de uitstoot van ozonlaagafbrekende stoffen onterecht gebruikgemaakt 
van de wereldwijde uitstoot, in plaats van het aandeel wat wordt uitgestoten binnen Nederland. Voor de IBRA 2023 is 
dit gecorrigeerd, door gebruik te maken van een alternatieve methodiek. Daarmee is de schade voor deze ongewenste 
gebeurtenis significant gedaald. 
Discussiepunten
Geen.
Marktwerking
Doordat de toegestane handelshoeveelheden OAS en F-gassen steeds geringer worden ontstaat er schaarste, waardoor 
de prijzen van deze stoffen stijgen. Een handelaar kan onvoldoende omzet draaien door de verkoop koudemiddelen met 
4
een hoog GWP . De handelaar gaat door de verkoop van deze koudemiddelen namelijk snel door zijn quotum heen. 
Echter zijn er nog veel ‘oude installaties’ in bedrijf die draaien op koudemiddelen. Hierdoor is illegale handel in deze 
stoffen ontstaan, die vanuit omringende landen de EU in worden gesmokkeld. Dit verstoort de marktwerking in deze 
sector.
Overzicht van ongewenste gebeurtenissen 
1. Uitstoot F-gassen
2. Uitstoot ozonlaagafbrekende stoffen (OAS)
4 
Global warming potential (aardopwarmingsvermogen) is een aanduiding voor de mate waarin een broeikasgas kan bijdragen tot de 
klimaatopwarming.
Inspectie Leefomgeving en Transport | 202
