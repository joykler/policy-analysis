ILT-brede risicoanalyse (IBRA) 2022 - Bijlage A IBRA factsheets
2. Slechte arbeidsomstandigheden chauffeurs van vracht- en bestelwagens
Omschrijving 
Buitenlandse loonlijstconstructies, vennootschap onder firma (vof)-constructies, schijnzelfstandigheid en illegale 
cabotage [8] zijn allemaal illegale activiteiten. Ze kunnen een oneerlijke markt creëren, stress en ongezond werk 
veroorzaken of onveilige situaties opleveren voor chauffeurs. Het is niet mogelijk een scherp onderscheid te maken 
tussen slechte arbeidsomstandigheden en activiteiten die een oneerlijke markt veroorzaken en de oorzaken van een 
ongeval. Dit betekent dat er raakvlakken zijn met activiteiten van de Nederlandse Arbeidsinspectie. De Nederlandse 
Arbeidsinspectie benoemt een verzameling van ongewenste arbeidsomstandigheden zoals illegale tewerkstelling, 
onderbetaling, ongevallen, arbeidsmarktdiscriminatie, arbeidsuitbuiting en/of de inzet van schijnconstructies [12].
Toezicht door ILT
Naast het toezicht op rij- en rusttijden en tachograaffraude is het arbeidsomstandighedentoezicht gericht op schijn-
constructies en parkeerplaatsproblemen.
Populatie
De slachtoffers zijn de chauffeurs van vracht- of bestelwagens. Per 1 januari 2022 zijn er volgens Nationale en 
Internationale Wegvervoer Organisatie (NIWO, de vergunningverlener voor het Nederlandse wegtransport) bijna 124.000 
vergunningbewijzen [14]. Het aantal vergunningbewijzen is een indicatie voor het aantal voertuigen bij Nederlandse 
beroepsgoederenvervoerders. Een vracht- of bestelwagen moet namelijk altijd een vergunningbewijs aan boord hebben. 
De ILT schat in dat er ongeveer evenveel chauffeurs zijn. De populatie valt in de categorie 100.000-1 miljoen.
Frequentie
De frequentie schat de ILT in op 1-7 dagen.
Effecten
Fysiek
3
De ISZW geeft in 2014 aan, dat 1 op de 2.000 (0,05%) werknemers in het goederenvervoer gewond raakt of langdurig 
verzuimt na een ongeval onder werktijd [13, ]. Begin 2022 zijn er 124.000 chauffeurs van vracht- en bestelwagens (zie 
Populatie). Dus 124.000*0,05%= 62 chauffeurs raken gewond of verzuimen langdurig.
De ILT berekent deze tot de zwaargewonden: 62 x € 408.000 = € 25 miljoen. De schade is een onderschatting, doordat er 
geen informatie beschikbaar is over het aantal mensen dat overlijdt of langdurig verzuimt door slechte arbeidsomstan-
digheden in het goederenvervoer. Er is geen informatie bekend over het aantal lichtgewonden en deze worden dan ook 
niet meegenomen in de berekening [#].
Economie Gezondheidsschade en Milieu
Niet van toepassing.
Toekomstige ontwikkelingen
Zoals in veel sectoren, is ook binnen goederenvervoer een tekort aan gekwalificeerde chauffeurs. Ook bestaat er een 
druk om de kosten te drukken. Er worden minder mensen in vaste dienst genomen maar vaker als zzp-er ingehuurd. 
Capaciteit wordt gezocht in andere Europese landen. Deze ingehuurde krachten zijn goedkopers en minder bekend met 
het Nederlandse arbeidsrecht. Daarnaast is er sprake van schijnconstructies: bedrijven verplaatsen zich administratief 
naar een ander Europees land maar voeren hun feitelijke activiteiten uit in Nederland. 
Er is een groeiende behoefte aan een uitgebreid netwerk. Zo is een Uber-achtige constructie voor het meenemen van 
goederen in een privé voertuig tegen een vergoeding te bedenken. dat via een app mensen goederen meenemen tegen 
een vergoeding in hun privé voertuig. Dit is dan geïnspireerd op Uber voor taxivervoer en de flitsbezorgers voor 
boodschappen. 
3 
Huidige Nederlandse Arbeidsinspectie
Inspectie Leefomgeving en Transport |
