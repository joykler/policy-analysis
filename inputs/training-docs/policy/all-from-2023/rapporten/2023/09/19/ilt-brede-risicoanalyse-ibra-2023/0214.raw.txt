ILT-brede risicoanalyse (IBRA) 2022 - Bijlage A IBRA factsheets
Overzicht van ongewenste gebeurtenissen 
1. Ongeval door onveilig verkeersproduct en mobiele machine.
2. Uitstoot door onveilig verkeersproduct en mobiele machine.
3. Geluidsoverlast door verkeersproduct.
1. Ongeval door onveilig verkeersproduct en mobiele machine
Omschrijving ongewenste gebeurtenis
Verkeersproducten en mobiele machines zijn mogelijk niet veilig als zij geen typegoedkeuring hebben of als zij niet 
voldoen aan de eisen van typegoedkeuring. Daarnaast kan een producent producten of onderdelen leveren die gevaarlijk 
zijn doordat hij verplichte kwaliteitsstandaarden ontwijkt. De kans op een ongeval met fysiek letselschade neemt 
hierdoor toe of de schade bij een ongeval is groter. Voorbeelden hiervan zijn een te gevoelige airbag of een te zwakke 
valhelm. Ook is het mogelijk dat nadat een typegoedkeuring is verleend, problemen aan het licht komen die de veiligheid 
van een verkeersproduct of de verbrandingsmotor in een mobiele machine nadelig beïnvloeden. 
Toezicht door de ILT
De ILT is belast met het markttoezicht op fabrikanten, importeurs en distributeurs van verkeersproducten waarvoor 
goedkeuringseisen zijn vastgesteld of die zijn aangewezen door de minister. Fabrikanten mogen geen verkeersproducten 
en mobiele machines op de markt brengen die niet door de Europese Unie zijn goedgekeurd, voor zover ze over zo’n 
goedkeuring moeten beschikken. Met een goedkeuring voldoen die producten aan bepaalde veiligheids- en milieuvoor-
schriften. Als een verkeersproduct geen goedkeuring heeft, mag de fabrikant deze alleen te koop aanbieden voor een 
bijzonder gebruiksdoel en niet voor de openbare weg. De ILT ziet ook toe op de grote markt met (vervangings)
onderdelen.
Populatie
Gebruikers van verkeersproducten en mobiele machines (burgers en beroepsbevolking) lopen risico op een ongeval. 
Vrijwel alle inwoners van Nederland maken gebruik van een verkeersproduct. Het aantal gebruikers dat jaarlijks risico 
loopt is groter dan 10 miljoen.
Frequentie
De markt voor verkeersproducten is groot in Nederland. In 2022 stonden er 13,1 miljoen wegvoertuigen geregistreerd 
[18]. De ILT ziet toe op de verkoop van verkeersproducten met een juiste typegoedkeuring. Om een indicatie te geven, in 
2022 zijn er in Nederland rum 313.000 personenauto’s en ruim 15.000 motorfietsen verkocht [19-20]. Verder vallen onder 
verkeersproducten ook bestel- en vrachtauto’s, autobussen, brom- en snorfietsen, aanhangwagens en opleggers. 
Hiernaast is er ook een grote markt in onderdelen voor verkeersproducten waar de ILT op toeziet. De frequentie is dus 
continue.
Effecten
Fysiek letsel
Op jaarbasis vinden er vele verkeersongevallen plaats waarbij dergelijke verkeersproducten zijn betrokken. Er is bij de ILT 
geen informatie bekend over ongevallen veroorzaakt door ondeugdelijke verkeersproducten. Als er een ongeval 
plaatsvindt met een product is de kans het grootst dat de oorzaak ligt in het verkeerd gebruik van het product. Verder is 
niet bekend of er ongevallen plaatsvinden met mobiele machines, waarbij het specifiek gaat om de verbrandingsmotor 
van dit product. De ILT kan daarom niet zeggen wat de jaarlijkse fysiek letselschade is, die bij deze ongewenste gebeurte-
nis hoort (#). 
Economie, Milieu en Gezondheidsschade
Niet van toepassing.
Inspectie Leefomgeving en Transport | 214
