3.1 Aandelen in VvE scharen onder spaargeld 
 
Korte beschrijving van de maatregel 
Het aandeel in het vermogen van een VvE is een vermogensrecht dat op basis van de huidige bepalingen van 
box  3 in de categorie ‘overige bezittingen’ valt. Meestal staat dit vermogen op een bankrekening. De categorie 
banktegoeden past daarom voor wat betreft het rendement beter bij dit vermogensbestanddeel dan de 
categorie ‘overige bezittingen’. Het kabinet stelt voor om per 2023 dit vermogen onder de categorie 
banktegoeden te plaatsen. Belastingplichtigen moeten dan wel – net als nu – hun aandeel in het vermogen van 
een VvE zelf in de aangifte invullen. Het vooraf invullen van deze gegevens is niet mogelijk.  
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2023 2024 2025 2026 2027 Struc. 
Aandelen in VvE scharen onder spaargeld -25 -25 -26 -26 0 0 
 
Kern van de raming 
Aandelen in het vermogen van een VvE worden op basis van de huidige bepalingen van box 3 gekwalificeerd als 
‘overige bezittingen’. Op deze vermogenscategorie werd een forfaitair rendement verondersteld van 6,17%, 
een percentage dat gebaseerd is op het langjarige rendement op aandelen, obligaties en onroerende zaken. 
Tijdens de behandeling van de Overbruggingswet box 3, waarmee de huidige bepalingen in de Wet IB 2001 zijn 
opgenomen, is toegezegd om het geld dat op spaarrekeningen van VvE’s staat als banktegoed te behandelen.3  
 
Uit cijfers afkomstig van de renseigneringsstroom van de Belastingdienst blijkt dat ca. 95% van de VvE-
rekeningen spaarrekeningen zijn. Om aan de gedane toezegging tegemoet te komen stelt het kabinet voor om 
het saldo van al deze rekeningen ook als zodanig te belasten. Om de budgettaire effecten van deze maatregel 
in kaart te brengen, is eerst het belastbaar VvE-vermogen in box 3 geschat op basis van gegevens afkomstig uit 
een verkennend onderzoek over VvE’s van het Centraal Bureau voor de Statistiek. Vervolgens zijn de effecten 
van het wijzigen van het forfait doorgerekend. Let wel, deze maatregel wordt met terugwerkende kracht 
ingevoerd voor 2023. Per 2027 is voorzien dat het stelsel werkelijk rendement wordt ingevoerd. De derving 
voor dat jaar evenals de structurele derving is om die reden gelijkgesteld aan € 0.  
 
 
3
 Kamerstukken II 2022/23, P, nr. T2000000226, p. 30/31.
