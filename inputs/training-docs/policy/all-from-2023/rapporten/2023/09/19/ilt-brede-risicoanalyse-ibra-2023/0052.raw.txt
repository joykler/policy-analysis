ILT-brede risicoanalyse (IBRA) 2022 - Bijlage A IBRA factsheets
Caribisch Nederland specifiek
Omschrijving
Caribisch Nederland wordt gevormd door Bonaire, Sint Eustatius en Saba (Caribisch Nederland ). Het zijn bijzondere 
gemeenten van Nederland. De ILT voert twee toezichtstaken uit die alleen in Caribisch Nederland  worden uitgevoerd en 
niet in Nederland. Dit betreft het toezicht op de elektriciteitsvoorziening en het toezicht op de op- en overslag van 
brandstoffen. Hiernaast voert de ILT ook andere taken uit in Caribisch Nederland . Deze worden bij de betreffende 
onderwerpen in deze editie van de IBRA vermeld.
• De berekende maatschappelijke schade voor dit onderwerp is niet bekend
• Is er extra schade waarvoor geen bedrag kan worden bepaald: Ja
• Aanzienlijke schade binnen de wettelijke regels: Nee
• Schade als Buitengewone gebeurtenis: Nee
Regelgeving en doel
Het toezicht door de ILT ziet op de regels voor de elektriciteitsvoorziening uit de Wet elektriciteit en drinkwater BES [1]. 
Het doel van deze regels is om afnemers betrouwbare, betaalbare, duurzame en kwalitatief hoogwaardige dienstverle-
ning te garanderen. 
De regels voor de op- en overslag van brandstoffen op Bonaire en Sint Eustatius zijn afkomstig uit de Wet volkshuisves-
ting, ruimtelijke ordening en milieubeheer BES [2]. Daarnaast geldt sinds 1 april 2015 het Besluit grote inrichtingen 
milieubeheer BES. Op grond van deze wet en besluit zijn de brandstofopslagplaatsen in Caribisch Nederland  onder 
toezicht geplaatst van de ILT en staan deze niet langer onder toezicht van de lokale overheid. Dit betreft de vier grote 
brandstofopslagen in Caribisch Nederland, waarvan drie op Bonaire en één op Sint Eustatius. Deze regels hebben als 
doel om het milieu in Caribisch Nederland te beschermen.
Bijzonderheden
1. Caribisch Nederland heeft te maken met andere mogelijkheden en beperkingen dan Europees Nederland.
- Het klimaat in Caribisch Nederland biedt veel mogelijkheden voor duurzame energie, zoals wind- en zonne- 
energie. Dit is daar ook volop in ontwikkeling. Mede door Nederlandse ambities voor de toepassing van 
duurzame energie is de verwachting dat dit zich in de toekomst gaat ontwikkelen.
- De weersomstandigheden wijken sterk af van de situatie in Nederland; de gemiddelde temperatuur en lucht-
vochtigheid zijn hoger dan in Nederland en er is een groter risico op een orkaan.
- Zilt en de schaarste van beschikbare en geschikte grond door vulkanische ondergrond vormen uitdagingen voor 
investeringen in en onderhoud aan de energievoorzieningen.
2. Het Bestuurscollege zorgt voor het dagelijks bestuur van de eilanden. Zij voert de besluiten van de eilandsraad uit. 
Het Bestuurscollege neemt ook zelf beslissingen, zoals het verlenen van een bouwvergunning. Het college krijgt 
hierbij ondersteuning van ambtenaren. De eilandsecretaris is het hoofd van deze ambtelijke organisatie. Het 
bestuurscollege bestuurt en de eilandsraad controleert. De ambtenaren voeren het werk en de besluiten uit. De 
eilandsraad vertegenwoordigt de burgers.
Discussiepunten
Geen.
Overzicht van ongewenste gebeurtenissen 
1. Uitval van elektriciteitsvoorziening in Caribisch Nederland 
2. Grootschalig incident bij opslagbedrijven op Bonaire en Sint Eustatius
Inspectie Leefomgeving en Transport | 52
