ILT-brede risicoanalyse (IBRA) 2022 - Bijlage A IBRA factsheets
bedrijf zich niet houdt aan de wet- en regelgeving (ICAO of IMDG), kunnen zij een proces-verbaal opmaken en kan een 
bedrijf een transactie ontvangen.
Populatie
De populatie bestaat uit vier groepen:
1. Personen die werken of verblijven op of in de buurt van het schip tijdens het laden en lossen en tijdens het varen.
2. Werknemers op de vliegvelden en de passagiers van de vliegtuigen.
3. Werknemers in de rest van de transportketen.
4. De gehele bevolking van de Caribisch Nederland : circa 29.500 mensen.
De ILT schat de populatie daarom tussen ‘10.000-100.000’.
Frequentie
Er vinden continu handelingen plaats zoals laden en lossen. Daarbij komen vaak kleine hoeveelheden van de getrans-
porteerde producten vrij. 
Twee incidenten springen in het oog. Een container met gasflessen kantelde door onjuiste stuwage. De inhoud van een 
tankwagen met dieselolie veroorzaakte schade aan het koraal voor de kust. De maatschappelijke gevolgen van dit soort 
incidenten zijn op een klein eiland als Bonaire relatief groot. Schade aan het koraal heeft potentieel impact op het 
toerisme, een grote bron van inkomsten op het eiland.
Dit valt in de categorie ‘1-7 dagen’.
Effecten
Fysiek letsel
Er zijn geen cijfers bekend van incidenten bij het transport van gevaarlijke stoffen in Caribisch Nederland  of op een schip 
of in een vliegtuig op weg ernaar toe (#).
Economie
Economische schade ontstaat bijvoorbeeld door schade aan of verlies van andere lading of vertraging. De ILT kan de 
economische schade als gevolg van het vrijkomen van een gevaarlijke stof niet bepalen, omdat het aantal incidenten en 
de gevolgen van het vrijkomen onbekend zijn (#).
Milieu
Zowel aard als hoeveelheid van de vrijgekomen stoffen zijn onbekend. Daardoor kan de ILT de milieuschade niet 
berekenen (#).
Gezondheidsschade
Langdurige blootstelling aan toxische stoffen kan ook bij lage dosering gevolgen hebben. Rapportage over deze schade 
ontbreekt, daarom kan de ILT deze schade niet berekenen (#).
8. Buitengewone gebeurtenis bij de opslag van gevaarlijke stoffen
Omschrijving buitengewone gebeurtenis
In de transportketen vindt vaak tussenopslag plaats. Grote opslagplaatsen zijn bijvoorbeeld containerterminals en 
emplacementen. Bij een incident op een dergelijke plek kan een kettingreactie ontstaan. De schaal van het incident 
bemoeilijkt de bestrijding omdat hulpdiensten niet dichtbij kunnen komen.
Als voorbeeld van een buitengewone gebeurtenis gebruikt de ILT een incident in Tianjin (China). Op 12 augustus 2015 
vindt in de havenstad Tianjin een explosie plaats als gevolg van de onjuiste opslag van nitrocellulose [14]. De explosies 
die volgen, veroorzaken aardbevingen van 2,3 en 2,9 op de schaal van Richter. Tot op enkele kilometers afstand breken 
ruiten door de drukgolf. De gevolgen van deze buitengewone gebeurtenis:
• 173 slachtoffers.
• ongeveer 800 [14,15] personen gewond.
• De materiële schade bedraagt tussen de € 2 en € 3 miljard [15]. Deze is waarschijnlijk (deels) verzekerbaar.
• Onbekende materiële schade die ten laste komt van de overheid.
Inspectie Leefomgeving en Transport | 193
