ILT-brede risicoanalyse (IBRA) 2022 - Bijlage A IBRA factsheets
Beveiliging scheepvaart
Omschrijving
Onder de noemer beveiliging scheepvaart vallen zaken als een terroristische aanslag op een Nederlands schip (wereld-
wijd) of een Nederlandse haven, migrantensmokkel, mensenhandel, en piraterij. Ten aanzien van een cybersecurity-inci-
dent bij een Nederlandse haven is een aparte ongewenste gebeurtenis opgenomen.
• De berekende maatschappelijke schade voor dit onderwerp: 0 euro
• Is er extra schade waarvoor geen bedrag kan worden bepaald? Nee. 
• Aanzienlijke schade binnen de wettelijke regels: Nee.
• Schade als Buitengewone gebeurtenis: Ja, namelijk 476 miljoen euro.
Regelgeving en doel
De voor deze factsheet relevante wet- en regelgeving betreft zowel Europese als (inter)nationale regelgeving [1 t/m 13]. 
Het doel van de wet- en regelgeving is om de Nederlandse zeeschepen wereldwijd goed te beveiligen. Dit betreft 
zeeschepen uit Nederland en in de Nederlandse zeehavens. Ook de bescherming en beveiliging van economische 
belangen in Nederland tellen hierbij mee.
Bijzonderheden
De ILT houdt toezicht op een breed scala aan onderwerpen in het kader van beveiliging:
1. De security-eisen en -verplichtingen voor schepen en havenfaciliteiten komen voort uit het SOLAS Verdrag [14, H 
XI-2], ISPS Code [15] en EU-verordening 725/2004 [8; 16].
2. De havenbeveiliging in Caribisch Nederland  is bij het ter plaatse bevoegde gezag (de gezaghebber) ondergebracht. 
De ILT heeft op het gebied van havenbeveiliging geen bevoegdheid in Caribisch Nederland  [11].
3. Toezicht (oog- en oorfunctie) in het kader van de sanctiewet. Het gaat daarbij om beperkingen van handel of 
schepen uit bepaalde landen [13; 17].
4. In de Havenbeveiligingswet [1] is de beveiliging of bewaking geregeld van zeevervoer en havenfaciliteiten tegen 
dreigingen van opzettelijk ongeoorloofde acties, in het bijzonder terrorisme. Ongewenste toegang, waaronder 
vormen van migrantensmokkel via Nederlandse havens, moet hiermee onder andere worden voorkomen. Deze 
vormen van smokkel vormen een inbreuk op het beveiligingsniveau van de haven [18].
5. De beveiliging van passagiersschepen. Denk daarbij bijvoorbeeld aan internationale veerboten en cruiseschepen. 
Zie ook de ISPS Code [15].
6. De beveiliging van Nederlandse zeehavens of zeeschepen tegen cyberaanvallen [10].
7. Burgemeesters van (Nederlandse) gemeenten met havens zijn, op basis van EU-Richtlijn 2005/65, verantwoordelijk 
voor het opstellen van een veiligheidsplan en het toezicht op de uitvoering van beveiligingsmaatregelen op havens 
waar zeeschepen komen. Niet de gemeenteraad, maar de ILT houdt hier toezicht op [12, art 124e; 12a, art. 1c]. Dit 
toezicht is geregeld in de Havenbeveiligingswet [1].
8. Deze schade kan optreden in Nederland en op de BES eilanden.
9. Schade gerelateerd aan cybersecurity wordt behandeld in de factsheet Cybersecurity.
Discussiepunten
Geen.
Overzicht van ongewenste gebeurtenissen 
1. Terroristische aanslag op Nederlands schip in Nederland of Nederlandse haven.
2. Terroristische aanslag op Nederlands schip in Nederland of Nederlandse haven, buitengewone gebeurtenis.
3. Terroristische aanslag op Nederlandse zeeschepen ergens in de wereld.
Inspectie Leefomgeving en Transport |
