ILT-brede risicoanalyse (IBRA) 2022 - Bijlage A IBRA factsheets
Ongeval taxivervoer
Omschrijving onderwerp
Dit onderwerp betreft ongevallen die plaatsvinden in het taxivervoer met chauffeurs, passagiers en overige verkeers-
deelnemers. Hieronder vallen alle vormen van taxivervoer, te weten besteld vervoer, opstapmarkt, rolstoelvervoer en 
leerlingenvervoer.
Regelgeving en doel
De regelgeving die van toepassing is, betreft deels specifieke regelgeving voor taxivervoer en deels meer algemene 
regelgeving zoals de wegenverkeerswet 1994 [1 t/m 6]. Deze wet- en regelgeving is gericht op veilig vervoer en op eerlijke 
concurrentie.
Bijzonderheden
1. Ook andere partijen als de Politie, Marechaussee en Belastingdienst hebben een rol in het toezicht op taxivervoer.
2. De COVID-19-pandemie en de beperkingen die de overheid oplegt, hebben een grote impact op de samenleving. 
Voor de taxibranche betekende het een sterke daling in het aantal ritten. Het aantal taxi’s en chauffeurskaarten is 
ook gedaald. Het aantal ritten is in 2021 enigszins hersteld [9]. Het is de vraag of de daling blijvend is en wat de 
blijvende impact op het aantal ongelukken is. Daarom worden de gegevens van voor de pandemie aangehouden.
3. De lijst met schorsingsfeiten is aangepast en uitgebreid waardoor er nu meer feiten zijn waar ILT de chauffeurskaart 
voor kan schorsen.
Discussiepunten
In deze factsheet is de totale fysiek letselschade berekend van ongevallen in het taxivervoer. Het is niet mogelijk vast te 
stellen hoeveel van deze ongevallen plaatsvinden als gevolg van het niet naleven van regels waar de ILT op toeziet.
Marktwerking
Bij dit onderwerp is wet- en regelgeving van toepassing die eerlijke marktwerking bevordert. De ILT controleert of de 
betrokken bedrijven hieraan voldoen.
In bijlage C staat voor alle onderwerpen waar marktwerking speelt een beschrijving hiervan.
Overzicht van ongewenste gebeurtenissen 
Ongeval taxivervoer
1. Ongeval taxivervoer
Omschrijving ongewenste gebeurtenis
Door onveilig taxivervoer vinden ongevallen plaats met passagiers en overige verkeersdeelnemers. Mogelijke oorzaken 
hiervan zijn onvoldoende kwaliteit van taxichauffeur, de technische staat van het taxivoertuig, vermoeidheid of het niet 
naleven van wet- en regelgeving.
Toezicht door de ILT
Iedere taxiondernemer moet een taxivergunning hebben. Daarvoor is een aantal eisen van betrouwbaarheid gesteld, 
zoals inschrijving in het Handelsregister van de Kamer van Koophandel alsmede een Verklaring Omtrent het Gedrag. 
De taxichauffeur moet in het bezit zijn van een chauffeurskaart, waarvoor onder andere een chauffeursdiploma taxi, 
een geneeskundige verklaring en een Verklaring Omtrent Gedrag (VOG) noodzakelijk zijn. Deze kaart bedient de 
boordcomputer die de rit-, arbeids- en rusttijden van de chauffeur registreert onder het personenvervoernummer van 
de betreffende taxionderneming.
Populatie
Iedere Nederlander komt in aanraking met taxivervoer: als chauffeur, als passagier en als medeweggebruiker.  
De populatie valt hiermee in de categorie ‘meer dan 10 miljoen’.
Inspectie Leefomgeving en Transport |
