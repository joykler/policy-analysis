ILT-brede risicoanalyse (IBRA) 2023
Schade (z)onder norm
Bij enkele IBRA-onderwerpen brengt de ILT ook schade van ongewenste gebeurtenissen in beeld die onder de norm blijft 
van de wettelijke regeling waarop de ILT toezicht houdt. Het inzicht in deze risico’s is relevant omdat de ILT vanwege 
reflectief toezicht risico’s kan signaleren die (momenteel) binnen de wettelijke norm vallen – of waarvoor nu geen 
wettelijke normen zijn vastgesteld - maar (nu of in de nabije toekomst) wel omvangrijke schade kunnen veroorzaken of 
die de ILT als maatschappelijk ongewenst ziet.  
Onderstaande figuur 12 laat zien dat de IBRA 2023 op 9 IBRA onderwerpen signaalschades berekent. De totale signaal-
schade voor deze onderwerpen is circa € 14 miljard, waaraan de onderwerpen Uitstoot scheepvaart (€ 5 miljard) en 
vooral Chemisch stoffen en biociden (€ 7,3 miljard) het meest bijdragen. Bij Chemische stoffen en biociden wordt de 
signaalschade veroorzaakt door blootstelling van werknemers aan chemische stoffen (€ 7,3 miljard). 
Figuur 12: Signaalschade per onderwerp
Onderwerp Ongewenste gebeurtenis Schade in miljoen €
Chemische stoffen en biociden Werkgebonden ziektelast 7.300
Uitstoot scheepvaart Uitstoot van CO2 door scheepvaart 975
Uitstoot scheepvaart Uitstoot van fijnstof door scheepvaart 243
Uitstoot scheepvaart Uitstoot van NOx door scheepvaart 3.977
Uitstoot luchtvaart Uitstoot van CO2 door luchtvaart 521
Uitstoot luchtvaart Uitstoot van Nox door luchtvaart 326
Uitstoot luchtvaart Uitstoot van SO2 door luchtvaart 121
Duurzame producten Uitstoot van CO2 (ecodesign) 353
Duurzame producten Uitstoot van fijnstof (ecodesign) 3
Transport gevaarlijke stoffen Incident bij transport van gevaarlijke stoffen (wegvervoer) 351
Uitstoot wegverkeer Uitstoot van fijnstof door wegverkeer 243
Aanslag met explosieven Aanslag in Nederland met explosieven – plofkraak 0
Vuurwerk Uitstoot van fijnstof bij afsteken vuurwerk #
Eindtotaal 14.413
Ontwikkelingen 
De Nederlandse samenleving staat voor fundamentele maatschappelijke opgaven op het gebied van klimaat en energie, 
circulaire economie, groene industrie, klimaatadaptatie, slimme en groene mobiliteit, woningbouwopgave, stikstof-
opgave, verkeersveiligheid en solide infrastructuur en overige opgaven. Voor de keuzes die de ILT in het meerjarenplan 
bij de uitvoering van haar taken maakt, worden deze maatschappelijke opgaven en de transitietrajecten die daarvoor 
nodig zijn de komende jaren steeds belangrijker. Zo ziet de ILT toe op voldoende hergebruik en registratie van afval. 
Dit draagt bij aan het terugdringen van niet-geregistreerd afval of een groter hergebruik van afval aan een circulaire 
economie. Het tegengaan van NO uitstoot in het transportdomein helpt bij het behalen van de doelstellingen op het 
x 
gebied van slimme groene mobiliteit. 
De IBRA bracht tot nu toe de maatschappelijke schade van een ongewenste gebeurtenis in beeld op basis van een 
inschatting van de schade in de afgelopen 5 jaar. De ILT laat in deze IBRA ook zien wat de impact van de bestaande 
maatschappelijke schade in de IBRA op deze maatschappelijke opgaven is en hoe verwachte toekomstige ontwikkelin-
gen deze maatschappelijke schades in de IBRA kunnen beïnvloeden. Zo verwacht de ILT dat klimaatadaptatie een impact 
heeft op infrastructurele werken en basisvoorzieningen, zoals drinkwater. Voor alle ongewenste gebeurtenissen van de 
IBRA-onderwerpen is daarom nagegaan of de schade die zij veroorzaken ook een direct effect heeft of kan hebben op 
maatschappelijke opgaven of andersom. Zo investeert de overheid in de uitbreiding en verbetering van de infrastructuur 
voor openbaar vervoer, fiets, auto en water. Door de groei aan vervoersbewegingen kan een grotere maatschappelijke 
schade ontstaan op verschillende IBRA-onderwerpen die toezien op ongevallen in het transportdomein. De analyse in 
deze IBRA is uitdrukkelijk een eerste aanzet, die de ILT in volgende versies van de IBRA doorontwikkelt. 
Inspectie Leefomgeving en Transport |
