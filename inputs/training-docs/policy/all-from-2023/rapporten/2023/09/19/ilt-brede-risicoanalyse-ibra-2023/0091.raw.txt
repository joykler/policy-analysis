ILT-brede risicoanalyse (IBRA) 2022 - Bijlage A IBRA factsheets
Drinkwater
Omschrijving
Verontreinigd drinkwater zorgt voor fysieke gezondheids- en milieuschade. Een verkeerde tariefstelling voor drinkwater 
kan economische schade opleveren. Uitval van levering van drinkwater kan tot maatschappelijke onrust, gezondheids-
schade en bij langdurige uitval maatschappelijke ontwrichting leiden.
• De berekende maatschappelijke schade voor dit onderwerp: €0 miljoen euro
• Is er extra schade waarvoor geen bedrag kan worden bepaald: Ja 
• Aanzienlijke schade binnen de wettelijke regels: Nee
• Schade als Buitengewone gebeurtenis: Ja, namelijk €25 miljoen euro
Regelgeving en doel
De ILT houdt toezicht en handhaaft in Nederland op basis van de Drinkwaterwet (Dww), het Drinkwaterbesluit (Dwb) en 
de Drinkwaterregeling (Dwr) [1 t/m 3]. Voor Bonaire, Sint- Eustatius en Saba zijn de Wet elektriciteit en drinkwater BES 
(WedB) [4] en het Besluit van elektriciteit en drinkwater BES [5] van kracht. De regelgeving heeft tot doel om alle 
inwoners van Nederland en in Caribisch Nederland  van voldoende en schoon drinkwater te voorzien voor een redelijke 
prijs. 
Bijzonderheden
1. De drinkwatervoorziening is onderdeel van de vitale infrastructuur.
2. Drinkwaterbedrijven in Nederland maken elke 4 jaar een Leveringsplan. Hierin geven ze aan hoe ze de kwaliteit en 
continuïteit van de drinkwatervoorziening waarborgen in reguliere en in bijzondere omstandigheden. Op basis van 
een Verstoringsrisicoanalyse geven de drinkwaterbedrijven aan welke maatregelen er noodzakelijk zijn om de 
leveringszekerheid te waarborgen onder verstoorde omstandigheden. De ILT keurt de Verstoringsanalyse en het 
Leveringsplan iedere 4 jaar opnieuw.
3. Er is sprake van bronnenproblematiek in Europees Nederland. Zo worden bronnen bedreigd door vervuiling, onder 
andere door opkomende stoffen (waaronder PFAS). De opkomst van huishoudwaterinitiatieven [6,7] brengt zorg 
rond de kwaliteit en gezondheidsrisico’s met zich mee. Daarnaast zijn er in Europees Nederland ook zorgen rond de 
watervoorziening van de 900.000 nieuwe woningen die het kabinet ambieert te bouwen voor 2030 en de ontwikke-
lingen op het klimaatgebied [8,9].
4. Drinkwater-distributiebedrijven in Caribisch Nederland  stellen elke 2 jaar eveneens met de Leveringsplan en 
Verstoringsrisicoanalyse te vergelijken documenten op (kwaliteits- en capaciteitsdocument, KCD).
5. Het BES-gebied is orkaangevoelig en de ondergrond is vulkanisch.
6. De drinkwaterbedrijven in Caribisch Nederland  opereren in een kleine markt. Daarom is het moeilijk voor bedrijven 
om concurrerend en efficiënt te opereren. Monopolievorming en hoge vaste lasten karakteriseren deze kleine 
markten. Een beperkt aantal afnemers brengen deze lasten op, wat leidt tot hoge kosten per aansluiting. Ze 
ontvangen subsidie van het ministerie van Infrastructuur en Waterstaat. De ILT houdt geen toezicht op de doelma-
tigheid, dat doet de Autoriteit Consument & Markt (ACM). Hier zit een verschil met het toezicht in Europees 
Nederland. 
7. De drinkwaterbedrijven in Caribisch Nederland  werken nu grotendeels in lijn met de WedB. Er zijn een aantal 
aandachtspunten, namelijk: waterkwaliteitsmonitoring, ontwerp en aanleg, non revenu water, groei bevolking/
toerisme, specifieke bedreigingen (erosie klif St. Eustatius vormt een bedreiging voor drinkwater en elektriciteit), 
noodvoorzieningen, Saba (gebotteld water). De WedB wijkt enigszins van de Nederlandse wet- en regelgeving af en 
vraagt van de ILT een andere aanpak dan voor de op Nederland gerichte wetgeving.
8. Het overdragen van toezichthoudende taken door de ILT naar een toezichthouder van het eilandbestuur is slechts 
op Bonaire mogelijk, vanwege beperkte kennis en ervaring is dit echter niet eenvoudig. Om deze reden worden vaak 
specialisten ingehuurd. 
9. Dit onderwerp komt ook voor bij de factsheet Cybersecurity.
Discussiepunten
Geen.
Inspectie Leefomgeving en Transport |
