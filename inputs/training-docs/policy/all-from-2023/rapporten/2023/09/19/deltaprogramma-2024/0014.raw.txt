Deltacommissaris
M. Harbers
Postbus 90653
Minister van Infrastructuur en Waterstaat
2509 LR Den Haag
www.deltacommissaris.nl
Postbus 20901
2500 EX Den Haag Ons kenmerk
DC-2023/584
Bijlage(n)
2
Datum  19 september 2023
Betreft   Aanbieding Deltaprogramma 2024 Nu voor later
Excellentie,
Met wederom een gevoel van trots, maar ook van urgentie, bied ik u hierbij het Deltaprogramma 2024 aan.
Doel van het Deltaprogramma is een veilige en leefbare delta, nu, in 2050 en ver daarna. Het klimaat 
verandert sneller dan we dachten, waardoor er steeds minder tijd is om een leefbare en duurzame 
toekomst voor iedereen veilig te stellen. Dat maakt klimaatverandering dé uitdaging van deze en de 
1
komende generaties. De periode sinds 2019 waarin ik heb mogen dienen als deltacommissaris, heeft laten 
zien dat géén actie géén optie is. Vier droge en hete jaren, uitputting van grondwatervoorraden, zoutstress 
in het IJsselmeer, lage waterstanden op de grote rivieren met problemen voor de scheepvaart, 
beregeningsverboden voor de landbouw en onherstelbare schade in natuurgebieden zijn exponenten van  
watertekorten die zonder ingrijpende maatregelen structureel dreigen te worden. Tegelijkertijd hebben we 
te maken met heftige clusterbuien op verschillende plekken in ons land, met schade aan de landbouw en 
de bebouwde omgeving. De regenval van 2021 in de Eifel, de Ardennen en Limburg leidde tot een in onze 
streken in recente jaren ongekende watersnood, met meer dan 200 te betreuren mensenlevens in de 
2
buurlanden en € 383 miljoen geraamde schade in Limburg en delen van Noord-Brabant.
De tweede Deltacommissie concludeerde al in 2008 dat we in een kwetsbare delta leven. Met zeer veilige 
dijken, duinen en deltawerken, maar achter de dijken en in de hoger gelegen delen van ons land laten de 
gevolgen van weersextremen zich steeds nadrukkelijker voelen. Ondanks deze zorgelijke ontwikkelingen 
heb ik de overtuiging dat het gevoel van urgentie en de wil om tot actie te komen snel groeien. Bij politiek 
en bestuur, bij bedrijven en burgers. We moeten ons realiseren dat Nederland één groot mensgemaakt 
water- en bodemsysteem is. Dit op orde krijgen en in balans houden met natuurlijke processen én 
1 www.ipcc.ch/assessment-report/ar6/
2 Kamerstuk 32698 nr 75
14 Deltaprogramma 2024 | Nu voor later
