ILT-brede risicoanalyse (IBRA) 2023
 Samenvatting
De jaarlijkse ILT-brede risicoanalyse (IBRA) schat de kans en omvang in van maatschappelijke schade op alle toezichts-
terreinen van de Inspectie Leefomgeving en Transport (ILT). Het overzicht dat hieruit voortkomt gebruikt de ILT om in 
haar Meerjarenplan (MJP) risicogericht keuzes te maken bij het inzetten van de beschikbare mensen en middelen. De ILT 
stelt de IBRA na consultatie van de betrokken beleidsdepartementen onder eigen verantwoordelijkheid op.
De ILT formuleert in de IBRA 40 onderwerpen waarop zij toezicht houdt. Voor veel van deze onderwerpen zijn wettelijke 
regels bepaald, bijvoorbeeld voor de juiste wijze van afvalverwerking. Per onderwerp berekent de ILT de jaarlijkse 
maatschappelijke schade voor mens en milieu die ontstaat door het niet toepassen van de regels of normen. Voor een 
aantal onderwerpen signaleert de IBRA ook schade die ontstaat zonder dat regels of normen worden overtreden.
Voor de IBRA 2023 heeft de ILT alle onderwerpen geactualiseerd, behalve Lozingen Scheepvaart. Hiervoor worden voor 
de volgende IBRA aanvullende bronnen gezocht. Voor veel onderwerpen is nieuwe informatie beschikbaar. Daarnaast 
zijn de milieuprijzen en de kentallen die de ILT gebruikt om niet-geldelijke schade in euro’s uit te drukken in 2023 
geactualiseerd. Hierdoor zijn de meeste berekende maatschappelijke schades gewijzigd ten opzichte van 2022. 
Resultaten
De IBRA berekent de maatschappelijke schade in euro’s om de onderlinge verhouding van de schade op de verschillende 
IBRA-onderwerpen in beeld te brengen. Dit helpt de ILT om risicogericht keuzes te maken in de uitvoering van het 
toezicht. De ILT benadrukt dat de berekeningsmethodiek van de IBRA een onzekerheidsmarge kent. Dit betekent dat de 
maatschappelijke schades in de IBRA niet gezien moeten worden als absolute waardes en dat men terughoudendheid 
moet zijn in het gebruik van de uitkomsten van de IBRA voor andere doeleinden. 
Onderstaande Figuur 1 Top 15 hoogste schade IBRA 2023 geeft de onderlinge positie weer van de IBRA-onderwerpen met 
de hoogste totale maatschappelijke schade in euro’s. 
Figuur 1: Top 15 hoogste schade IBRA 2023
Top 15 onderwerpen met hoogste schade Totale schade in  Rangorde ten opzichte 
(afgerond) € miljoen/jaar # van IBRA 2022
1. Afvalstromen en circulaire materiaalketens 3.402 # 0
2. Chemische stoffen en biociden 1.032 # +1
3. Bodem en grondwater kwaliteit 960 # -1
4. Uitstoot ozonlaag afbrekende stoffen en F-gassen 273 +3
5. Legionella 265 +1
6. Duurzame producten 223 # -1
7. Onveilig goederenvervoer weg 221 # -3
8. Ongeval taxivervoer 139 0
9. Ongeval busvervoer 133 0
10. Infrastructuur weg 90 0
11. Ongeval scheepvaart 84 # +1
12. Bouwproduct 75 # +1
13. Wabo 74 +6
14. Asbest 74 +2
15. Uitstoot wegverkeer 69 -4
Legenda
# = de ILT kan een deel van de schade niet berekenen; niet ‘0’  positie in IBRA 2022 is gelijk aan die in 2021
 positie in IBRA 2022 is hoger dan die in 2021  positie in IBRA 2022 is lager dan die in 2021
Inspectie Leefomgeving en Transport |
