ILT-brede risicoanalyse (IBRA) 2022 - Bijlage A IBRA factsheets
Ongeval scheepvaart
Omschrijving onderwerp
Dit onderwerp betreft fysiek letsel, economische schade en milieuschade die ontstaat door ongevallen met Nederlandse 
(zee)schepen wereldwijd. En door ongevallen met beroepsschepen (binnenvaart, koopvaardij en visserij) die varen op de 
Nederlandse binnenwateren en binnen de Nederlandse exclusieve economische zone. Ook worden (via verrekening) 
ongevallen rondom de Caribisch Nederland  meegenomen.
• De berekende maatschappelijke schade voor dit onderwerp: € 102,4 miljoen euro.
• Is er extra schade waarvoor geen bedrag kan worden bepaald: ja, namelijk bij economische, milieu en 
gezondheidsschade.
• Aanzienlijke schade binnen de wettelijke regels: ja.
• Schade als buitengewone gebeurtenis: nee. 
Regelgeving en doel
Er zijn verschillende Nederlandse wetten en besluiten [1 t/m 36], 17 verordeningen en 27 verdragen die gericht zijn op de 
scheepvaart. Daarvoor is de ILT toezichthouder binnen de scheepvaartsector. Doel van deze regelgeving is voldoende 
veiligheid op het schip, zowel voor de bemanning, de lading (inclusief passagiers) als voor de bescherming van het milieu 
en het overige scheepvaartverkeer. Voor de Caribisch Nederland  bestaat aanvullende wetgeving [31 t/m 34].
Bijzonderheden
1. Op basis van de aanwijzingsregeling [29] is de ILT mede-toezichthouder op de arbeidsomstandigheden aan boord 
van (Nederlandse) zeeschepen en binnenschepen in Nederland op grond van SZW-wetgeving. Dat toezicht moet de 
veiligheid aan boord vergroten en ongevallen met personen voorkomen.
2. Ook gebreken aan een schip of de kwalificaties van de bemanning door onjuist of onterecht afgegeven veiligheids-
certificaten hebben een relatie met ongevallen in de scheepvaart.
3. Er zijn veel internationale afspraken gemaakt in het Paris Memorandum of Understanding over de verplichtingen 
(quotum zeevaartinspecties).
4. Walpersoneel betrokken bij het laden en lossen valt onder het toezicht van de Nederlandse Arbeidsinspectie (NLA).
5. Op basis van (EU) 2017/2397 [35] en (EU) 2014/112 [36] moet Nederland de regels vaststellen voor de sancties die van 
toepassing zijn op inbreuken op volgens deze richtlijn vastgestelde nationale bepalingen. En daarnaast alle nodige 
maatregelen nemen om ervoor te zorgen dat deze worden toegepast. De vastgestelde sancties zijn doeltreffend, 
evenredig en afschrikkend.
Discussiepunten
De ILT kiest voor een verdeelsleutel op basis van het inwonertal in Caribisch Nederland  om de schade voor scheeps-
ongevallen te berekenen. Andere rekenfactoren zijn ook mogelijk, zoals de verhouding van de grondoppervlakte.
Overzicht van ongewenste gebeurtenissen
1. Ongeval binnenvaart
2. Ongeval koopvaardij
3. Ongeval visserij
4. Ongeval scheepvaart Caribisch Nederland 
Merk hierbij op dat een ongeval met een zeeschip (koopvaardij en visserij) op de binnenwateren wordt toegerekend aan 
de koopvaardij respectievelijk visserij. Ongevallen met niet-zeegaande vissersschepen zijn opgenomen in de cijfers van 
‘Ongeval binnenvaart.’
1. Ongeval binnenvaart
Omschrijving ongewenste gebeurtenis
Het betreft hier ongevallen in de binnenvaart, waarbij schade optreedt aan een schip, bemanning, milieu en/of lading. 
Oorzaken hiervan zijn bijvoorbeeld (eenzijdige) aanvaring, brand en instabiliteit.
Inspectie Leefomgeving en Transport | 157
