ILT-brede risicoanalyse (IBRA) 2022 - Bijlage C Marktwerking
Verwijzingen wet- en regelgeving
[1] Verordening (EU) 2016/424 betreffende kabelbaaninstallaties, geraadpleegd op 28 maart 2023, van https://eur-lex.
europa.eu/legal-content/NL/TXT/PDF/?uri=CELEX:32016R0424
[2] Wet kabelbaaninstallaties, geraadpleegd op 28 maart 2023, van https://wetten.overheid.nl/
BWBR0016366/2018-04-21 
Onderwerp 5: Overige pyrotechnische artikelen (ROPA)
Beschrijving marktwerking bij dit onderwerp
Marktschade treedt op door de verkoop van bouwproducten zonder certificaat of als het certificaat niet voldoet aan de 
eisen van CE-markering. CE staat hierbij voor Conformité Européenne, wat betekent dat het in overeenstemming is met 
de Europese regelgeving. De marktschade betreft concurrentievervalsing.
Regelgeving en doel
De ILT houdt toezicht op basis van de Regeling overige pyrotechnische artikelen [1]. Deze regeling waarborgt de optimale 
bescherming van de gezondheid en veiligheid van consumenten en professionele eindgebruikers van deze artikelen. 
Verder is het doel van de regeling om het vrije handelsverkeer binnen de Europese Unie en gelijke spelregels voor 
marktdeelnemers (level playing field) te bevorderen en daarmee concurrentievervalsing tegen te gaan.
Toezicht door de ILT
De ILT ziet toe op de volledigheid en juistheid van de informatie die fabrikanten en overige marktdeelnemers aan de 
gebruikers van het product verstrekken. De ILT controleert steekproefsgewijs of de eigenschappen van de bouwproduc-
ten overeenkomen met de eigenschappen die de fabrikanten op de CE-markering vermelden. Ook controleert ze of 
fabrikanten en overige marktdeelnemers een CE-markering gebruiken.
Frequentie en effecten
De ILT kent geen rapporten over ROPA die niet voldoen aan de wettelijke vereisten. De ILT kan daarom niet zeggen wat 
de jaarlijkse maatschappelijke schade is die verband houdt met het verkrijgen van concurrentievoordeel door fabrikan-
ten en leveranciers (#).
Verwijzingen wet- en regelgeving
[1] Regeling overige pyrotechnische artikelen. Geraadpleegd op 15 maart 2023, van https://wetten.overheid.nl/
BWBR0028868/2017-12-15
Onderwerp 6: Pleziervaartuigen
Beschrijving marktwerking bij dit onderwerp
Marktschade treedt op door de verkoop van pleziervaartuigen zonder certificaat of als het certificaat niet voldoet aan de 
eisen van CE-markering. CE staat hierbij voor Conformité Européenne, wat betekent dat het in overeenstemming is met 
de Europese regelgeving. De marktschade betreft concurrentievervalsing.
Regelgeving en doel
Het toezicht van de ILT op pleziervaartuigen richt zich op de naleving van de Wet pleziervaartuigen 2016 [1]. Het doel van 
deze wet en de gerelateerde Europese regelingen is het bevorderen van vrij verkeer van pleziervaartuigen en water-
scooters binnen de EU.
Bijzonderheden
Voor dit onderwerp berekent de ILT dat 10% van de nieuwe pleziervaartuigen niet voldoet aan de CE-eisen. In een 
rapport van de Algemene Rekenkamer (ARK) uit 2017 [2] geeft de ARK bij dit cijfer de Europese Commissie op als bron. 
De Europese Commissie stelt op basis van inspectieresultaten binnen de Unie tussen 2010 en 2013 vast dat tot 55% van 
een aantal producten niet voldoet aan de CE-eisen. Echt betrouwbare cijfers over het precieze percentage pleziervaartui-
gen dat na controle niet blijkt te voldoen zijn er niet en voorlopig ook niet te verwachten. De ILT rekent daarom met een 
percentage van 10% omdat dit het best beschikbare getal is. Hierbij kan sprake zijn van over- of onderschatting.
Inspectie Leefomgeving en Transport |
