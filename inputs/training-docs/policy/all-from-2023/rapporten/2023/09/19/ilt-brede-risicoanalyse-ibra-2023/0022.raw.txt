ILT-brede risicoanalyse (IBRA) 2023
2 Maatschappelijke schades in 
ontwikkeling
In hoofdstuk 1 zijn de maatschappelijke risico’s van IBRA-onderwerpen gerangschikt op basis van de berekende 
schadeontwikkeling in euro’s in de afgelopen 5 jaar. In dit hoofdstuk beschrijft de ILT enkele ontwikkelingen die 
belangrijk zijn voor het maatschappelijke schadebeeld. Zoals trends in de maatschappelijke schade, schade die binnen 
een wettelijk gestelde norm ontstaat of waarvoor (nog) geen norm is gesteld en andere toekomstige ontwikkelingen. 
Het gaat om een kwalitatieve analyse, die moeilijk in geld is uit te drukken. Ook kan het zijn dat er onvoldoende 
(betrouwbare) informatie over schade op het onderwerp beschikbaar is. Dit bredere perspectief op het maatschappelijk 
schadebeeld helpt de ILT bij het maken van keuzes in de uitvoering van het toezicht. Dit hoofdstuk sluit af met aandacht 
voor nieuwe taken van de ILT.
Trends in de IBRA top 15 
Stabiele onderlinge verhouding van IBRA-schadecategorieën 
De ILT heeft onderzocht hoe in de afgelopen vijf jaar de totale IBRA-schade is verdeeld over de categorieën Milieu, 
Gezondheidsschade, Fysiek letselschade en Economische schade. Onderstaand figuur 11 geeft, berekend op basis van de 
IBRA-methodiek, de relatieve verdeling van schade over de schadesoorten per jaar weer. 
Figuur 11: Verdeling van de totale schade over vier soorten schades in afgelopen vijf jaar 
2% 2%
100 3%
7%
12%
12% 12%
10%
12%
15%
80
14% 14%
19%
20%
20%
60
40
72% 72% 68%
62%
53%
20
0
2019 2020 2021 2022 2023
Milieuschade Gezondheidsschade Fysiek letselschade Economische schade
De figuur laat zien dat de totale schade die berekend wordt voor de IBRA voor twee derde bestaat uit milieuschade. 
Gezondheidsschade beslaat ongeveer 20% van de totale schade. De overige schade bestaat uit fysieke letselschade en 
economische schade. Deze verdeling over de 4 soorten schades is redelijk stabiel over de afgelopen 5 jaar. Veranderingen 
in zowel maatschappelijke risico’s en in de methodiek van de IBRA lijken hierop een beperkte invloed te hebben. 
Overigens geldt ook hier de kanttekening dat het beeld van de ILT op de totale economische schade nog beperkt is door 
het ontbreken van informatie.
Schade (z)onder norm (signaalschade)
Bij sommige onderwerpen leiden ongewenste gebeurtenissen ook tot schade die onder wettelijke normen blijft waarop 
de ILT toezicht houdt (schade onder de norm) of tot schade waarvoor (nog) geen wettelijke kaders zijn (schade zonder 
Inspectie Leefomgeving en Transport |
