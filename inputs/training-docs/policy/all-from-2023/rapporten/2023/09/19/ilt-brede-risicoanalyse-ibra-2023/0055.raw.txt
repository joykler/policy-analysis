ILT-brede risicoanalyse (IBRA) 2022 - Bijlage A IBRA factsheets
een lastige en tijdrovende klus. Sinds medio 2019 verbiedt Rijkswaterstaat de aanvoer van brandstoffen naar BOPEC op 
Bonaire wegens ernstig achterstallig onderhoud van beide steigers. De aanvoer van brandstoffen naar de elektriciteits-
centrale op het eiland is daarna overgenomen via de Curoil locatie Hato. 
Populatie
Alle inwoners van Bonaire en Sint Eustatius, circa 27.400 [3], kunnen directe gevolgen ondervinden van een incident bij 
opslagbedrijven. Dit valt in de categorie ‘10.000-100.000’.
Frequentie
Net als bij brandstofterminals op andere locaties, kunnen zich op Bonaire en Sint Eustatius incidenten voordoen. In 2010 
ontstaat er bijvoorbeeld door een blikseminslag een grootschalige brand in twee van de opslagtanks op het BOPEC-
terrein (waarvan een gevuld met ruwe olie en de ander met nafta, een product dat ontstaat bij destilleren van ruwe olie). 
Uit het onderzoek van de Onderzoeksraad voor Veiligheid [4] kwam geen duidelijk schadebeeld naar voren. Ook kan er 
bij incidenten sprake zijn van lekkages. Zo ontstaat in 2012 een lekkage bij de GTI Terminal (voorheen NuStar) op Sint 
Eustatius doordat een scheepsschroef een van de drijvende losslangen raakt. In 2017 is bij een verkeersongeval met een 
truck van Curoil op Bonaire 15.000 liter dieselolie de zee in gestroomd. De brandweer en personeel van Bopec en Curoil 
konden veel schade voorkomen door de lekkage in te dammen [5].
Verder rapporteren de opslagbedrijven regelmatig kleinere incidenten waarbij brandstof is vrijgekomen aan de ILT. In al 
deze gevallen is de gelekte brandstof tijdig opgevangen en opgeruimd zodat de milieuschade beperkt is gebleven.
Geconcludeerd kan worden dat de frequentie van een incident eens per vier jaar is.
Effecten
Economie, fysiek letsel en milieu
De brandstofopslagbedrijven hebben allemaal een essentiële functie voor het eiland:
1. GTI Statia (dat in 2019 NuStar heeft overgenomen) heeft een calamiteitenboot voor Sint Eustatius, inclusief duikers 
en een decompressieruimte. Het bedrijf helpt met het verstrekken van drinkwater als de lokale fabriek stilvalt (door 
achterstallig onderhoud). De bedrijfsbrandweer springt bij als de lokale brandweer een brand niet kan blussen. GTI 
Statia is de belangrijkste werkgever op dit eiland.
2. BOPEC is een belangrijke werkgever op Bonaire voor hoger gekwalificeerd technisch personeel.
3. Curoil verzorgt de aanvoer van benzine, diesel en kerosine naar Bonaire. Zonder deze aanvoer valt het leven op dat 
eiland volledig stil.
Een bijzondere kwetsbaarheid van beide eilanden bij dit type incidenten zijn de beschermde natuurgebieden waarbinnen 
of waarnaast de beide terminals zich bevinden. Het gaat hier om het Sint Eustatius National Marine Park, het 
Washington Slagbaai National Park en het Bonaire National Marine Park. Rond de eilanden bevindt zich kwetsbare 
natuur, waaronder koraalriffen en broedplaatsen voor zeeschildpadden. De natuur heeft een eigen intrinsieke waarde en 
is ook van belang voor de economie van beide eilanden. Veel toeristen komen vooral naar de regio voor flora, fauna en 
natuurschoon.
Uit onderzoek door Wageningen University & Research bleek dat de grootschalige brand in twee van de opslagtanks op 
het BOPEC-terrein in 2010 grote gevolgen heeft gehad voor de lokale flamingo- en vissenpopulatie en de chemische 
status van het water [6].
Een olielekkage zoals die in 2017 op Bonaire leidt tot economische schade in de IBRA, dit betreft de kosten voor het 
verwijderen van olie en het schoonmaken van bijvoorbeeld de kuststrook.
In de IBRA kan de schade van een grootschalig incident bij opslagbedrijven op Bonaire en Sint Eustatius bestaan uit 
fysiek letselschade (slachtoffers), economische schade en milieuschade. Er zijn niet genoeg cijfers bekend om de 
gemiddelde schade per jaar te bepalen (#).
Gezondheidsschade
Niet van toepassing.
Inspectie Leefomgeving en Transport | 55
