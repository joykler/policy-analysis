ILT-brede risicoanalyse (IBRA) 2022 - Bijlage A IBRA factsheets
Marktwerking 
Bij dit onderwerp is wet- en regelgeving van toepassing die eerlijke marktwerking bevordert. De ILT controleert of de 
betrokken bedrijven hieraan voldoen.
In bijlage C staat voor alle onderwerpen, waarbij marktwerking speelt, een beschrijving.
Overzicht van ongewenste gebeurtenissen 
1. Aanslag in Nederland met explosieven
2. Aanslag in Nederland met explosieven BG (buitengewone gebeurtenis)
1. Aanslag in Nederland met explosieven
Omschrijving ongewenste gebeurtenis
Terroristen of andere criminelen plegen een aanslag met:
1. Een explosief dat gemaakt is met precursoren die, vrij of onder voorwaarden, in Nederland verkrijgbaar zijn
2. Explosieven voor civiel gebruik
Het voornaamste doel van een terroristische aanslag is het maken van slachtoffers en het veroorzaken van maatschap-
pelijke onrust. Daarnaast komen bij criminele conflicten aanslagen met explosieven voor.
Toezicht door de ILT
In het kader van de Wpe houdt de ILT toezicht op de handel in precursoren door marktdeelnemers. Dit geldt zowel voor 
handel met andere marktdeelnemers, eindgebruikers en particulieren. De ILT is het toezichthoudende en bevoegde 
gezag [2]. Het doel van het toezicht is om te voorkomen dat grondstoffen voor explosieven in verkeerde handen vallen 
[3]. Zij voert dit toezicht uit in opdracht van de NCTV. Het oogmerk van het toezicht is het waarborgen van de maatschap-
pelijke veiligheid.
De ILT is ook aangewezen als toezichthouder voor de Wecg [6]. De ILT houdt in het kader van de Wecg toezicht op 
iedereen die, professioneel of recreatief, handelingen verricht met explosieven. De ILT controleert op erkenningen, 
overbrengingsvergunningen en toestemmingen (ongeacht door wie deze zijn afgegeven) voor handel binnen de EU. 
Ook controleert zij of traceerbaarheid met codes, CE-markering en register op orde zijn. [7].
In het kader van de Wecg ligt er ook een algemene taak op het gebied van beveiliging bij de douane en gemeenten. 
De douane controleert goederen die de grens over gaan. Gemeenten verlenen voor explosieven overbrengings-
vergunningen voor binnenlands transport (Wecg). Voor de opslag van explosieven verlenen gemeenten Wabo-
vergunningen. De politie verleent erkenningen voor het gebruik. Het betreft hier een andere vorm van toezicht. 
De ILT beschikt niet over informatie van deze stelselpartijen. De partijen delen de beschikbare informatie niet.
Er kunnen aanslagen worden gepleegd met explosieven die in verkeerde handen vallen.
Populatie
De gehele Nederlandse bevolking kan worden getroffen. Populatie > 10 miljoen.
Frequentie
Aanslagen in Nederland met (via precursoren zelfgemaakte) explosieven komen tot nu toe nauwelijks voor [8]. Wel is in 
september 2018 een aanslag met precursoren gemaakte explosieven voorkomen [9]. Ook zijn er in de afgelopen jaren 
verschillende aanslagen met  vuurwerkbommen gepleegd, onder andere vanuit het criminele milieu op een fruitbedrijf 
[16]. En er lag bij een supermarktketen een aantal keren een explosief voor de deur [17]. In 2022 zijn er een tweetal 
veroordelingen geweest op basis van de Wet Precursoren voor explosieven. Deze waren niet terroristisch van aard.
De Nationaal Coördinator Terrorisme en Veiligheid (NCTV) stelt 4 keer per jaar het Dreigingsbeeld Terrorisme Nederland op. 
Uit de meest recente versie (november 2022) [10] is het dreigingsniveau in Nederland gesteld op aanzienlijk: niveau 3 op 
een schaal van 5. Dat betekent dat de kans op een aanslag in Nederland voorstelbaar is, maar dat de NCTV geen concrete 
aanwijzingen heeft dat er voorbereidingen worden getroffen om in Nederland een aanslag te plegen. 
Wereldwijd gebruiken terroristen bij het plegen van aanslagen veelvuldig bommen. In de periode 2008-2013 gebruikten 
jihadi terroristen explosieven in 65% van de gevallen en in 2014-2016 in 33% van de gevallen. Aanslagen worden 
onverminderd vaak gepleegd met ‘Home Made Explosives’ [12].
Inspectie Leefomgeving en Transport |
