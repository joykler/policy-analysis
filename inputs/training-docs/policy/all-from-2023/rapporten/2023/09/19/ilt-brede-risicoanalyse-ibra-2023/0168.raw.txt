ILT-brede risicoanalyse (IBRA) 2022 - Bijlage A IBRA factsheets
1. Ongeval met vracht- of bestelwagen
Omschrijving ongewenste gebeurtenis
Ongevallen met vracht- en bestelwagens kunnen door uiteenlopende oorzaken ontstaan. Achterliggende oorzaken zijn 
bijvoorbeeld tijdsdruk en vermoeidheid van chauffeurs, de slechte technische staat van de voertuigen of overbelading.
Toezicht door de ILT
De ILT houdt toezicht op de overschrijding van rij- en rusttijden en op tachograaffraude. Daarmee wil zij het aantal 
ongevallen door de vermoeidheid van chauffeurs terugbrengen.
Populatie
Slachtoffers van ongevallen met vracht- of bestelwagens kunnen de chauffeurs zelf zijn, maar ook alle andere weg-
gebruikers. Dus het aantal mensen dat jaarlijks risico loopt is meer dan 10 miljoen.
Frequentie
Bij een verkeersongeval waarbij een vracht- of bestelwagen betrokken is vielen in de periode 2009-2018 jaarlijks 
gemiddeld 147 doden [10]. Daarvan is 15-20% (gemiddeld 17,5%) een gevolg van vermoeidheid [9]. De ILT rekent daarom 
met 25,73 doden per jaar. Daarnaast meldt de SWOV: Stichting Wetenschappelijk Onderzoek Verkeersveiligheid (SWOV) 
2
dat in 2021 bij álle verkeersongevallen in Nederland 582 doden en 6.800 zwaargewonden [11] vielen. Er zijn dus 11,68 
keer meer zwaargewonden dan doden.
De frequentie schat de ILT op continu.
Effecten
Fysiek letsel
In de periode 2009 tot 2018 werden jaarlijks gemiddeld 80 verkeersdoden geregistreerd in ongevallen met vrachtauto’s 
[10]. In diezelfde periode werden jaarlijks gemiddeld 67 verkeersdoden geregistreerd in ongevallen met bestelauto’s [10]. 
Dus in totaal vallen jaarlijks gemiddeld 147 doden bij verkeersongevallen waarbij een vracht- of bestelwagen is betrok-
ken. Daarvan is 15-20% (gemiddeld 17,5%) een gevolg van vermoeidheid [9]: 17,5 x 147 doden = 25,73 doden. Dit geeft 
een schadebedrag van (25,73*€ 4,1=) € 105,5 miljoen.
Het is niet bekend hoeveel ernstig verkeersgewonden bij ongevallen met vracht- en bestelauto’s vallen. De SWOV kan dit 
aantal sinds 2009 niet meer betrouwbaar vaststellen [11]. De SWOV vermeldt dat in 2021 bij álle verkeersongevallen in 
Nederland 5820 doden vallen [12] en 6.800 zwaargewonden [15]. Er zijn dus 11,68 keer meer zwaargewonden dan doden.
De ILT gebruikt deze factor voor het berekenen van het aantal zwaargewonden bij verkeersongevallen waarbij een 
vracht- of bestelwagen is betrokken: 25,73 x 11,68 = 214,68 zwaargewonden. Dit levert een bedrag aan fysiek letsel-
schade op van (214,68* € 408.000=) € 87,6 miljoen.
Dit bedrag is een onderschatting, het aantal lichtgewonden zit hier nog niet in. Dat aantal lichtgewonden is onbekend (#).
Economie, Milieu, en Gezondheidsschade
Niet van toepassing.
2 
SWOV heeft de definitie van zwaargewond aangepast en daarom is hier een significante daling te zien.
Inspectie Leefomgeving en Transport |
