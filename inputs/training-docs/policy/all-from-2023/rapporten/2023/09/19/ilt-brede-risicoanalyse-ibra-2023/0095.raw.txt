ILT-brede risicoanalyse (IBRA) 2022 - Bijlage A IBRA factsheets
3. Uitval van drinkwatervoorziening; Buitengewone gebeurtenis
Omschrijving buitengewone gebeurtenis
Volgens de Verstoringsrisicoanalyses van de drinkwaterbedrijven betekent een catastrofale verstoring dat meer dan 
125.000 mensen gedurende meer dan een week geen drinkwater hebben. 
De Nationaal Coördinator Terrorismebestrijding en Veiligheid (NCTV) stelt het Nationale veiligheidsprofiel op. In dit 
profiel deelt de NCTV de Nederlandse infrastructuur in categorieën in. De NCTV beschouwt ‘Drinkwater’ als een vitale 
infrastructuur. Door uitval van de drinkwatervoorziening ontstaan ook in andere (vitale) processen verstoringen [24]. 
De schade volgens het NCTV-scenario ‘Overstroming Westkust’ [24] is niet alleen bepaald door de effecten van uitval van 
de drinkwatervoorziening en deze getallen schrijft de NCTV niet (alleen) toe aan de drinkwatervoorziening. 
Uitval van de drinkwatervoorziening leidt snel tot maatschappelijke ontwrichting: 
• Sociaal-maatschappelijke impact door (langdurig) gebrek aan drinkwater en gebrek aan basaal sanitair. 
• Gevolgschade doordat uitval van drinkwater tot uitval van andere (vitale) processen leidt.
• Fysiek letselschade (ziekte) volgt door gebrek aan schoon drinkwater en basaal sanitair. 
Toezicht door de ILT
De ILT houdt toezicht op de organisatie, kwaliteitszorg, leveringszekerheid, continuïteit en doelmatigheid van de 
openbare drinkwaterlevering. 
Populatie
Drinkwater betreft de volledige Nederlandse bevolking: populatie meer dan 10 miljoen. 
Frequentie
De kans op een incident met grote (blijvende) gezondheidsschade is klein. De frequentie schat de ILT daarom op nihil. 
Deze ongewenste gebeurtenis is een buitengewone gebeurtenis.
De drinkwaterbedrijven houden bij de bepaling van de capaciteit van het drinkwatersysteem rekening met het opvangen 
van incidenten. 
Effecten
Economie
Er zijn geen harde cijfers bekend van de schadekosten. In het ‘Coördinatieplan uitval Drinkwatervoorziening’ [25] spreekt 
de veiligheidsregio Brabant-Noord van een scenario waarbij de drinkwatervoorziening uitvalt voor tenminste 2.000 
aansluitingen, gedurende tenminste acht uur. De (economische) schade schat de veiligheidsregio in op enkele tientallen 
miljoenen euro’s [25]. De ILT neemt hiervoor €25 miljoen op. 
Bij (veel) meer aansluitingen en uitval gedurende langere tijd is het waarschijnlijk dat de schade toeneemt. 
Fysiek letsel, Milieu en Gezondheidsschade
Niet van toepassing.
4. Verontreinigd drinkwater en uitval drinkwatervoorziening Caribisch Nederland 
Omschrijving ongewenste gebeurtenis
Verontreinigd drinkwater zorgt voor fysieke, gezondheids- en milieuschade. De drinkwaterlevering in Caribisch 
Nederland kan gedurende enkele dagen na een orkaankracht 5 stilliggen. 
Toezicht door de ILT
De ILT houdt toezicht op de leveringszekerheid, de veiligheid en de kwaliteit van de drinkwaterlevering in Caribisch 
Nederland . De ILT ziet erop toe dat een aantal maatregelen worden uitgevoerd om de productie en levering zo veel 
mogelijk orkaanproef te maken. Daarnaast kijkt de ILT ook naar de inrichting van de nooddrinkwatervoorziening en de 
robuustheid van het drinkwatersysteem.
Inspectie Leefomgeving en Transport | 95
