ILT-brede risicoanalyse (IBRA) 2022 - Bijlage A IBRA factsheets
Voor gevaarlijke stoffen die niet via reguliere verzending vervoerd mogen worden, kan de ILT ontheffing verlenen 
(approvals en exemptions). In deze gevallen controleert de ILT altijd.
Populatie
Op Schiphol werkten in 2019 en 2020 ongeveer 17.000 personen aan luchtvracht [12]. Andere werknemers in de transportk- e
ten en op het platform zijn ook blootgesteld aan risico’s met gevaarlijke stoffen in de luchtvracht.
Jaarlijks vliegen er tientallen miljoenen passagiers van of naar Nederland [13]. Dit valt in de categorie ‘meer dan 10 miljoen’.
Frequentie
In 2021 waren er 15 meldingen van lekkages van gevaarlijke stoffen en 34 voorvallen waarbij de verpakking ernstig 
beschadigd was [11].
Dit valt in de categorie ‘1-4 weken’.
Effecten
Fysiek letsel
Fysiek letselschade betekent de schade aan of verlies van een vliegtuig. Lichamelijke schade die passagiers en personeel 
oplopen rekent de ILT ook bij de fysiek letselschade (#).
Economie
Door het niet of onjuist aangeven van gevaarlijke lading kan lading tegen lagere kosten verzonden worden. Hierdoor 
ontstaat oneerlijke concurrentie. Omdat er geen beeld is van de hoeveelheid ongedeclareerde lading kan de ILT deze 
schade niet inschatten (#). De kosten als gevolg van vertraging en kosten voor een extra landing ziet de ILT als secundaire 
schade.
Milieu
Bij brand of lekkage komen er gevaarlijke stoffen vrij. Deze komen mogelijk in de lucht, de bodem of het grondwater 
terecht. De aard en hoeveelheid van de vervuiling zijn onbekend (#).
Gezondheidsschade
Herhaalde blootstelling aan toxische stoffen kan ook bij lage dosering gevolgen hebben. Bij transport in ondeugdelijke 
of lekkende verpakking lopen medewerkers in de keten potentieel gevaar. De effecten zijn mogelijk pas veel later 
zichtbaar of niet meer te herleiden. Rapportage over deze schade ontbreekt (#).
7. Ongewenst vrijk omen van getransporteerde gevaarlijke stof in Caribisch 
Nederland
Omschrijving
Deze ongewenste gebeurtenis betreft het transport van gevaarlijke stoffen over zee en door de lucht met als bestem-
ming de Caribisch Nederland . Ook deze ongewenste gebeurtenis valt onder de wetgeving omtrent het transport en de 
overslag van gevaarlijke stoffen zoals:
• Explosieve stoffen (vuurwerk/gascylinders)
• Brandbare vaste of vloeistoffen (gasoline/vliegtuigbrandstof)
• Giftige stoffen (pesticiden)
• Infectueuze stoffen (bloedmonsters/ziekenhuisafval)
• Radioactieve stoffen (radionuclides voor medisch gebruik)
• Asbest
• Airbags
• Lithiumbatterijen
Toezicht door de ILT
De ILT is de toezichthoudende instantie in Caribisch Nederland  voor het transport van gevaarlijke stoffen over zee en 
door de lucht. In deze hoedanigheid bezoeken inspecteurs twee keer per jaar het gebied. De inspecteurs van de ILT 
beschikken over toezichthoudende en opsporings bevoegd heden. Zij mogen een transport stoppen, gevaarlijke stoffen 
bemonsteren en zendingen met gevaarlijke stoffen laten herstellen en vrijgeven. Wanneer inspecteurs zien dat een 
Inspectie Leefomgeving en Transport | 192
