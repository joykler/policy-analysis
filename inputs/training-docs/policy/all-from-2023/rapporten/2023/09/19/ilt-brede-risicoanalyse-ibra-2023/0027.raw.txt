ILT-brede risicoanalyse (IBRA) 2023
Conflictmineralen 
Conflictmineralen zijn in conflictgebieden gewonnen, onder omstandigheden die de mensenrechten schenden. Voor het 
ministerie van Buitenlandse Zaken houdt de ILT op basis van de Uitvoeringswet Verordening conflictmineralen toezicht 
op verplichtingen rond zorgvuldigheid in de toeleveringsketen van mineralen. Deze taak hangt samen met een bredere 
toezichttaak op de governance van bedrijven. Er vindt afstemming met het ministerie van Buitenlandse Zaken plaats 
over het beleggen en uitvoeren van deze samenhangende taak.
Drukapparatuur
De ILT is aangewezen als markttoezichtautoriteit voor de Europese Richtlijn 2010/35/EU over vervoerbare druk-
apparatuur. Deze richtlijn wordt meestal aangeduid met zijn Engelse naam: ‘Transportable Pressure Equipment Directive’ 
(TPED). De richtlijn omvat gasflessen, cilinders, flessenbatterijen en afsluiters, maar ook tankwagens, tankcontainers en 
reservoirwagons. 
Deze richtlijn is geïmplementeerd in de Nederlandse regelgeving door de Regeling vervoerbare drukapparatuur 2011. 
De ILT is gevraagd toezicht te houden, zodat vervoerbare drukapparatuur voldoet aan de gestelde eisen en geen gevaar 
oplevert voor de gezondheid, veiligheid of andere aspecten van de bescherming van het openbaar belang. 
Producttoezicht drones
De ILT controleert sinds 1 januari 2023 of drones voldoen aan de geldende productveiligheidseisen. Drones kunnen vallen 
onder verschillende klasses (Cx). Elke Cx klasse heeft zijn eigen karakteristieken. Drones in de Open categorie (C0 t/m C4, 
waaronder ook speelgoeddrones) vallen zowel onder de Speelgoedrichtlijn 2009/48 vallen als ook onder de 
Gedelegeerde Verordening 2019/945. Deze moeten zijn voorzien van een CE- en Cx- markering.
Grondafhandeling luchthavens
Toezicht in het kader van de ontwikkeling van EU-vereisten voor grondafhandeling op luchthavens.
Luchtverkeersdienstverlening aan militair verkeer
De ILT gaat toezien op de luchtverkeersdienstverlening aan militair verkeer. Hieronder vallen plaatselijke, naderings- en 
algemene luchtverkeersleiding, vluchtinlichtingen- en alarmeringsdiensten en flight procedure design.
Inspectie Leefomgeving en Transport | 27
