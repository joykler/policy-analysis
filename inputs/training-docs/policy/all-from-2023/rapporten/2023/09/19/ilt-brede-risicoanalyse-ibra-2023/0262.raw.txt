ILT-brede risicoanalyse (IBRA) 2022 - Bijlage E Toelichting op de IBRA-methodiek
Stap 2 inschatting van de frequentie
Voorvallen binnen een ongewenste gebeurtenis vormen vaak een groep van verschillende kleinere en grotere gebeurte-
nissen. Bij dezelfde soort lekincidenten kan dat bijvoorbeeld variëren van enkele tot honderden liters van een stof. De ILT 
kan de schade dan berekenen op basis van een representatief geval. Het resultaat vermenigvuldigt zij vervolgens met de 
frequentie per jaar.
Een representatief geval is bijvoorbeeld het gewogen gemiddelde van bekende incidenten. Bij een extreem grote 
diversiteit aan gevallen bepaalt de ILT de representativiteit op basis van een scenarioanalyse. Denk hierbij aan ongeval-
len met verschillend geclassificeerde stoffen, in plaats van met cijfers voor elke mogelijke stof. 
Stap 3 Inschatting van het effect
Om het effect in te schatten berekent de ILT de jaarlijkse maatschappelijke schade van ongewenste gebeurtenissen, die 
binnen een IBRA-onderwerp zijn gedefinieerd.
Voor het effect kijkt de ILT naar de negatieve gevolgen van de ongewenste gebeurtenissen voor mens en milieu in de 
volgende 4 schadecategorieën: 
• Fysieke letselschade: het aantal doden en gewonden door ongevallen. 
• Gezondheidsschade: het verlies van levenskwaliteit of levensduur door blootstelling aan ongezonde stoffen en straling, 
uitgedrukt in verloren jaren in gezondheid  (Disability Adjusted Life Years, DALY)  
• Milieuschade: het verlies van of schaarste aan natuurlijke hulpbronnen, biodiversiteit en kwaliteit van bodem, water en 
lucht door negatieve effecten van menselijk handelen. 
• Economische schade: is het verlies van maatschappelijk kapitaal.
Uitgangspunten bij het berekenen van schade zijn: 
• Het uitgangspunt is dat de IBRA de maatschappelijke schade in beeld brengt die boven de norm ligt waarop de ILT 
toezicht houdt. Waar maatschappelijke schade ontstaat ondanks naleving van wet- en regelgeving kan de ILT met het 
oog op de reflectieve functie van het toezicht in de IBRA een aanvullend maatschappelijke schade (signaalschade) 
beschrijven om zo het probleem te signaleren.
• Bij leefomgevingsonderwerpen berekent de ILT de schade die toegerekend kan worden aan het toezicht van de ILT. Bij 
transportonderwerpen hanteert de ILT de totale schade (door illegaliteit). 
• De IBRA berekent in principe een gemiddelde van de schade over de periode van de afgelopen 5 jaar. Daarvan wordt 
afgeweken als hiervoor onvoldoende informatie beschikbaar is of dat een andere periode een beter beeld geeft van de 
schade. Dit kan bijvoorbeeld het geval zijn als het schadebeeld een sterk stijgende of dalende trend kent. 
• De ILT rondt individuele schadeberekeningen af om de suggestie van een te hoge nauwkeurigheid te vermijden. Zie 
ook ‘hierna onder het kopje ‘Onzekerheden in de schadeberekening
• In het verleden veroorzaakte schades kan de ILT niet meer voorkomen. Bijvoorbeeld gezondheidsschade door het 
werken met asbest. Daarom staan deze schades niet in de schadeberekeningen. De ILT noemt dit historische schade. 
Niet-berekenbare schade (#)
Soms heeft een ongewenste gebeurtenis zich in de afgelopen 5 jaar voorgedaan, maar kan er geen schadebedrag worden 
bepaald omdat er onvoldoende informatie is over het onderwerp, of doordat beschikbare informatie onvoldoende betrouw-
baar is. In dat geval merkt de IBRA de schade aan als een gebeurtenis met niet-berekenbare schade (#). Omdat wel sprake is 
van schade, scoren de ongewenste gebeurtenissen met # schade in de IBRA in beginsel hoger dan die met 0 schade. 
Onzekerheden in de schadeberekening
De berekende schadebedragen van de verschillende ongewenste gebeurtenissen kennen een onzekerheidsmarge. 
Dit komt door verschillende factoren: 
• Soms zijn de exacte naleefcijfers (bij normoverschrijding) voor de berekening onbekend.  Voor die gevallen maakt de 
ILT een schatting, gebaseerd op cijfers uit vergelijkbare toezichtgebieden of gebaseerd op ervaring van inspecteurs. 
• Een ander bron van onzekerheid komt voort uit het gebruik van de verschillende manieren in de IBRA om een ongewenste 
gebeurtenis te “beprijzen”. Voor milieuschade gebruiken we de milieuprijzen van CE-Delft, Op het terrein van transportvei-
ligheid gebruiken we de beprijzing (voor doden en gewonden) in het model Value of a Statistical life (VSL), en voor verlies 
7
van levenskwaliteit de DALY  Grosso modo betekent dit dat de basis van de beprijzing voor milieuonderwerpen enerzijds 
en transport en veiligheidsonderwerpen anderzijds verschillend is. Grote verschuivingen in één van de genoemde 
methodes kunnen zo zorgen voor een verschuiving van de schade van mileu- versus transport en veiligheidsonderwerpen. 
7 
Zie voor deze methoden ook de paragraaf “Nieuwe milieuprijzen en kentallen voor verloren levensjaren” in de 
hoofdtekst van het rapport.
Inspectie Leefomgeving en Transport | 262
