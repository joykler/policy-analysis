Ministerie van Infrastructuur 
De voorzitter van de Eerste en Tweede Kamer
en Waterstaat
der Staten Generaal
Rijstraat 8
2515 XP Den Haag
Postbus 20018
Postbus 20901
2500 EA Den Haag 2500 EX Den Haag
T 070 456 0000
F 070 456 1111
Ons kenmerk
Datum  19 september 2023
IENW/BSK-2023/220012
Betreft   Kabinetsreactie op Deltaprogramma 2024
Bijlage(n)
2
Geachte voorzitter,
Hierbij bied ik u het Deltaprogramma 2024 (DP2024) aan. Dit is het jaarlijkse voorstel van de 
delta commissaris voor de inzet op waterveiligheid, zoetwatervoorziening en ruimtelijke adaptatie,  
dat u wordt aangeboden in overeenstemming met artikel 4.10, eerste lid van de Waterwet. Het DP2024 
rapporteert over de voortgang en de wijzigingen in het Deltaprogramma en over de maatregelen voor  
de komende jaren. Het DP2024 is tot stand gekomen in nauwe samenwerking tussen Rijk, gemeenten, 
waterschappen, provincies, maatschappelijke organisaties en bedrijfsleven en kan bij alle betrokkenen 
op brede steun rekenen.
Net als vorig jaar heeft de deltacommissaris het DP2024 aan het kabinet aangeboden vanuit een gevoel 
van urgentie. Hierbij verwijst hij naar het IPCC synthese rapport, waarin duidelijk wordt dat klimaat- 
1
verandering dé uitdaging van deze en komende generaties is. Het klimaat verandert sneller dan we 
dachten, waardoor er volgens de klimaatwetenschappers steeds minder tijd is om een leefbare en 
duurzame toekomst voor iedereen veilig te stellen. De deltacommissaris concludeert dan ook dat we vaart 
moeten blijven maken met de nationale samenwerking van het Deltaprogramma en de uitvoering van 
concrete maatregelen. Daarbij moeten we ook scherpere keuzes voorleggen waar het gaat om grenzen 
aan het water- en bodemsysteem als fundament voor de ruimtelijke inrichting van ons land. Het kabinet 
steunt daarom het appel van de deltacommissaris aan Provinciale Staten en de algemene besturen van 
waterschappen om niet te wachten op de laatste juridische borging van het principe ‘water en bodem 
sturend’. In plaats daarvan is het zaak juist nu door te pakken en de wateropgaven aan andere transities 
en ambities in het landelijk gebied en in de verstedelijkte bebouwde omgeving te verbinden.
1 https://www.ipcc.ch/assessment-report/ar6/
6 Deltaprogramma 2024 | Nu voor later
