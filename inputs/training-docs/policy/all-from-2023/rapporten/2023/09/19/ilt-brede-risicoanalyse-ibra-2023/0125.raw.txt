ILT-brede risicoanalyse (IBRA) 2022 - Bijlage A IBRA factsheets
Er zijn geen incidenten geweest in de periode na de Deltawerken. Een jaarlijks schadebedrag is er daarom niet. De ILT ziet 
een overstroming als een zeer onwaarschijnlijke gebeurtenis met mogelijk rampzalige gevolgen: een buitengewone 
gebeurtenis.
Toezicht door de ILT
De ILT controleert de beheerders van de waterkeringen op het correct toepassen van de wettelijke toetsvoorschriften en 
de uitvoering van het beheer en onderhoud van de primaire waterkeringen.
Populatie
Het aantal mensen dat te maken kan krijgen met een overstroming is, gezien de ligging van bepaalde gebieden onder 
het waterpeil en de bevolking, 9 á 10 miljoen. Indirect kan dit aantal veel groter zijn wanneer essentiële infrastructuur 
wordt getroffen en maatschappelijke ontwrichting optreedt. Nederland is opgedeeld in dijktrajecten waardoor schade 
door 1 overstroming beperkt kan zijn tot de populatie in dat dijktraject. Grotere schade treedt op, wanneer meerdere 
dijktrajecten tegelijk falen. Daarom valt de populatie in de categorie 1 miljoen -10 miljoen.
Frequentie
De Deltawerken zijn uitgevoerd, naar aanleiding van de Watersnoodramp in 1953. Sindsdien zijn er enkele overstromin-
gen geweest in Nederland. In 1993 en 1995 vinden overstromingen plaats in Itteren en in Borgharen (in het Maasdal). In 
2003 is er een overstroming van Wilnis, door de afschuiving van een polderdijk. In deze situaties waren het geen falende 
primaire waterkeringen.
In 1995 evacueert men in het Gelders rivierengebied 250.000 mensen. Dit vanwege het gevaar op inzakkende en 
verschuivende dijken, door verzadiging met water. Hier is de oorzaak wel (bijna) falende primaire waterkeringen.
Ingenieurs ontwerpen de keringen op grond van een theoretische overstromingskans. Deze verschilt per dijktraject. 
De overstromingskansen variëren van 1/1000 tot 1/100.000 per jaar. Dit getal hangt af van de achter de waterkering 
wonende bevolking, maar ook van de infrastructuur en de bebouwing. De basis voor deze norm is het als ondergrens 
afgesproken beschermingsniveau van 1/100.000 per jaar (kans op overlijden van een persoon door overstromingen).
De theoretische overstromingskans, als norm voor het ontwerp van de keringen, is niet de kans van de gebeurtenis waar 
de IBRA de schade van berekent. De ILT beschouwt deze overstromingskans als geaccepteerd in beleid en wetgeving en 
wil de niet geaccepteerde kans in schade uitdrukken. Dit is de kans dat een primaire waterkering faalt, doordat de 
technische staat niet voldoet aan de gestelde norm.
Na de bouw van de Deltawerken zijn er geen primaire waterkeringen doorgebroken of overstroomd. De frequentie zet de 
ILT daarom op O.
Effecten
Als 1 of meerdere dijktrajecten overstromen, kan economische en fysiek letselschade oplopen tot miljarden euro’s. Het 
effect van een overstroming van een dijktraject hangt af van meerdere factoren, zoals het achterliggende gebied. Maar 
ook van de hoogteligging, de economische waarde, het aantal inwoners, de voorspelbaarheid, de mogelijkheid van 
evacuatie, enzovoort.
Uit het verleden (na de Deltawerken) zijn geen gebeurtenissen bekend, waarover de ILT een jaarlijks schadebedrag kan 
berekenen. Er is alleen een evacuatie bekend in het Gelders Rivierengebied, door het bijna falen van een dijktraject.
In de Nationale Risico Beoordelingen [4] zijn de gebeurtenissen, zoals de watersnoodramp in 1953 en de evacuatie van 
Gelders Rivierengebied in 1995 beoordeeld, en vergeleken met andere gebeurtenissen in het buitenland en denkbare 
gebeurtenissen in Nederland. In de onderstaande tabel staan de diverse overstromingen genoemd.
Inspectie Leefomgeving en Transport |
