ILT-brede risicoanalyse (IBRA) 2022 - Bijlage A IBRA factsheets
Effecten
Fysiek letsel
Bouw- en constructieveiligheid, brandveiligheid
Instorting en brand in de bouw- en gebruiksfase zijn mogelijke effecten van gebouwen die niet voldoen aan het 
Bouwbesluit en/of regels voor brandveiligheid. Deze noemt de ILT hier ‘bouwincidenten’. Dit heeft materiële schade, 
doden en gewonden als direct gevolg. Het toezicht van de ILT richt zich op het voorkomen daarvan, via aan te brengen 
wijzigingen en aanpassingen in de ontwerp- en bouwfase. Het betreft vaak materiële en procedurele wijzigingen.
Zoals de ILT bij ‘frequentie, Bouw- en constructieveiligheid’ heeft aangegeven, schat de ILT het jaarlijkse aantal inciden-
ten in de ontwerp- en bouwfase op 80. Het landelijke beeld van de kosten van zo’n incident is circa € 50.000 [22]. De 
schadelast komt daardoor op: 80 x € 50.000 = circa € 4 miljoen. Dit valt vooral binnen de categorie fysiek letsel schade.
Omdat de frequentie voor brandincidenten 0 per jaar is, is die schade niet berekend.
Economie, Milieu en Gezondheidsschade
Niet van toepassing.
3. Geluidsoverlast door vliegtuigen en schietoefeningen
Omschrijving ongewenste gebeurtenis
Activiteiten van Defensie (zoals schieten, springen of proefdraaien van vliegtuigmotoren) vormen een belangrijke bron 
van geluidhinder voor de omgeving van de terreinen. En kunnen leiden tot overlast voor de omgeving.
Toezicht door de ILT
De ILT is verantwoordelijk voor het toezicht op de naleving van de vergunningen. En de geluidsbelasting die de activitei-
ten van Defensie veroorzaken. De ILT heeft sinds 1 januari 2020 20 meldingen ontvangen. De meldingen van overlast 
komen onregelmatig binnen.
Populatie
Burgers en militairen die wonen en verblijven rond een Defensieterrein. Dit zijn ‘100.000-1.000.000’ personen.
Frequentie
Tijdens werkdagen vindt er geluidsoverlast plaats als gevolg van schiet- en springoefeningen en onderhoud aan onder 
andere vliegtuigen. In het weekend zal hier geen sprake van zijn. De ILT schat daarom de frequentie op ‘continue’. 
Effecten
Gezondheidsschade
Geluids(overlast) kan leiden tot hinder, slaapverstoring, verstoring van de dagelijkse activiteiten, stress en vermindert het 
woongenot. Deze effecten kunnen op hun beurt weer aanleiding geven tot een hogere bloeddruk en verhoogde niveaus 
van het stresshormoon cortisol, waardoor het risico op hart- en vaatziekten en psychische aandoeningen wordt 
verhoogd. Precieze cijfers zijn hierover niet bekend. Daarom schat de ILT de schade op 0.
Fysiek letsel, Economie en Milieu
Niet van toepassing.
Toekomstige ontwikkelingen
De Omgevingswet komt eraan. Als gevolg van deze wijziging in wet- en regelgeving komen er meer objecten bij en zal er 
een taakverzwaring zijn voor het toezicht en de handhaving. Daarnaast zal door betere naleving de milieubelasting 
verminderen en de brandveiligheid verhogen. De verwachting is dat het maatschappelijk schadebedrag stabiel blijft.
Inspectie Leefomgeving en Transport | 88
