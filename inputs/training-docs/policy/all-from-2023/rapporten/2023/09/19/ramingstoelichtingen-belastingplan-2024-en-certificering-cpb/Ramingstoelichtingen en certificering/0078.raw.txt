weinig aannames over parameters en maakt de simulaties op basis van administratieve data van hoge 
kwaliteit, waardoor er weinig onzekerheid in het model of de data zit. Het CPB beoordeelt deze raming als 
neutraal en redelijk met een lage onzekerheid.  
Verlagen vrijstellingspercentage bedrijfsopvolgingsregeling (BOR) naar 70% boven €1,5 miljoen 
ondernemingsvermogen 
Deze maatregel betreft het verlagen van het vrijstellingspercentage van de goingconcernwaarde boven de 
drempel van 83% naar 70% en het verhogen van de drempel naar €1,5 miljoen per objectieve onderneming.  
De grondslag is ingeschat op basis van de aangiftegegevens schenk- en erfbelasting van de Belastingdienst 
voor het jaar 2018. Dit is het meest recente jaar waarover volledige aangiftegegevens inclusief BOR-gevallen 
beschikbaar zijn en niet meer significant veranderen. Deze data zijn betrouwbaar, maar relatief oud en 
brengen dus een hoge mate van onzekerheid met zich mee. Daarnaast leunt de raming sterk op de 
veronderstellingen over het gedragseffect, het ingroeipad en het anticipatie-effect dat optreedt omdat de 
maatregel pas in 2025 ingaat. De raming kent daarmee een hoge mate van onzekerheid. 
Overbruggingswet box 3 
De overgang op een box-3-heffing wordt op basis van werkelijk rendement naar verwachting uitgesteld van 
2026 naar 2027. Aangezien de Overbruggingswet box 3 in 2023 reeds volledig is ingevoerd, wordt voor de 
raming de endogene ontwikkeling na 2023 buiten beschouwing gelaten. Het geraamde bedrag voor 2026 is 
dus hetzelfde als voor de jaren 2023-2025.  
De gedragseffecten zijn ingeschat op 20% van wat individuele belastingplichtigen meer gaan betalen onder de 
overbruggingswetgeving. Sommige huishoudens, met name beleggers en huishoudens met grote vermogens 
en grote schulden in box 3, gaan meer belasting betalen. In het oude stelsel konden schulden worden 
afgetrokken tegen het rendement uit Rendementsklasse II (ca. 6%). Hiervoor in de plaats komt een apart 
forfait op schulden van circa 2%. Er wordt aangenomen dat belastingplichtigen die onder de 
overbruggingswetgeving minder gaan betalen ten opzichte van het oude stelsel, geen significant gedragseffect 
vertonen. Deze huishoudens hadden blijkbaar in het oude stelsel een voorkeur voor sparen boven beleggen, 
en er is geen reden om aan te nemen dat dit verandert. Enkele huishoudens zullen mogelijk minder gaan 
beleggen dan in het oude stelsel, maar dit effect zal beperkt zijn. 
Aangenomen wordt dat er geen peildatumarbitrage mogelijk is. Dit is expliciet verboden in de wet. De 
omzetting van hoogrenderende overige beleggingen in laagrenderend spaargeld is niet toegestaan in een 
periode van drie maanden rond 1 januari. Er komen vragen in de aangifte om dit te kunnen handhaven. Het 
CPB beoordeelt de raming inclusief de aanname dat peildatumarbitrage op deze manier niet voorkomt als 
redelijk en neutraal, maar hoog onzeker.
Pagina 7 van 9 
CPB PUBLICATIE – Certificering budgettaire ramingen Belastingplan 2024, overige wetsvoorstellen en Overbruggingswet box 3
