ILT-brede risicoanalyse (IBRA) 2022 - Bijlage C Marktwerking
Onderwerp 3: Goederenvervoer over de weg
Beschrijving marktwerking bij dit onderwerp
In het toezicht op het goederenvervoer over de weg is de veiligheid de eerste doelstelling van de regelgeving waar de ILT 
toezicht op uitoefent. Overtreden van de betreffende regels is veelal gemotiveerd door het behalen van een economisch 
voordeel. Bepaalde overtredingen zijn sterk marktverstorend. De ILT ziet toe op de volgende overtredingen, die de markt 
kunnen verstoren:
• Overbelading;
• Overschrijding rij- en rusttijden en tachograaffraude;
• Schijnconstructies, ontduiking arbeidswetgeving en sociale lasten.
Overbelading
Transportbedrijven vervoeren in een vrachtwagen meer goederen dan volgens de regels mag. Dit kan overschrijding van 
het totaal maximumgewicht van 50 ton voor een vrachtwagen zijn. Maar ook te veel gewicht op 1 as, of meer gewicht 
dan dat type voertuig mag vervoeren.
Overschrijding rij- en rusttijden en tachograaffraude
Transportbedrijven en (zelfstandige) chauffeurs van vrachtwagens moeten zich houden aan Europese regels voor rij- en 
rusttijden. Naleven van de regels voor de rij- en rusttijden controleert de ILT aan de hand van de data die zijn opgeslagen 
op de tachograaf. Een gemanipuleerde tachograaf zorgt voor een onjuiste registratie van de rij- en rusttijden.
Schijnconstructies, ontduiking van arbeidswetgeving en sociale lasten
Dit gaat over belastingontduiking, frauduleus handelen en slechte arbeidsomstandigheden. Hier valt illegale cabotage 
onder: buitenlandse chauffeurs rijden langer in Nederland dan is toegestaan.
Transportbedrijven kunnen in al deze situaties een economisch voordeel behalen. Dit economische voordeel komt ten 
goede aan de bedrijven, die de regels niet naleven. Dit zorgt daarmee voor een oneerlijke concurrentiepositie voor 
diegenen die zich wel aan de regels houden.
Regelgeving en doel
De ILT houdt toezicht op grond van de Wet wegvervoer goederen met een aantal onderliggende regelingen [1 t/m 6]. De 
wetgeving zorgt voor veilig en eerlijk wegvervoer.
Toezicht door de ILT
De ILT houdt toezicht op overbelading via weegpunten in het hoofdwegennet. De ILT controleert rij- en rusttijden en 
controleert of gebruikers niet knoeien met de tachograaf. Verder houdt de ILT toezicht op de arbeidsomstandigheden 
van chauffeurs, schijnconstructies, parkeerplaatsproblemen en cabotage. De ILT wil bevorderen dat mensen zich op al 
deze terreinen aan de regels houden. Daarmee werkt de ILT niet alleen aan veiligheid, maar ook aan een eerlijke markt.
Effect en frequentie
Overbelading
Het aantal overbeladen vrachtwagenritten is naar schatting 15% (van voertuigen op hoofdwegen) [7]. De ILT heeft niet 
voldoende gegevens om in te kunnen schatten wat de schade is voor de transportbedrijven die verband houdt met het 
verkrijgen van concurrentievoordeel door overbelading (#).
Overschrijding rij- en rusttijden en tachograaffraude
De ILT heeft niet voldoende gegevens om in te kunnen schatten wat de schade is voor de transportbedrijven, die verband 
houdt met het verkrijgen van concurrentievoordeel door overschrijding van rij- en rusttijden en tachograaffraude (#).
Schijnconstructies, ontduiking van arbeidswetgeving en sociale lasten
De ILT heeft geen gegevens om de marktschade van schijnzelfstandigheid te berekenen (#). Het blijkt dat buitenlandse 
bedrijven tussen 0,02% en 0,03% van het aantal beladen ritten in Nederland illegaal uitvoeren (illegale cabotage) [9]. De 
ILT gebruikt hier het gemiddelde: 0,025%. Het bruto binnenlands product (bbp) voor Nederland is € 686 miljard in 2021 
[8]. Van het bbp is 4,4% afkomstig van vervoer- en opslagactiviteiten in 2021. Dit staat gelijk aan € 30 miljard.
Vervoer over land maakt daar voor 36 % deel van uit, ofwel € 10,9 miljard 
Inspectie Leefomgeving en Transport |
