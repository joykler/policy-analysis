ILT-brede risicoanalyse (IBRA) 2022 - Bijlage A IBRA factsheets
1. Uitstroom buisleiding naar lucht/bodem/water inclusief een mogelijke explosie 
Omschrijving ongewenste gebeurtenis
Door lekkage uit de buisleiding komt een gevaarlijke stof in de leefomgeving. De lekkage komt bijvoorbeeld door 
corrosie, veroudering, verzakking of (graaf)werkzaamheden. De gelekte stof kan door diverse mechanismen schade 
veroorzaken. Door een explosie vliegen objecten weg. De uitstromende stof verdrijft zuurstof waardoor mens en dier 
stikken door zuurstoftekort. De stof kan zelf, of na in aanraking komen met lucht, giftig of irriterend zijn. Als brand 
ontstaat kan hittestraling op afstand schade of brand veroorzaken.
Toezicht door de ILT
De ILT houdt toezicht op de veiligheidsbeheersystemen voor buisleidingen. Buisleidingexploitanten zijn wettelijk 
verplicht om een veiligheidsbeheersysteem te hebben om lekkages en ongevallen te voorkomen.
Populatie
Burgers die in de buurt van buisleidingen wonen, werken of verblijven. Enerzijds komt iedereen weleens in de buurt van 
een buisleiding. Aan de andere kant zijn de maatregelen erop gericht om te voorkomen dat mensen langere tijd in de 
buurt van buisleidingen zijn. Dit is lang niet altijd te voorkomen. Personeel van bedrijven, die getransporteerde produc-
ten gebruiken of leveren, werkt immers in de buurt van een buisleiding. 
De ILT heeft bestemmingsplannen getoetst [4]. Hieruit blijkt dat er soms toestemming is om kwetsbare objecten in de 
nabijheid van een buisleiding te bouwen.
Hoewel exacte gegevens ontbreken schat de ILT voor het aantal mensen dat getroffen kan worden: 100.000-1.000.000.
Frequentie
De VELIN (vereniging van leidingeigenaars in Nederland) rapporteert jaarlijks over de incidenten en ongevallen bij 
leidingen van haar leden [5]. De VELIN-rapportages beslaan inmiddels de jaren 1999 tot en met 2021. 
Er vonden 3 ongevallen plaats in categorie 1 (dodelijke slachtoffers, zwaargewonden, of meer dan â‚¬0,5 miljoen schade). 
In deze periode vonden ook 13 ernstige incidenten in categorie 2 plaats (lichamelijk letsel, lichtgewonden, of nog een 
serie criteria). 
De ILT stelt de frequentie op basis van het aantal ongevallen op 1 per 1-5 jaar.
Effecten
De schadelast voor dit onderwerp is laag. Een stapeling van veiligheidsmaatregelen beperkt het aantal incidenten en de 
schade per incident. 
Fysiek letsel 
In de laatste rapportage [5] zijn 3 (categorie 1 ongevallen) gewonden in 14 gerapporteerde jaren geteld. Dit komt neer op 
0,21 gewonden per jaar. 
De 3 zwaargewonden en 13 lichtgewonden komen overeen met een schade van 1,6 miljoen euro. Dit komt neer op een 
schade van 114.285 per jaar.
Het vrijkomen van een giftige stof heeft mogelijk het grootste effect, omdat dit ook op grotere afstand van de leiding 
slachtoffers kan veroorzaken. Er zijn in de gerapporteerde jaren geen doden gevallen. 
Milieu
Gelekte stoffen kunnen milieuschade veroorzaken. Lekkage die niet gesaneerd kan worden, zoals de lekkage van 
gasvormige stoffen, is niet als schade gerapporteerd. Omdat de aard en hoeveelheid gelekte stof onbekend is, is de 
milieuschade onbekend (#).
Economie en Gezondheidsschade
Niet van toepassing.
Inspectie Leefomgeving en Transport |
