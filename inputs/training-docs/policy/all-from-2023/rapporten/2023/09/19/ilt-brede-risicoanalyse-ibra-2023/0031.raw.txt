ILT-brede risicoanalyse (IBRA) 2023
- De ILT neemt dit advies over en zal in de volgende editie van de IBRA deze categorieën en de systematiek van de 
gebruikte methoden (zoals de milieuprijzen en value of a statistical life (VSL)) nagaan op overlap en onderlinge 
afhankelijkheid.
3. De Raad beveelt aan om te bezien hoe de IBRA een aanpak van schade onder de norm breder kan ondersteunen, 
zoals bijvoorbeeld is gebeurd bij de handhaving via de zorgplicht op ongereguleerde brandstoffen. 
- De ILT neemt dit advies over door in de volgende editie de berekening van signaalschades te evalueren en de 
resultaten nadrukkelijker te presenteren.
Huidige IBRA rapport:
1. De Raad beveelt aan om meer duiding te geven aan schadebedragen door deze te relateren aan andere grootheden 
of door meer achtergrondinformatie te geven.
- De ILT zal deze aanbeveling deels overnemen in de huidige editie van de IBRA door in de tekst meer uitleg of 
voorbeelden toe te voegen bij schadebedragen. Er is door de ILT gezocht naar andere grootheden om de 
schadebedragen aan te relateren - zoals de verhouding tot de totale schade op een onderwerp - maar het is 
vooralsnog niet gelukt om hier een betekenisvolle en consistente methode voor aan te wijzen. 
2. De Raad pleit er voor om een aparte paragraaf toe te voegen die ingaat op de onzekerheden die in de schade-
berekeningen zitten. 
- De ILT volgt dit advies op door in deze editie een paragraaf toe te voegen in het onderdeel methodiek en door in 
de hoofdtekst hier nader op in te gaan.
3. De Raad adviseert de opgaven rond landbouw en natuur expliciet in de beschouwingen mee te nemen.  Nu zijn deze 
beperkt tot “stikstof” en “overige opgaven”.
- De ILT volgt dit advies niet op in deze uitgave van de IBRA. In deze editie van de IBRA heeft de ILT alleen de grote 
opgaves van het eigen ministerie beschouwd, aangevuld met de stikstofopgave. Voor een volgende editie zal de 
ILT bekijken welke grote opgaves van andere ministeries voldoende raakvlak hebben met de taken van ILT, om 
deze vervolgens op te nemen.
Inspectie Leefomgeving en Transport |
