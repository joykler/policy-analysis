3.9 Afschaffen betalingskorting voorlopige aanslag IB/Zvw 
 
Korte beschrijving van de maatregel 
Per 1 januari 2023 is de betalingskorting bij de voorlopige aangifte van de vennootschapsbelasting afgeschaft. 
In lijn daarmee wordt ook voor de inkomstensheffing de betalingskorting bij de VA afgeschaft. De 
betalingskorting is een korting op het te betalen bedrag aan inkomensheffing als de voorlopige aanslag in één 
keer wordt betaald, in plaats van in termijnen.  
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Afschaffen betalingskorting voorlopige aanslag IB/Zvw 
90 90 90 90 90 
 
Kern van de raming 
Van de Belastingdienst zijn de realisatiecijfers ontvangen van de betalingskorting in de IH voor de periode 2016 
tot en met eind 2022. In 2016 was het totale bedrag € 50 miljoen. In de jaren daarna steeg dit tot € 65 miljoen 
in 2020. In 2021 was het totaal niet meer dan € 1 miljoen, doordat de invorderingsrente vanwege de 
coronacrisis naar 0,01% was verlaagd. 
 
De betalingskorting in de IH kan worden verleend als er een voorlopige aanslag wordt opgelegd waarin een 
bedrag aan te betalen inkomensheffing is opgenomen. Dit is het geval als er inkomsten zijn waarover niet al 
loonheffing is afgedragen. Dit zal bijvoorbeeld optreden bij IB-ondernemers, resultaatgenieters, 
aanmerkelijkbelanghouders en bezitters van box 3-vermogen. 
 
Het blijkt dat van deze groepen, voor zover die een voorlopige aanslag krijgen, de IB-ondernemers verreweg 
het belangrijkst zijn wat betreft het inkomen. Op basis daarvan is verondersteld dat de ontwikkeling van de 
betalingskorting sterk gecorreleerd zal zijn aan de ontwikkeling van de belastingheffing bij IB-ondernemers. 
Uitgaande van de raming van de belastingopbrengst bij IB-ondernemers wordt voor 2024 het bedrag aan 
betalingskorting geraamd op € 90 miljoen.  
 
In tegenstelling tot de situatie in de VPB is de betalingskorting in de IH geen “belastbaar voordeel”. Er hoeft dus 
geen rekening gehouden te worden met doorwerking in het te belasten inkomen. 
Het budgettaire belang van de betalingskorting in de Zvw wordt ingeschat op circa € 10 miljoen. Dit is echter 
niet lastenrelevant. De besparing wordt verwerkt in de tariefstelling van de Zvw.
