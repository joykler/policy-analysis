ILT-brede risicoanalyse (IBRA) 2022 - Bijlage A IBRA factsheets
Frequentie
Er vinden continu overtredingen plaats. De schade wordt vooral bepaald door incidenten met containertransport. De 
haven van Rotterdam behandelt jaarlijks ongeveer 15 miljoen TEU [10]. Ruim de helft van de containers is beladen, de ILT 
rekent met 9 miljoen containers.
Inspecteurs van de ILT schatten dat 6% van het deepsea transport en 12% van het shortsea transport gevaarlijke stoffen 
bevat. Het aantal containers met gevaarlijke stoffen ligt tussen (6% van 9 miljoen =) 540.000 en (12% van 9 miljoen =) 
1.080.000 containers.
Ervaringscijfers van de ILT leren dat bij ongeveer één op de drie van de voor inspectie geselecteerde containers de 
tekortkomingen zo groot zijn, dat men deze moet oplossen, voordat men deze verder mag transporteren. Bij nog eens 
één op de drie zijn er tekortkomingen die men verderop in de transportketen moet oplossen.
Effecten
Fysiek letsel
Bij problemen met gevaarlijke stoffen in een container aan boord zijn de plaats van de container in het schip en de 
bereikbaarheid van de container zeer bepalend voor het verloop van het incident (#). De schade aan het schip is 
verzekerbaar. 
Economie
Economische schade ontstaat bijvoorbeeld door schade aan of verlies van andere lading of vertraging. De ILT kan de 
economische schade als gevolg van vrijkomen van een gevaarlijke stof niet bepalen omdat het aantal incidenten en de 
gevolgen van het vrijkomen onbekend zijn (#).
Milieu
Zowel aard als hoeveelheid van de vrijgekomen stoffen zijn onbekend. Daardoor kan de ILT de milieuschade niet 
uitrekenen (#).
Gezondheidsschade
Langdurige blootstelling aan toxische stoffen kan ook bij lage dosering gevolgen hebben. Rapportage over deze schade 
ontbreekt, daarom kan de ILT deze schade niet berekenen (#).
6. Ongewenst vrijkomen van getransporteerde gevaarlijke stof uit luchtvracht
Omschrijving
Gevaarlijke lading die voor, tijdens of na het transport door de lucht lekt of ontbrandt. Hierdoor ademen inzittenden 
vervuiling in of ontstaat schade aan het vliegtuig. Mogelijk moet het toestel een voorzorgslanding uitvoeren.
In de luchtvaartsector is al enige jaren veel aandacht voor het transport van lithium-ion batterijen. De ICAO (de lucht-
vaartorganisatie van de Verenigde Naties) stelde al in 2016 een verbod in op het vervoeren van LI-ion accu’s in ruimbaga-
ge. Bij e-commerce werden dergelijke accu’s regelmatig zonder de juiste declaratie en voorzorgsmaatregelen verzonden. 
Na thema-inspecties van de ILT is het aantal geconstateerde overtredingen drastisch teruggebracht. [11]
Toezicht door de ILT
De ILT houdt toezicht op de gehele keten van het vervoer van gevaarlijke stoffen door de lucht. Alle betrokken partijen 
die werken vanuit Nederland of de Caribisch Nederland  zijn verplicht een erkenning te hebben als zij gevaarlijke stoffen 
voor vervoer door de lucht aanbieden, doen vervoeren of vervoeren. Erkenninghouders krijgen periodiek een audit om 
vast te stellen of ze nog aan de voorwaarden van de erkenning voldoen.
De ILT voert objectinspecties uit om te beoordelen of aan de internationale regels [7c, 7d] wordt voldaan. Ook contro-
leert de ILT of gevaarlijke stoffen als gewone vracht worden vervoerd (undeclared). Gevaarlijke stoffen die niet correct 
zijn verpakt en gedeclareerd vormen een extra risico, omdat andere partijen in de keten dan niet de juiste 
voorzorgsmaat regelen kunnen nemen.
Inspectie Leefomgeving en Transport | 191
