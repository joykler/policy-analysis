ILT-brede risicoanalyse (IBRA) 2022 - Bijlage A IBRA factsheets
De 2 ongewenste gebeurtenissen zijn elk onderverdeeld in 14 verschillende soorten afval, overeenkomstig de indeling en 
rapportage van het Centraal Bureau voor de Statistiek (CBS). 
1. Afgedankt materiaal
2. Ander metaalafval
3. Chemisch afval
4. Dierlijke en plantaardig afval
5. Gemengd afval
6. Gemengd metaalafval
7. Glasafval
8. Houtafval
9. IJzerafval
10. Overig recyclebaar afval
11. Papierafval
12. Plasticafval
13. Rubberafval
14. Textielafval
1. Onvoldoende hergebruik en of nuttig toepassen ten opzichte van de 
beleidsdoelen
Omschrijving ongewenste gebeurtenis
Afval wordt niet in voldoende mate hergebruikt of nuttig toegepast. Voldoende is hergebruiken volgens de doelstelling 
van het overheidsbeleid, zoals vastgelegd in het landelijk afvalbeheerplan (LAP3) [3]. Streefpercentages voor hergebruik 
zijn voor enkele afval categorieën lager dan 100%. In deze ongewenste gebeurtenis is alleen schade opgenomen 
wanneer hergebruik van afval onder het streefpercentage ligt voor de betreffende afval categorie.
Onvoldoende hergebruiken van afval veroorzaakt ongewenste effecten voor de leefomgeving, bijvoorbeeld emissies 
naar de lucht en de bodem uit de verbranding van afval. Daarnaast gaan hierdoor grondstoffen en energie verloren.
Toezicht door de ILT
De ILT houdt toezicht op afvalstoffenregelgeving. Deze gaat over het inzamelen, verwerken en hergebruiken van afval. 
Daarnaast speelt de ILT een rol bij vergunningverlening op grond van de Europese Verordening Overbrenging 
Afvalstoffen (EVOA) en het toezicht daarop. De ILT heeft vanuit de regelgeving de taak te zorgen voor versterking van de 
samenwerking in het toezicht op afvalstromen.
Populatie
De gehele Nederlandse bevolking. Dat is de categorie meer dan 10 miljoen personen.
Frequentie
Onvoldoende hergebruiken van afvalstromen is een continu proces.
Effecten
Milieu
De milieuschade berekent de ILT aan de hand van de milieuprijzen [14]. De berekende schade is in onderstaande tabel 1 
per afvalcategorie te zien. 
 
De ILT hanteert in tabel 1 dezelfde 14 categorieën afval die het CBS hanteert in de Afvalbalans [11]. In de tabel staat de 
milieuschade per afvalcategorie, de gehanteerde milieuprijzen [14] en de aannames van de ILT voor de berekening van de 
schades.
Inspectie Leefomgeving en Transport | 43
