3.16 Versoberen mrb-vrijstelling oldtimerregeling (>40jr.) 
 
Korte beschrijving van de maatregel 
Het voorstel betreft dat de mrb-vrijstelling voor oldtimers (motorrijtuigen ouder dan 40 jaar) vanaf 2028 wordt 
teruggebracht tot het bouwjaar 1988. Dit houdt in dat vanaf 2028 alleen nog motorrijtuigen met een bouwjaar 
van vóór 1 januari 1988 onder de vrijstelling vallen. Dit zijn op 1 januari 2028 nog alle motorrijtuigen van 40 
jaar of ouder, maar in de jaren daarna komen er geen nieuwe cohorten aan oldtimers meer bij.  
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Versoberen mrb-vrijstelling oldtimerregeling 
- - - - 76 
 
Kern van de raming 
Het huidige budgettaire beslag van deze vrijstelling bedraagt € 108 miljoen in prijzen 2024 op basis van RDW-
data. Ervan uitgaande dat het oldtimerwagenpark blijft groeien op hetzelfde niveau als voorgaande jaren 
bedraagt het budgettaire beslag € 152 miljoen in 2028 (prijspeil 2028). 
 
Door de mrb-vrijstelling voor motorrijtuigen met een leeftijd van 40 jaar of ouder om te zetten naar een 
vrijstelling voor motorrijtuigen met een datum eerst toelating (DET) van vóór 1 januari 1988, zijn er vanaf 2028 
geen nieuwe cohorten aan oldtimers meer. Hierdoor zullen er ook pas budgettaire effecten zijn vanaf 2028.  De 
opbrengst zal gelijk zijn aan de aanwas ‘nieuwe’ motorrijtuigen ouder dan 40 jaar met een DET vanaf 1 januari 
1988. Hierdoor neemt de opbrengst stapsgewijs toe. Met een gedragseffect van 50% is de geraamde opbrengst 
€ 76 miljoen.
