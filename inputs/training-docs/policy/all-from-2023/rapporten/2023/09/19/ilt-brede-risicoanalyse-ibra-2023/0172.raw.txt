ILT-brede risicoanalyse (IBRA) 2022 - Bijlage A IBRA factsheets
Overzicht van ongewenste gebeurtenissen 
1. Ongeval door onveilig pyrotechnisch artikel.
2. Blootstelling aan kankerverwekkende stoffen door onveilig pyrotechnisch middel.
1. Ongeval door onveilig pyrotechnisch artikel
Omschrijving ongewenste gebeurtenis
Pyrotechnische artikelen voldoen niet aan de geldende productveiligheidseisen. Dit kan tot ongevallen leiden waarbij 
doden of gewonden vallen.
Toezicht door de ILT
De ILT ziet toe op de volledigheid en juistheid van de informatie die fabrikanten en overige marktdeelnemers verstrek-
ken. Ze controleert steekproefsgewijs of de eigenschappen van de producten overeenkomen met de waarde van de 
eigenschappen die de fabrikanten op de CE-markering vermelden. De ILT controleert bovendien of het gebruik van een 
CE-markering door producenten al dan niet geoorloofd is. 
Populatie
Pyrotechnische artikelen raken de gehele Nederlandse bevolking. Dat is een populatie van meer dan 10 miljoen. 
Frequentie
Informatie over mogelijke schade bij het gebruik van veel pyrotechnische artikelen is beperkt beschikbaar. Daarom 
beperkt de ILT voor het bepalen van maatschappelijk schade zich tot airbags en noodsignalen. Noodseinmiddelen 
worden veelvuldig gebruikt in voetbalstations, maar ook bij demonstraties of tijdens de jaarwisseling. Dit gebruik is 
verboden, maar vindt wel met grote regelmaat plaats. Het is niet bekend hoeveel ongevallen er zijn. De ILT stelt de 
frequentie daarom op onbekend. 
Airbags
Airbags vormen onderdeel van een breed pakket aan veiligheidsmiddelen in auto’s [2]. Airbags die voldoen aan de 
productieveiligheidseisen en correct functioneren dragen bij aan de veiligheid van personen in auto’s. Zij hebben een 
aandeel in het voorkomen van ernstig letsel. Hoe groot dit aandeel is, is niet bekend.
Noodsignalen
Noodsignalen (signaalartikelen) produceren licht, rook of geluid om aandacht te trekken. Zij worden voornamelijk in de 
scheepvaart gebruikt, zowel in de plezier- als beroepsvaart, maar ook bij het bergklimmen en poolexpedities.
Documentatie over ongevallen door onveilige signaalartikelen is niet beschikbaar. Wel is bekend dat tijdens jaarwisselingen 
noodsignalen, waarvan de houdbaarheidsdatum is verstreken, als vuurwerk worden afgestoken. Deze artikelen voldoen 
niet (meer) aan de productveiligheidseisen en worden ter vermaak afgestoken. Regelmatig leidt dit tot slachtoffers [3]. 
Bij het vieren van nieuwjaar in januari 2023 is een Nederlandse zeezeiler overleden na het afsteken van een zogenoemde 
flare, een noodseinmiddel [4]. Niet duidelijk is of het een onveilig artikel betrof. Het onderzoek naar dit ongeval loopt 
nog. Het betreffende artikel valt onder de uitrusting van zeeschepen en is daarmee uitgezonderd voor de ROPA. Echter, 
een ongeval als deze kan ook gebeuren met een noodseinmiddel die wel onder de ROPA valt.
Specifieke cijfers van fysiek letselschade door onveilige signaalartikelen zijn niet beschikbaar. In de IBRA is deze schade 
bij het onderwerp vuurwerk meegenomen.
Effecten
Fysiek letsel
Voor ROPA-producten als airbags en noodsignalen zijn geen specifieke onderzoeken bekend waarin de effecten zijn 
berekend van het niet voldoen aan productveiligheidseisen. De ILT kan daarom geen fysiek letselschade berekenen (#).
Economie, Milieu en Gezondheidsschade
Niet van toepassing.
Inspectie Leefomgeving en Transport | 172
