ILT-brede risicoanalyse (IBRA) 2022 - Bijlage A IBRA factsheets
Populatie
Alle inwoners van de Caribisch Nederland , circa 29.500 [26]. Dus de populatie valt in de categorie 10.000-100.000. 
Frequentie
Verontreinigd drinkwater en uitval drinkwatervoorziening speelt zich incidenteel af in Bonaire. In 2020 is het vier keer 
voorgekomen in Sint Eustatius. Er is dan maximaal een week uitval na een orkaan. In Bonaire zijn sinds de metingen 
(1981) 14 orkanen geweest, terwijl 35 orkanen langs Sint Eustatius en Saba zijn gekomen [27]. Bonaire heeft langere 
herhalingstijden tussen orkanen dan Sint Eustatius en Saba omdat de laatste twee genoemde vaker in het pad van een 
orkaan liggen. Orkanen van de zwaarste categorie 5 komen op Sint Eustatius en Saba ongeveer eens per veertig jaar voor 
en op Bonaire eens per tachtig jaar [27]. Gezien het populatie verschil tussen Bonaire en Sint Eustatius rekent de ILT met 
een frequentie van 6-12 maanden.
Effecten
Fysiek letsel, Milieu en Gezondheidsschade
De helft van de populatie van Sint Eustatius is op het drinkwaternet aangesloten. In het verleden stagneerde de groei van 
het aantal aansluitingen vanwege slechte betrouwbaarheid (regelmatig uitval en verontreiniging). Bewoners op Sint 
Eustatius hebben meestal nog de beschikking over een (regen)waterreservoir. Zij drinken dit (veelal verontreinigd) water 
en kopen flessenwater in. 
Medici vermoeden eventuele gezondheidseffecten van verontreiniging op de eilanden, maar registreren dit niet. 
Uitval van drinkwaterlevering heeft tijdens de COVID-19-pandemie voor veel extra onrust gezorgd.Â 
De ILT kan door onvoldoende informatie voor deze ongewenste gebeurtenis geen fysiek letselschade, milieuschade en 
gezondheidsschade berekenen (#). 
Economie
Niet van toepassing.
Toekomstige ontwikkelingen
De beschikbaarheid van voldoende bronnen van goede kwaliteit voor de drinkwatervoorziening staat onder druk.
Steeds meer drinkwaterbedrijven krijgen in de nabije toekomst moeite om voldoende drinkwater te leveren. De vraag 
naar drinkwater stijgt door toenemende bevolking, bebouwing en bedrijvigheid. Bescherming van bronnen is moeilijk 
vanwege toenemende vervuiling door met name landbouw, industrie en door toenemende activiteit in de ondergrond 
zoals de realisatie van bodemenergiesystemen. Verzilting en klimaatverandering (droogte) krijgen een steeds grotere 
impact. Het aanboren van eventuele nieuwe bronnen is ingewikkeld en tijdrovend. Daarnaast zijn nieuwe bronnen 
schaars omdat naast drinkwaterbedrijven ook landbouw en industrie intensief gebruik maken van grond- en oppervlak-
tewater. Anno 2022 blijken deze problemen groter dan voorzien, er dreigen tekorten. 
De ILT constateert dat extra urgentie voor de uitvoering van de drinkwateragenda nodig is om de doelen van de 
Beleidsnota Drinkwater te behalen. Alleen dan kan de drinkwatervoorziening in de toekomst gegarandeerd worden.
Inspectie Leefomgeving en Transport |
