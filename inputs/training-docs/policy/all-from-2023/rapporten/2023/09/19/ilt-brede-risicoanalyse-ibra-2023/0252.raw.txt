ILT-brede risicoanalyse (IBRA) 2022 - Bijlage C Marktwerking
Frequentie en effecten
Er zijn geen algemene rapporten over de effecten van slotmisbruik. De ILT kan daarom niet zeggen wat de jaarlijkse 
maatschappelijke schade is die verband houdt met het verkrijgen van concurrentievoordeel door luchtvaartmaatschap-
pijen (#).
Verwijzingen wet- en regelgeving
[1] Luchtvaartwet. Geraadpleegd op 15 februari 2023, van https://wetten.overheid.nl/BWBR0002267/2022-01-01/0.
[2] Besluit slotallocatie. Geraadpleegd op 22 maart 2023, https://wetten.overheid.nl/BWBR0009035/2020-04-01
[3] Beleidsregel handhaving misbruik van slots op gecoördineerde luchthavens. Geraadpleegd op 22 maart 2023, 
https://english.ilent.nl/documents/publications/2021/11/16/policy-rule-enforcement-of-the-misuse-of-slots-at- 
coordinated-dutch-airports.
[4] Slot Enforcement Code (SEC). Geraadpleegd op 22 maart 2023, https://english.ilent.nl/topics/slot-misuse-enforce-
ment/policy-regarding-misuse-of-slots.
Onderwerp 9: Taxivervoer
Beschrijving marktwerking bij dit onderwerp
Door niet te voldoen aan de wettelijke vereisten voor taxivervoer verkrijgen taxiondernemers een concurrentievoordeel. 
Dit concurrentievoordeel verstoort de eerlijke werking van de markt.
Regelgeving en doel
De regelgeving die van toepassing is, betreft deels specifieke regelgeving voor taxivervoer en deels meer algemene 
regelgeving zoals de wegenverkeerswet 1994 [1 t/m 6]. Deze wet- en regelgeving is gericht op veilig vervoer en op eerlijke 
concurrentie.
Toezicht door de ILT
Iedere taxiondernemer dient een taxivergunning te hebben. Daarvoor geldt een aantal eisen van betrouwbaarheid, zoals 
inschrijving in het Handelsregister van de Kamer van Koophandel en een Verklaring Omtrent het Gedrag.
De taxichauffeur moet in het bezit zijn van een chauffeurskaart. Daarvoor zijn onder andere een chauffeursdiploma taxi en 
een geneeskundige verklaring noodzakelijk. Met deze kaart bedient de chauffeur de boordcomputer die de rit-, arbeids- en 
rusttijden van de chauffeur registreert onder het personenvervoernummer van de betreffende taxionderneming.
Frequentie en effecten
De ILT constateert dat binnen de taxibranche veel sprake is van illegaal taxivervoer. Dit verstoort de taximarkt en tast het 
vertrouwen in, en de zekerheid van vervoer aan. Reguliere taxiondernemingen lopen hierdoor inkomsten mis en de 
Belastingdienst kan minder goed toezicht houden op deze activiteiten.
Om de taximarkt te mogen betreden moeten de taxiondernemer, de taxichauffeur en het taxivoertuig aan allerlei 
voorwaarden voldoen. Echter, toetreding tot de markt is laagdrempelig. Overtreding van de arbeids- en rusttijden komt 
op grote schaal voor binnen de opstapmarkt en bel- en bestelmarkt. Ook komt het voor dat chauffeurs en ondernemin-
gen frauderen, bijvoorbeeld door onjuist registreren van ritten, arbeids- en rusttijden of met illegale bedrijfsconstructies.
De totale legale omzet in de taxibranche is € 1,9 miljard in 2019 [8]. 20% [7](€ 380 miljoen) is straattaxivervoer.
4% van de totale straattaximarkt bestaat uit illegaal vervoer. Dit percentage is een schatting op basis van artikelen in de 
media en ILT-kennis. In Amsterdam is naar schatting 12% van de straattaximarkt illegaal. Op grond hiervan lijkt 4% voor 
heel Nederland reëel. Deze inschatting is op basis van het aantal taxi’s in Amsterdam vergeleken met het aantal taxi’s in 
Nederland. En met de kennis van de ILT dat de straattaximarkt in de rest van Nederland minder illegaliteit kent. 4% van 
de totale straattaxi-omzet is dan € 15 miljoen.
De totale bedrijfsopbrengsten van het vervoer per taxi waren in 2019 EUR 1920 miljoen. De totale kosten waren EUR 1619 
miljoen [9]. De verhouding tussen beiden bedraagt: 0,84. 
De schade voor de taxibranche is dan € 15 miljoen x 0,84 = € 12,6 miljoen.
Inspectie Leefomgeving en Transport | 252
