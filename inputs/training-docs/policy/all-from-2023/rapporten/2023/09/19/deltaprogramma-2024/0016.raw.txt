Deltacommissaris
Deze urgentie, die ik ook in mijn eerdere adviezen tot uitdrukking heb gebracht, en de in dit 
Deltaprogramma te lezen voortgang, geven mij aanleiding om daarbij aanvullend de volgende 
Datum
19 september 2023
aanbevelingen te doen: 
Ons kenmerk
DC-2023/584
1. Toepassen van een generatietoets bij beslissingen over ruimtelijke inrichting van Nederland.
De partners in het Deltaprogramma beschouwen het als hun centrale opdracht, als een contract met 
de samenleving, om te zorgen dat ook volgende generaties hier veilig en leefbaar kunnen blijven leven. 
7
Jongeren hebben mij geadviseerd te komen tot een generatietoets, een krachtig instrument om 
bewustwording te stimuleren over het niet afwentelen van gevolgen op toekomstige generaties. 
Ze adviseren daarbij om de afwegingen te verbreden door meer partijen te betrekken, zodat zij niet leven 
‘in het toekomstbeeld van de oude generatie.’ De generatietoets test systematisch de invloed van beleid 
op volgende generaties (tot 2100). Mijn aanbod is om samen met jongeren en de partners van het 
Deltaprogramma het idee van de generatietoets te omarmen en nader uit te werken. Daarbij kijken 
we naar consequenties van beleid en uitvoering voor ‘het toekomstbeeld van de nieuwe generatie’. 
Mijn inzet is de ontwikkelde toets in ieder geval toe te passen bij het herijken van de deltabeslissingen 
en voorkeursstrategieën in 2026 (die opgenomen worden in het Deltaprogramma 2027). Want de 
investeringen die we nu doen, de maatregelen die we nu nemen, zijn niet alleen voor onszelf. Die zijn voor 
later en de mensen die na ons komen. Dat besef en de verantwoordelijkheid om daar in de beslissingen 
van vandaag rekening mee te houden, mag sterker in de politieke besluitvorming doorklinken.
2. Betrek burgers 
Burgers hebben rechtstreeks belang bij de aanpak van klimaatadaptatie. 
De Signaalgroep Deltaprogramma spreekt in zijn advies van maatschappelijke weerbaarheid: burgers 
moeten in de dialoog over maatregelen voor klimaatadaptatie beter worden meegenomen en ook 
8
concreet handelingsperspectief worden geboden. Om betrokkenheid te stimuleren heeft het 
Overlegorgaan Fysieke Leefomgeving (OFL) geadviseerd om niet alleen de urgentie te benadrukken, 
maar ook een wenkend perspectief te bieden. Mijn advies aan alle partijen is om de komende jaren 
praktijkervaring op te doen met verbreding van participatie naar nieuwe vormen, zoals onder de 
9
Omgevingswet wordt gestimuleerd, waaronder bijvoorbeeld het instellen van een burgerberaad. 
Bijvoorbeeld bij projecten voor dijkversterkingen en dijkterugleggingen, grootschalig vasthouden en 
bergen van water en een groene en klimaatbestendige inrichting bij binnenstedelijke herstructurering 
of realisatie van nieuwbouwlocaties. In het Deltaprogramma zullen we met de regionale deelprogramma’s 
bezien waar zich mogelijkheden en kansen voordoen voor participatie in aanvulling op de gangbare 
invulling van de participatie en het participatiekader van de Omgevingswet. Voor het Deltaprogramma zal 
dit vooral doorwerken bij de strategieontwikkeling voor de lange termijn. Ook kijken we naar versterking 
van de risicodialoog naar aanleiding van de stresstesten van gemeenten. De risicodialoog is een van de 
7 Zie de brief van jongeren in achtergronddocument B.
8 Zie achtergronddocument A. 
9 De Omgevingswet treedt vanaf 1-1-2024 in werking. 
16 Deltaprogramma 2024 | Nu voor later
