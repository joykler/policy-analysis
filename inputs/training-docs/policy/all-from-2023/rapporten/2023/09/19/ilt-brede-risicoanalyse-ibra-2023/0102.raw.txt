ILT-brede risicoanalyse (IBRA) 2022 - Bijlage A IBRA factsheets
Totale milieuschade voor deze ongewenste gebeurtenis bedraagt € 136 miljoen + € 65 miljoen is € 201 miljoen. Dit is een 
onderschatting, doordat de ILT andere brandstoffen niet heeft meegenomen.
2. Gebruik van schaarse stoffen (Ecodesign)
Omschrijving ongewenste gebeurtenis
Alle energie-verbruikende of energie-gerelateerde producten op de Europese markt moeten voldoen aan de Europese 
richtlijn Ecodesign. Er ontstaat schade aan het milieu, doordat deze producten niet voldoen aan de wettelijke eisen en 
bepalingen binnen de richtlijn over het gebruik van schaarse grondstoffen.
Toezicht door de ILT
De ILT controleert de fabrikanten en importeurs van energie-gerelateerde producten op het uitvoeren van een product-
test, het hebben van een goed technisch dossier, het voorzien van het product met de juiste informatie (waaronder 
CE-markering) en het publiceren van deze informatie op een openbare website.
De ILT kijkt ook naar producten die op andere brandstoffen zoals aardgas en hout werken. De NVWA heeft ook een rol; 
zij houdt toezicht op de energielabels voor de producten die onder Ecodesign vallen.
Populatie
Gebruikers zijn burgers en industrie; alle 17 miljoen Nederlanders hebben last van deze milieuschade. Dit valt dus in de 
categorie meer dan 10 miljoen.
Frequentie
Iedere dag worden schaarse grondstoffen gebruikt. Dus de frequentie valt in de categorie 1-7 dagen.
Effecten
Fysiek letsel, Economie en Gezondheidsschade 
Niet van toepassing.
Milieu
Er is geen manier bekend om de milieuschade door verlies van schaarse grondstoffen in beeld te brengen; dus #.
3. Uitstoot van NO (Ecodesign)
x
Omschrijving ongewenste gebeurtenis
Doordat men gasgestookte producten verkoopt die niet voldoen aan de wettelijke eisen en bepalingen, waardoor de 
Ecodesign-emissiegrenswaarden voor stikstofoxiden (NO) worden overschreden, ontstaat milieuschade. Het gaat 
x
hierbij om boilers, waterverwarmingstoestellen, verwarmingsketels (voor gasvormige, vloeibare en vaste brandstoffen), 
toestellen voor lokale ruimteverwarming en luchtverwarmingsproducten.
Toezicht door de ILT
De ILT controleert de fabrikanten en importeurs van energie-gerelateerde producten op het uitvoeren van een product-
test, het hebben van een goed technisch dossier, het voorzien van het product met de juiste informatie (waaronder 
CE-markering) en het publiceren van deze informatie op een openbare website. 
De ILT kijkt ook naar producten die op andere brandstoffen zoals aardgas en hout werken. De NVWA heeft ook een rol. 
Zij houdt toezicht op het energielabel, als een product dat onder Ecodesign valt een energielabel heeft.
Populatie
Gebruikers zijn burgers en industrie; alle 17 miljoen Nederlanders hebben hinder van deze milieuschade, net als inwoners 
van de ons omringende landen. Dit valt dus in de categorie meer dan 10 miljoen.
Frequentie
Continu stoten gasgestookte producten onnodig NO uit.
x
Inspectie Leefomgeving en Transport |
