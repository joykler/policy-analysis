ILT-brede risicoanalyse (IBRA) 2022 - Bijlage A IBRA factsheets
Conclusie: er vinden wekelijks incidenten plaats. De drinkwaterbedrijven kunnen die in hun processen opvangen. 1x per 
20 jaar vindt een incident plaats met gezondheidsschade, als gevolg van verstoringen in de drinkwatervoorziening. 
De ILT kan door onvoldoende informatie voor bepaalde risico’s de frequentie (nog) niet bepalen. Dit betreft onder 
andere: 
1. Moedwillige besmetting (dreiging). 
2. Bewust ongewenste beïnvloeding van het zuiverings- of leveringsproces via cybercrime (security). 
Effecten
Fysiek letsel, Milieu en Gezondheidsschade
De schadelijke gevolgen voor mens en milieu van een ongeval in de drinkwatervoorziening zijn moeilijk meetbaar. 
De effecten zijn afhankelijk van de aard en de omvang van het incident. De drinkwaterbedrijven nemen in hun leverings-
plannen een Verstoringsrisicoanalyse en maatregelen ter beperking kans en effect op. 
De directe economische schade van een verontreiniging van drinkwater is niet eenvoudig te berekenen. Onderbouwde 
en kwantitatieve uitspraken op dit gebied vragen om nader onderzoek en een specifieke probleemstelling. Ontwrichting 
van de samenleving en de economie zijn het effect van grootschalige verontreiniging van drinkwater. 
Het water uit de bron kan zodanig vervuild zijn dat het drinkwaterbedrijf de inname stopt. Als het drinkwaterbedrijf geen 
drinkwater meer kan leveren, kan dat afhankelijk van de aard en de omvang van het ongeval, de gezondheid en de 
veiligheid van mensen in gevaar brengen. De drinkwaterbedrijven hebben een noodvoorziening voor drinkwaterlevering 
voor consumptie (3 liter per persoon per dag). Drinkwaterbedrijven zijn verantwoordelijk voor voldoende materieel en 
(technische) menskracht. Gemeentes en veiligheidsregio’s zijn verantwoordelijk voor de inrichting van distributiepunten, 
logistiek, bewaking etc.. Na vermoedelijke overschrijding van de kwaliteitsnormen, nemen de drinkwaterbedrijven bij 
incidenten snelle maatregelen (kookadvies, spoelen, desinfecteren). Drinkwaterbedrijven moeten tien dagen zelfvoor-
zienend kunnen zijn om knelpunten in de aanvoer van grondstoffen (bijvoorbeeld grootschalige stroomuitval) te kunnen 
overbruggen.
In 2019 was bij de Gezondheidsraad [20], het Rijksinstituut voor Volksgezondheid en Milieu (RIVM) [21] en de ILT [22] 
extra aandacht voor de hoeveelheid lood in kraanwater. Lood heeft met name voor ongeboren en jonge kinderen 
effecten op hun gezondheid en ontwikkeling. De aandacht richt zich vooral op de beperking van de blootstelling aan 
lood via drinkwater en dan in het bijzonder voor de kwetsbare consumenten. De norm voor lood in drinkwater wordt 
met de voorziene inwerkingtreding van het nieuwe Drinkwaterbesluit op 12 januari 2023 verder verlaagd tot 5 µg/L. 
Verhoogde loodwaarden in drinkwater zijn doorgaans een gevolg van loden leidingen in oudere panden. De infrastruc-
tuur van de drinkwaterbedrijven veroorzaakt deze loodwaarden over het algemeen niet. Een aandachtspunt is echter 
nog wel dat gebleken is dat de watermeters zelf, als onderdeel van deze infrastructuur, kunnen leiden tot verhoogde 
loodwaarden. Om de situatie hiervan beter in beeld te krijgen loopt er momenteel onderzoek binnen de 
drinkwaterbedrijven.
De kans van het optreden en het effect van vervuiling in het geleverde drinkwater is in het verleden klein gebleken. Over 
het algemeen is het aantal getroffen huishoudens klein. Ook komen de drinkwaterbedrijven snel in actie. Hierdoor is de 
schadelast laag en stelt de ILT de fysieke letsel, milieuschade en ziektelast op €0. 
Economie
Niet van toepassing.
2. Verkeerde tariefstelling drinkwater 
Omschrijving ongewenste gebeurtenis
1. Drinkwaterbedrijven brengen onnodig hoge drinkwatertarieven in rekening voor het geleverde drinkwater. 
2. Drinkwaterbedrijven brengen (te) lage drinkwatertarieven in rekening waardoor bedrijven met financiële problemen 
te maken kunnen krijgen. 
Inspectie Leefomgeving en Transport | 93
