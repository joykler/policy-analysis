ILT-brede risicoanalyse (IBRA) 2022 - Bijlage C Marktwerking
Toezicht door de ILT
De ILT ziet toe op de volledigheid en de juistheid van de informatie die fabrikanten en overige marktdeelnemers 
verstrekken. Ze controleert steekproefsgewijs of de eigenschappen van de pleziervaartuigen overeenkomen met de 
waarde van de eigenschappen die de fabrikanten op de CE-markering vermelden. Ook controleert ze of het gebruik van 
een CE-markering al dan niet geoorloofd is.
Frequentie en effecten
Er worden jaarlijks 1.200 nieuwe pleziervaartuigen verkocht [3]. Welk deel van deze vaartuigen niet voldoet aan de eisen 
voor CE-markering is niet bekend. Wel is bekend van andere sectoren welk deel van de productie niet aan de eisen voor 
CE-markering voldoet [2]. De ILT neemt deze sectoren als leidraad en stelt het aandeel van verkochte pleziervaartuigen 
dat niet voldoet aan de eisen voor CE-markering op 10%. Handelaren en producenten ervaren hierdoor een concurren-
tievoordeel vanwege vermijden van kosten.
De ILT kent geen onderzoeken die specifiek ingaan op de causaliteit tussen de (juiste) CE-markering en veiligheid bij 
pleziervaartuigen.
Door te rekenen met vermeden kosten kan de ILT een schade aan dit concurrentievoordeel toekennen. Vermeden kosten 
zijn kosten die handelaren en producenten niet maken omdat ze niet voldoen aan de Wet pleziervaartuigen 2016 en 
onderliggende regelingen. Het gaat om kosten voor kwaliteitsbeheer, kosten voor advies en kosten voor het testen van 
producten om deze toegelaten te krijgen tot de Europese markt.
De gemiddelde kosten die een producent maakt om een pleziervaartuig aan de eisen te laten voldoen bedragen €4.500 
[4]. Met een totaal aantal van 1.200 verkochte pleziervaartuigen bedragen de totale kosten in Nederland €5,4 miljoen 
(2017). 10% van de Nederlandse pleziervaartuigen voldoet niet aan de eisen. 10% van €5,4 miljoen = circa €0,5 miljoen. 
De ILT neemt aan dat er dan helemaal geen kosten zijn gemaakt om het product goed te keuren. Het kan echter ook zijn 
dat importeurs of fabrikanten kosten maken, en het product toch niet voldoet.
Verwijzingen wet- en regelgeving
[1] Wet pleziervaartuigen 2016
Verwijzingen algemeen
[2] Producten op de Europese markt: CE-markering ontrafeld | Rapport | Algemene Rekenkamer
[3] Onderzoek aantal nieuw verkochte boten in Nederland, Wateradvies 2017
[4] kosten CE-Keuring, Brunsmann
Onderwerp 7: Chemische stoffen en biociden
Beschrijving marktwerking bij dit onderwerp
De Europese regelgeving over chemische stoffen vraagt van de ILT ook dat zij toeziet op een ‘level playing field’ en een 
eerlijke markt. De ILT draagt hieraan bij, door vanuit haar doelstellingen (veiligheid en duurzaamheid) de naleving van de 
regels te bevorderen.
Regelgeving en doel
De regelgeving bestaat uit de Europese verordeningen voor REACH (Registratie, Evaluatie, Autorisatie en restrictie van 
Chemische stoffen), CLP (indeling, etikettering en verpakking), POP (persistente organische verontreinigende stoffen), 
PIC (in- en uitvoer van gevaarlijke chemische stoffen) en kwik en voor biociden de BPR (Europese Biocidenverordening) 
[1 t/m 7] en relevante nationale wet- en regelgeving. Het doel van REACH en de BPR zijn onder andere het waarborgen 
van het vrije verkeer van chemicaliën en biociden in de EU. En het versterken van de concurrentiekracht en innovatie. 
Belangrijk doel van de BPR is tevens het harmoniseren van biocidengebruik op EU niveau. En het waarborgen van een 
hoog beschermingsniveau van de gezondheid van mensen, dieren en het milieu.
Volgens de regelgeving moeten bedrijven de schadelijke stoffen vervangen door minder schadelijke alternatieven. 
Daarbij richt de regelgeving zich vooral op de groep SVHC (Substances of Very High Concern). De Nederlandse wetgeving 
is bovendien gericht op terugdringen van emissies van de groep stoffen, die is in Nederland aangemerkt als ZZS (Zeer 
Zorgwekkende Stoffen).
Toezicht door de ILT
De ILT controleert voor REACH onder andere de registratie van de stoffen bij het ECHA (European Chemicals Agency). 
Inspectie Leefomgeving en Transport | 250
