ILT-brede risicoanalyse (IBRA) 2022 - Bijlage A IBRA factsheets
Periode Aantal meldingen NS
2017 4
2018 5
2019 13
2021 50
Een aantal vragen in 2020 (17 stuks) had te maken met de coronapandemie en laat de ILT hier buiten beschouwing.
De trend in het aantal meldingen is oplopend (4, 5, 13, 33): het aantal klachten per jaar voor de IBRA wordt daarom het 
laatste aantal. Dit is 33 klachten per jaar: dit is omgerekend eens per ‘1-4 weken’.
Effecten trein
Voor deze vervoerswijze is de vergoeding een percentage (25%-50%) van de prijs van het ticket [13, p24]. Zowel de frequentie 
als het schadebedrag is laag. Daarom staat het schadebedrag voor passagiersrechten in de trein in de IBRA op € 0.
4. Inbreuk op passagiersrechten: luchtvaart
Toezicht door de ILT: luchtvaart
De ILT mag niet optreden in individuele gevallen bij een geschil overcompensatie, want dit is civielrechtelijk van aard. 
Dat blijkt uit uitspraken van de Raad van State over luchtvaart [11] en het College van Beroep [12] voor het bedrijfsleven. 
In de volgende gevallen mag de ILT wél optreden tegen bedrijven in de luchtvaart:
• Als een passagier een individuele klacht indient over de informatie die het bedrijf verstrekt.
• Als een passagier een individuele klacht indient over de rechten van mobiliteitsbeperkte en gehandicapte passagiers.
• Als een passagier een individuele klacht indient over verzorging en ondersteuning.
• Als een passagier een individuele klacht indient over een vervoerder die hem of haar weigert in te laten stappen.
• Als een vervoerder stelselmatig geen of onvoldoende compensatie bij vertraging en annulering uitkeert.
• Als een vervoerder stelselmatig geen of onvoldoende informatie aan passagiers geeft.
• Als een vervoerder stelselmatig geen of onvoldoende de rechten van mobiliteitsbeperkte en gehandicapte passagiers 
naleeft.
• Als een vervoerder stelselmatig geen of onvoldoende verzorging en ondersteuning verleent.
• Als een vervoerder stelselmatig geen of onvoldoende compensatie geeft aan passagiers als die tegen hun wil niet 
mogen instappen.
De ILT kan bedrijven, die stelselmatig de wet overtreden, sancties opleggen.
Het aantal meldingen onder passagiers in de luchtvaart richting de ILT is veel groter dan bij de andere 3 vervoersmidde-
len. Onderstaande tabel geeft een overzicht van de door de ILT, via het meldsysteem, ontvangen meldingen per jaar 
[ILT-gegevens]:
Periode Aantal meldingen luchtvaart
2017 1.186
2018 1.515
2019 1.048
2021 964
2022 1145
Binnen de luchtvaart stond het jaar 2020 voor de ILT vanaf maart volledig in het teken van de vouchers en de terugbeta-
ling [17]. Meer dan de helft van het aantal meldingen in 2020 heeft dan ook te maken met de coronapandemie. Het jaar 
2020 laat de ILT buiten beschouwing, omdat deze tot vervuiling van het gemiddelde leidt. 
Gemiddeld zijn over de periode 2017-2022 (exclusief 2020) er (1.186+1.515+1.048+ 964 + 1145)/5=] 1172 klachten per jaar: 
dit is omgerekend meerdere keren per dag en valt daarom in de categorie ‘1-7 dagen’. 
Inspectie Leefomgeving en Transport |
