ILT-brede risicoanalyse (IBRA) 2023
Leeswijzer
Voor u ligt de Inspectie-brede risicoanalyse (IBRA) versie 2023 van de Inspectie voor de Leefomgeving en Transport. 
Het rapport kent de volgende opzet.
Hoofdstuk 1 ‘Resultaten’ geeft een rangschikking van de top 15 IBRA-onderwerpen op basis van de schadeomvang per 
onderwerp. Het maakt ook per schadecategorie inzichtelijk wat de totale schade over alle onderwerpen is. Hoofdstuk 2 
‘Maatschappelijke schades in ontwikkeling’ bevat achtergrondanalyses om de rangschikking van IBRA-onderwerpen in 
perspectief te plaatsen. Hoofdstuk 3 ‘Ontwikkeling van de IBRA-methodiek’ tenslotte geeft een verantwoording over de 
doorontwikkeling van de IBRA als instrument om maatschappelijke risico’s in beeld te brengen.
Bijlage A bij het rapport bevat de analyses die de maatschappelijke schade per onderwerp onderbouwen (factsheets) Een 
totaaloverzicht van de schade per IBRA-onderwerp is te vinden in bijlage B. Bijlage C geeft voorts een specifiek overzicht 
van de schade door verstoring van marktwerking die ontstaat door niet naleving van regelgeving waarop de ILT toeziet. 
De volledige uitleg van de IBRA-methodiek is opgenomen de bijlage E ‘Toelichting op de IBRA-methodiek’. Bijlage F 
bevat definities die in deze rapportage wordt gebruikt. In bijlage G tenslotte is het integrale advies van de Raad van 
Advies voor de IBRA voor dit rapport opgenomen.
Inspectie Leefomgeving en Transport |
