ILT-brede risicoanalyse (IBRA) 2022 - Bijlage A IBRA factsheets
Bouwproducten
Omschrijving
Fysieke, milieu- en economische schade kan optreden door de verkoop van bouwproducten zonder certificaat. Ook kan 
er schade optreden als het product niet voldoet aan de eisen van de CE-markering of als het product niet voldoet aan de 
eisen in de Europese Verordening Bouwproducten. CE staat hierbij voor Conformité Européenne, wat betekent dat het in 
overeenstemming is met de Europese regelgeving. 
• De berekende maatschappelijke schade voor dit onderwerp: €75 miljoen 
• Is er extra schade waarvoor geen bedrag kan worden bepaald: Ja 
• Aanzienlijke schade binnen de wettelijke regels: Nee
• Schade als buitengewone gebeurtenis: Nee
Regelgeving en doel
In de Verordening 305/2011 (Construction Products Regulation, CPR [1]) ofwel de Verordening Bouwproducten, het 
Bouwbesluit 2012 [2] en de Regeling Bouwbesluit 2012 [3] is de voor dit onderwerp geldende wet- en regelgeving 
opgenomen. Het doel van de wet- en regelgeving is:
1. het bevorderen van het vrije handelsverkeer binnen de Europese Unie;
2. gelijke spelregels voor marktdeelnemers (level playing field), om concurrentievervalsing tegen te gaan;
3. het beschermen van veiligheid van personen, dieren of goederen;
4. het beschermen van het milieu.
Bijzonderheden
Er is de laatste jaren veel vertraging opgetreden in de revisie van de geharmoniseerde normen die onder de Verordening 
bouwproducten hangen. Hierdoor zijn veel van de 450 normen sterk verouderd en in sommige sectoren zelfs niet meer 
goed toepasbaar vanwege innovatie in de betreffende sector. Ook de beschreven testmethoden in de normen sluiten 
niet altijd meer goed aan bij de huidige stand van techniek. Dit levert niet alleen problemen op in de sector zelf, maar 
ook voor ons toezicht. De ILT is als toezichthouder genoodzaakt om zich vast te houden aan de normen.
Discussiepunten
Geen.
Marktwerking
Bij dit onderwerp is wet- en regelgeving van toepassing die eerlijke marktwerking bevordert. De ILT controleert of de 
betrokken bedrijven hieraan voldoen.
In bijlage C staat een beschrijving van alle onderwerpen waar marktwerking speelt. De totale marktwerkingschade bij dit 
onderwerp bedraagt €75 miljoen.
Overzicht van ongewenste gebeurtenissen 
1. Ongeval door onveilig bouwproduct
2. Milieuschade door onveilig bouwproduct
1. Ongeval door onveilig bouwproduct
Omschrijving ongewenste gebeurtenis
Bouwproducten voldoen niet aan de geldende producteisen. Dit kan tot een ongeval leiden.
Toezicht door de ILT
De ILT ziet toe op de volledigheid en de juistheid van de informatie die fabrikanten en overige marktdeelnemers aan de 
gebruikers van het product verstrekken. De ILT controleert steekproefsgewijs of de eigenschappen van de bouwproduc-
ten overeenkomen met de eigenschappen die de fabrikanten op de CE-markering vermelden. Ook controleert ze of het 
geoorloofd is dat fabrikanten en overige marktdeelnemers een CE-markering gebruiken.
Inspectie Leefomgeving en Transport |
