Ministerie van Infrastructuur  
4. Bruggen blijven bouwen en verankeren in deltabeslissingen en strategieën.
en Waterstaat
De deltacommissaris geeft aan dat het afgebakende mandaat van het Deltaprogramma: waterveiligheid, 
Datum
zoetwater en ruimtelijke adaptatie eigenlijk op gespannen voet staat met een integrale systeem- 
19 september 2023
benadering. In de zin dat de artificiële begrenzing van het programma weinig samenhang tussen 
Ons kenmerk
(de functies van) het watersysteem en het landgebruik toelaat. Bijvoorbeeld tussen waterkwaliteit en 
IENW/BSK-2023/220012
natuurherstel, of drinkwater en keuzes voor woningbouwlocaties. Daarbij beperken de gevolgen van 
klimaatverandering zich niet tot het waterbeheer. Het kabinet onderschrijft daarom het belang om 
(ook in lokale projecten) de samenhang tussen het grote aantal opgaven te bewaken en kijkt actief hoe 
de verschillende opgaven nog beter met elkaar verbonden kunnen worden. Zoals, bijvoorbeeld, gebeurt 
in het programma Integraal Riviermanagement (IRM). Een ander voorbeeld waar het kabinet zelf het 
‘waterbelang’, inclusief het principe van water en bodem sturend, meeneemt in de integrale afweging 
van ruimtelijke belangen voor de toekomstige inrichting van Nederland is de Nota Ruimte. Er wordt 
momenteel toegewerkt naar een nieuwe Nota Ruimte. Hierin wordt het integrale toekomstperspectief, 
inclusief concrete keuzes, op de ruimtelijke ontwikkeling van Nederland in 2030, 2050 en een doorkijk 
naar 2100 geschetst. Deze keuzes maken we op basis van een integrale benadering van de fysieke 
leefomgeving. Water en bodem zijn daarbij sturend. Daarmee ligt het Deltaprogramma mede aan de basis 
van de Nota Ruimte. De eerste stap richting de Nota Ruimte is een contourennotitie, welke op korte 
termijn met uw Kamer wordt gedeeld.
Als belangrijk aandachtspunt geeft het kabinet de deltacommissaris graag mee dat een wisseling van 
structuren of samenwerkingsverbanden niet tot vertraging van opgaven moet leiden. Zo wordt door het 
kabinet veel waarde gehecht aan de spoedige realisatie van de opgaven in het kader van de Kaderrichtlijn 
Water (KRW). Hiervoor is ook een KRW-impulsprogramma gestart. Het kabinet pakt hierbij zelf de regie 
om dit te verwezenlijken en maakt daarbij gebruik van de bestaande rolverdeling en bestuurlijke 
afstemmingsstructuren (zoals de regionaal bestuurlijke overleggen en het bestuurlijk overleg KRW). 
Dit doet niets af aan het feit dat het kabinet graag samen met de deltacommissaris onderzoekt hoe een 
nog meer integrale planvorming kan ontstaan. Het bouwen van bruggen tussen oplossingsstrategieën, 
maar met behoud van focus op de uitvoering van urgente projecten; de kerntaak van het 
Deltaprogramma.
5. De uitvoering in de regio moet centraal staan; kaders, instrumentarium en samenwerking op rijksniveau moeten 
daaraan dienstbaar zijn.
De oproep van de deltacommissaris om alvast vanuit de geest van water en bodem sturend te werken 
voordat de structurerende keuzes (juridisch) geborgd zijn, wordt door het kabinet van harte onder-   
schreven. Ondertussen wordt hard gewerkt aan de borging van deze keuzes. Deze uitwerking krijgt onder 
meer vorm met een gezamenlijke uitvoeringsstrategie met provincies, gemeenten, waterschappen en 
Rijkswaterstaat die later dit jaar aan de Kamer wordt gestuurd.
Deltaprogramma 2024 | Nu voor later
