ILT-brede risicoanalyse (IBRA) 2022 - Bijlage A IBRA factsheets
1. Uitval van elektriciteitsvoorziening in Caribisch Nederland 
Omschrijving ongewenste gebeurtenis
Er ontstaat een verstoring in de elektriciteitsvoorziening in Caribisch Nederland , waardoor inwoners van Caribisch 
Nederland  zonder stroom komen te zitten. Ook het niet goed functioneren van de noodvoorziening valt onder deze 
ongewenste gebeurtenis.
Elektriciteitsvoorziening is een vitaal proces dat een onderdeel vormt van de vitale infrastructuur. Het proces is dusdanig 
essentieel voor de samenleving dat uitval of verstoring een bedreiging vormt voor de veiligheid en kan leiden tot 
maatschappelijke ontwrichting. Een risico op Bonaire is de energiecentrale van ContourGlobal. Als deze energiecentrale 
geen brandstof meer heeft, kan deze niet meer voldoende elektriciteit voor het hele eiland produceren. De drinkwater-
voorzieningen hebben een eigen noodstroomvoorziening (Bonaire, Sint Eustatius). Het ziekenhuis op Bonaire heeft dat 
ook.
Toezicht door de ILT
In Caribisch Nederland  is het toezicht op de elektriciteitsvoorziening nog in ontwikkeling. De ILT is samen met de 
Autoriteit Consument en Markt (ACM) toezichthouder voor elektriciteit in Caribisch Nederland . De ACM stelt de 
maximale tarieven vast voor de productie en voor de distributie van elektriciteit in Caribisch Nederland. De ILT ziet toe 
op de naleving van de bepalingen over de kwaliteit, veiligheid en leveringszekerheid (inclusief verstoring en noodvoor-
ziening) van de elektriciteitsvoorziening.
In Caribisch Nederland  geldt legislatieve terughoudendheid. Deze heeft de Minister van Binnenlandse Zaken ingesteld 
na de staatkundige hervormingen op 10 oktober 2010. Het doel van deze terughoudendheid is om in een periode van 5 
jaar niet te veel wijzigingen door te voeren in Caribisch Nederland  [7]. Ook voor de regelgeving voor elektriciteit in 
Caribisch Nederland  zijn er daarom minder regels voorgeschreven. Zo zijn geen normen opgesteld voor kwaliteit en 
leveringszekerheid van elektriciteit.
De ILT merkt dat onder toezicht staande bedrijven in de elektriciteitssector goedwillend zijn en proactief. De huidige 
regelgeving op dit onderwerp is er pas sinds 2016 en duidelijke normen voor de kwaliteit en leveringszekerheid van de 
publieke elektriciteitsvoorziening ontbreken. De bedrijven voldoen doorgaans aan de normen die er zijn. In de kern 
dienen producten te beschikken over een vergunning en distributeurs over een aanwijzing. Hierbij wordt het wettelijk 
verplichte kwaliteits- en capaciteitsdocument, waarin distributeurs prestatie-indicatoren vastleggen, benut om het 
ontbreken van normen te ondervangen. Mede hierdoor is de ILT-aanpak in deze sector noodzakelijk anders dan voor 
Europees Nederlandse bedrijven. Het toezicht staat meer in teken van overdracht van kennis en informatie en op het 
stimuleren van prestatiesturing. Op Bonaire kan de ILT de toezichthoudende taken naar het Bestuurscollege overdragen, 
maar vanwege de benodigde capaciteit en het opleidingsniveau is dat niet eenvoudig. 
Populatie
Alle inwoners van de Caribisch Nederland , in 2023 zijn dat er 29.418 [3], hebben last van uitval van de elektriciteitsvoor-
ziening. Dit valt in de categorie ‘10.000-100.000’.
Frequentie
Saba meldt niets over grootschalige uitval van de elektriciteitsvoorziening in de laatste paar jaar. Op Bonaire is de stroom 
in het verleden meerdere keren lokaal uitgevallen: 15 keer in 2018, 5 keer in 2019. De oorzaak is vaak een defect aan de 
hoogspanning, waarbij soms blikseminslag een rol speelt. Op 31 juli 2020 vindt een volledige stroomstoring (black-out) 
e
plaats op Bonaire. Deze ontstaat door technische problemen bij het standaard onderhoud. Dit is de 1 black-out sinds 
2015. In 2022 is Bonaire 2 keer getroffen door een volledige black-out en waren er lokaal problemen als gevolg van 
extreme neerslag. Op Sint Eustatius is er eind januari 2022 een korte black-out geweest. Als gevolg van vallend puin door 
erosie van de naastgelegen klif raakte een brandstofleiding van de elektriciteitsproductie beschadigd waardoor de 
elektriciteit uitviel.
In september 2020 was de energievraag hoog vanwege de hoge temperaturen op het eiland. Tegelijkertijd waren er 
onderhoudswerkzaamheden in combinatie met weinig windkracht, waardoor er weinig windenergie beschikbaar was. 
Dit alles legde grote druk op de energievoorziening. De energieleverancier koos voor systematische stroomonderbreking 
om kritieke diensten te behouden en het ongemak redelijk te verspreiden. Dit betekende een beperkte verstoring in 
sommige gebieden, maar voorkwam een mogelijke aanzienlijke verstoring voor alle klanten. In alle gevallen was de 
Inspectie Leefomgeving en Transport | 53
