4. Goederenvervoer over de weg 
Maatschappelijke doelen  
De ILT zet zich in voor veilig, eerlijk en duurzaam wegtransport. Ongelukken in het wegtransport kunnen ontstaan door 
oververmoeidheid en gebrekkige opleiding van chauffeurs, technische gebreken aan voertuigen of overbelading.  
Het niet naleven van regels voor arbeids- en rusttijden, belading of cabotage (binnenlands vervoer door een buitenlands 
bedrijf) leidt tot onveiligheid en tot oneerlijke concurrentieverhoudingen tussen transporteurs. Bovendien kan het niet- 
naleven van de regels de luchtkwaliteit verminderen en schade veroorzaken aan het wegennet.  
Ontwikkelingen  
Transportregelgeving wordt veelal op EU-niveau opgesteld en door de rijksoverheid verwerkt in nationale wetgeving. In de 
nieuwe transportregelgeving (EU Mobility Package) is een evenwicht gecreëerd tussen de arbeids- en sociale 
omstandigheden van vrachtwagenchauffeurs en de vrijheid van ondernemers om diensten te verlenen. Dit pakket leidt voor 
chauffeurs onder meer tot nadere regels over hun cabinerust, inroostering en de periodieke terugkeer naar hun woonplaats 
of bedrijfslocatie.  
Voor een veilig wegtransport is goede internationale samenwerking noodzakelijk. Een voorbeeld hiervan is de gefaseerde 
invoering van de 2e generatie slimme tachografen in het internationaal wegtransport, vanaf 2024. Deze zijn vanaf 21 augustus 
2023 al verplicht voor nieuwe voertuigen. Vanaf augustus 2025 moeten ook bestaande voertuigen zwaarder dan 3.500 
kilogram hun tachograaf door de nieuwe vervangen hebben. 
Een ander voorbeeld is de invoering van het European Register of Roadtransport Undertakings (ERRU), waarin 
vervoersovertredingen op Europees niveau worden geregistreerd. De ILT gebruikt dat register bij de beoordeling van de 
betrouwbaarheid van de chauffeur en de onderneming.  
Focus van de ILT  
De ILT zet in op versterking van het informatiegestuurd en risicogericht toezicht in het wegtransport. Met het digitaal 
inspecteren en de doorontwikkeling van het bureautoezicht komen overtreders scherper in beeld, wordt de capaciteit 
efficiënter ingezet en kunnen bedrijfs- en weginspecties risicogericht worden uitgevoerd.  
Hierbij zoekt de ILT de samenwerking met toezichtpartners, zowel nationaal als internationaal – bijvoorbeeld met Euro 
Controle Route (ECR)/European Grouping of Territorial Cooperation (EGTC). Een van de doelen van deze samenwerking is de 
Europese regels op gelijke wijze toe te passen en het toezicht te harmoniseren.  
Voor de aanpak van zware overtredingen wordt door het Fraude Expertise Knooppunt (FEK) de samenhang tussen toezicht 
en strafrechtelijke opsporing versterkt.  
De komende jaren zet de ILT onder meer in op: 
• Het inrichten van digitaal toezicht op de tachograaf  
• Tachograafmanipulatie  
• Technische eisen aan de vrachtwagen en overbelading  
• Eisen aan chauffeurs 
• Emissie-eisen 
Sinds augustus 2020 is de Verordening electronic Freight Transport Information (eFTI) van kracht. Deze verordening bepaalt 
dat alle lidstaten van de EU in 2025, naast papieren, ook elektronische gegevens accepteren voor toezicht op 
goederenstromen waarvoor een wettelijke informatieplicht geldt, met inbegrip van gevaarlijke stoffen en afvalstoffen.  
De ILT investeert hiervoor in processen, systemen en opleidingen en bereidt zich nu al voor door digitale vrachtbrieven te 
accepteren binnen de Benelux.  
Ook bereidt de ILT zich voor op de beoogde invoering van de wet Vrachtwagenheffing in 2026. Deze wet regelt een heffing 
voor het gebruik van Nederlandse wegen door het binnen- en buitenlands vrachtverkeer per gereden kilometer. De beoogde 
rol van de inspectie bij deze vrachtwagenheffing bestaat uit het houden van toezicht, inclusief wegkantcontroles, en het 
direct fysiek innen van boetes wanneer deze door de tolbetaler niet zijn voldaan of wanneer de tolbetaler hiertoe niet in staat 
36
