ILT-brede risicoanalyse (IBRA) 2022 - Bijlage A IBRA factsheets
Vuurwerk
Omschrijving
Het afsteken van vuurwerk kan fysiek letselschade aan personen en milieuschade veroorzaken. Bovendien kan een 
opslag die niet aan de eisen voldoet groot gevaar opleveren voor de omgeving.
• De berekende maatschappelijke schade voor dit onderwerp: 38 miljoen euro
• Is er extra schade waarvoor geen bedrag kan worden bepaald: Ja
• Aanzienlijke schade binnen de wettelijke regels: Ja
• Schade als buitengewone gebeurtenis: Nee
Regelgeving en doel
De Wet Milieubeheer en in het bijzonder het Vuurwerkbesluit vormen de wettelijke basis voor dit onderwerp [1-4]. 
Vuurwerk moet voldoen aan de in deze wet en regelgeving opgenomen productveiligheidseisen. De kans op een ongeval 
is groter als vuurwerk niet aan de eisen voldoet.
Bijzonderheden
• De ministerraad besloot in 2020 dat vuurpijlen en knalvuurwerk verboden zijn [5].
• Tijdens de jaarwisselingen 2020-2021 en 2021-2022 mocht er geen vuurwerk gekocht en afgestoken worden [6]. 
Tijdens de meest recente jaarwisseling was dit verbod er niet meer. Er waren wel enkele gemeenten die een vuurwerk-
verbod hadden ingesteld, hierop werd niet actief gehandhaafd.
Overzicht van ongewenste gebeurtenissen 
1. Ongeval bij professionele vuurwerkshow
2. Ongeval met professioneel vuurwerk in handen van iemand zonder vergunning
3. Ongeval met consumentenvuurwerk
1. Ongeval bij professionele vuurwerkshow
Omschrijving ongewenste gebeurtenis
Bedrijven en gemeentes organiseren vuurwerkshows met het risico op ongevallen, bijvoorbeeld schade aan omgeving 
en personen.
Toezicht door de ILT
Vuurwerk voor professioneel gebruik moet voldoen aan Europese en Nederlandse eisen en heeft een toepassingsver-
gunning. De ILT controleert dit door fysieke controles uit te voeren [4].
De ILT houdt toezicht op het vuurwerk zelf en controleert de bevoegdheidscertificaten van bedrijven die vuurwerkshows 
verzorgen. Daarnaast houdt de ILT toezicht op de meldingen van import en export van vuurwerk.
Populatie
Het deel van de Nederlandse bevolking dat professionele vuurwerkshows bijwoont schat de ILT in op 1 miljoen – 10 
miljoen personen. 
Frequentie
Professionele bedrijven gebruiken het hele jaar door vuurwerk. Bedrijven transporteren het vuurwerk het hele jaar met 
containers, vaak in vrachtwagens of busjes vanuit het buitenland. Dit vuurwerk wordt gebruikt voor de vuurwerkevene-
menten. In Nederland zijn ongeveer 1.700 professionele vuurwerkshows per jaar.
Effecten
Fysiek letsel en milieu
Van professionele, in Nederland georganiseerde vuurwerkevenementen is niet bekend dat er (significante) fysiek 
letselschade is opgetreden. Dit geldt ook voor milieuschade.
Inspectie Leefomgeving en Transport | 221
