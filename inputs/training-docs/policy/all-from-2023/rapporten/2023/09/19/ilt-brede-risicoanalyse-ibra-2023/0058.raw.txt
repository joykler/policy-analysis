ILT-brede risicoanalyse (IBRA) 2022 - Bijlage A IBRA factsheets
1. Terroristische aanslag op Nederlands schip of Nederlandse haven
Omschrijving ongewenste gebeurtenis
Een terroristische aanslag op een Nederlands schip in Nederland, of op een Nederlandse haven.
Toezicht door de ILT
De ILT controleert of betrokken partijen zich houden aan de afspraken uit het beveiligingsplan voor Nederlandse 
zeeschepen of havens. Daarnaast handhaaft de ILT ook als betrokken partijen beperkingen voor handel of schepen uit 
bepaalde landen overtreden.
Populatie
De gehele Nederlandse bevolking kan worden getroffen, bijvoorbeeld bij een grote aanslag op de Rotterdamse haven. 
Populatie > 10 miljoen.
Frequentie
Algemeen
De sector zeehavens heeft qua beveiliging of security te maken met verschillende dreigingstypen: proliferatie (van 
ongewenste goederen zoals wapens), spionage, terrorisme, cyberaanvallen en piraterij [20].
Denkbare scenario’s zijn bijvoorbeeld kaping, brandstichting, gijzeling en blokkades. Deze spelen een centrale rol in de 
risicoanalyse voor te ontwikkelen securityvraagstukken.
De Nationaal Coördinator Terrorismebestrijding en Veiligheid (NCTV) bepaalt, onder andere op basis van informatie van 
de Algemene Inlichtingen- en Veiligheidsdienst (AIVD), de mate van dreiging voor Nederland [21]. De NCTV stelt dat de 
dreiging tegen de Nederlandse zeehavens en territoriale wateren momenteel niet groot is.
Het Dreigingsbeeld Terrorisme Nederland zegt: “Het dreigingsniveau in Nederland is aanzienlijk; niveau 3 op een schaal 
van 5. Dat betekent dat de kans op een aanslag in Nederland voorstelbaar blijft is, maar dat er geen concrete aanwij-
zingen zijn dat er voorbereidingen worden getroffen om in Nederland een aanslag te plegen’’.
Schepen
Port State Control (PSC) houdt toezicht op de veiligheid en de beveiliging van bezoekende zeeschepen onder een 
buitenlandse vlag. Dat is een verplichting vanuit het Paris MoU [26], EU-Richtlijn PSC [8], en de Wet Havenstaatcontrole 
[5]. In Nederland voert de ILT de PSC-inspecties uit. Zij is, vanuit de Nederlandse rol als vlaggenstaat, ook verantwoorde-
lijk voor het toezicht op Nederlandse zeeschepen (veiligheids-, milieu- en beveiligings-eisen) en de certificering van het 
personeel op deze schepen. Uiterlijk elke 5 jaar vindt hercertificering security plaats.
Havens
De EU-Richtlijn 2005/65 [16] en de Havenbeveiligingswet [1] vereisen dat Nederlandse havens waar zeeschepen komen 
die vallen onder de Internationale code inzake de beveiliging van schepen en havenvoorzieningen (ISPS), voor de hele 
haven een security-assessment en veiligheidsplan hebben. De burgemeester van de plaats waar de haven ligt, is 
daarvoor verantwoordelijk.
Ook hier geldt een 5-jaarlijkse certificering. De ILT houdt toezicht op die certificering en op de naleving van de veilig-
heidsplannen. Zie hiervoor ook punt 7 bij het kopje ‘bijzonderheden’.
Terroristische aanslagen
In West-Europa is in de periode 2016 – 2020 één aanslag voorgekomen op een maritiem doel (Griekenland, 12/12/2029 
[27]). Wereldwijd zijn er in die periode ongeveer 100 terroristische aanslagen geweest op maritieme doelen ([27], 
bijgewerkt tot en met 2020).
Verder zijn cyberaanvallen een reëel risico voor de maritieme sector. Dit blijkt onder andere uit de cyberaanval met 
NotPetya gijzelingssoftware in 2017. Die aanval veroorzaakte wereldwijd honderden miljoenen euro’s schade in de 
sector. Dat was ook in Nederland merkbaar; in de Rotterdamse haven vallen twee grote containerterminals (samen bijna 
een derde van de Rotterdamse containercapaciteit) dagenlang compleet stil [28; 29].
Inspectie Leefomgeving en Transport |
