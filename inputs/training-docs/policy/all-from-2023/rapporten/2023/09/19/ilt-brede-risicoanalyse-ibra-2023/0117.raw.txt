ILT-brede risicoanalyse (IBRA) 2022 - Bijlage A IBRA factsheets
Gemiddeld constateert ProRail over de afgelopen 4 jaar een plafondoverschrijding van 1,1% [21]. De ILT stelt de frequentie 
op continu.
Overschrijding Aantal referentiepunten 
geluidproductiepla- Totaal aantal met overschrijding Percentage 
fonds referentiepunten geluidproductieplafonds overschrijding
2017 57.067 510 0,9
2018 57.095 754 1,3
2019 57.107 623 1,1
2020 57.107 520 0,9
2021 57.107 707 1,2
Vijfjaars gemiddelde 1,1
Effecten
Gezondheidsschade
Ernstige geluidhinder door railverkeer wordt veel minder ervaren dan geluid van wegverkeer [19]. In 2019 gaf 10,4% van 
alle inwoners van Nederland, van 16 jaar en ouder, aan in de afgelopen 12 maanden ernstige hinder door geluid van 
wegverkeer te hebben ondervonden. Voor railverkeer was dat 2,1% [19]. 
Referentiepunten liggen verspreid door heel Nederland; om de 100 meter aan weerszijden langs de hoofdspoorwegen. 
Bij 1,1% van deze punten constateert de ILT, gemiddeld over de afgelopen 5 jaar, een geluidsoverschrijding.
Nederland telt in 2022 17.590.672 inwoners [20]. De ILT gaat ervan uit dat 1,1% van de bevolking, ongeveer 193.000 
inwoners, in aanraking komt met geluidsoverlast door spoorwegen. Dit is een overschatting, aangezien niet iedere 
inwoner in de nabijheid van een spoorweg woont of verblijft. Bovendien liggen de spoorlijnen met de meeste geluid-
overschrijdingen in dunner bevolkte gebieden van Nederland [21].
De geluidbelasting stelt de ILT op €52 per dB(A) per persoon [16] en de overschrijding op gemiddeld 1 dB(A). Met het 
hanteren van deze schaduwprijs, houdt de ILT rekening met regionale verschillen in geluidshinder door treinverkeer. Het 
aantal spoorwegen en daarmee referentiepunten is nu eenmaal in het ene deel van het land hoger, dan in een ander deel 
van het land.
De ILT berekent per referentiepunt, het aantal betrokken personen en de schadeprijs (€ 52 per dB(A)) een totaal schade-
bedrag van circa € 10 miljoen per jaar, gemiddeld over de afgelopen 5 jaar.
Schade (z)onder norm
Rijdende treinen (met name goederentreinen) oefenen krachten uit op de ondergrond. Deze krachten kunnen zich 
vertalen in trillingen die door omwonenden als hinderlijk ervaren kunnen worden. Verschillende factoren spelen een rol 
bij trillingsoverlast door spoorvervoer, namelijk treinsamenstelling en (verdeling van) massa, treinsnelheid, fysieke 
toestand van trein en onderdelen, samenstelling van de bodem, fundering en bouw van de woning en afstand tot het 
spoor.
Ongeveer 1 op de 5 mensen die binnen 300 meter van het spoor wonen, ondervindt (ernstige) hinder van spoortrillingen. 
Het RIVM schat het aantal op ongeveer 270.000 personen. In Nederland liggen circa 845.000 woonadressen binnen 300 
meter van het spoor. Hier wonen ruim 1,3 miljoen mensen van 16 jaar en ouder. 
Internationaal onderzoek naar effecten van trillingen is hoofdzakelijk gericht op hinder, slaapverstoring en verstoring van 
activiteiten, zoals concentratie, luisteren en praten [22]. Andere gezondheidseffecten die met trillingen in verband 
worden gebracht zijn vermoeidheid, verminderde taakprestatie, bewegingsziekte en lichamelijke klachten. Lange termijn 
gezondheidseffecten zijn niet of onvoldoende onderzocht.
De ILT ontving in 2022 62 klachten van burgers over trillingsoverlast door spoorvervoer. Een groot deel van de ervaren 
trillingsoverlast wordt niet bij de ILT gemeld. De werkelijke overlast is naar schatting groter. 
Inspectie Leefomgeving en Transport |
