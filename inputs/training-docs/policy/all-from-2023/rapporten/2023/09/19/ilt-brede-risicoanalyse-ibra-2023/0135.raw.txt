ILT-brede risicoanalyse (IBRA) 2022 - Bijlage A IBRA factsheets
Frequentie
Lozing van scheepsafval (vuilnis) door zee- en binnenvaart
Er komen jaarlijks circa 55.000 zeeschepen in Nederlandse havens, alle in beginsel met de plicht tot afgifte van het 
scheepsafval (vuilnis, onder andere huishoudelijk afval) (in Rotterdam zijn dit er ongeveer 30.000) [1]. Bij 25% van de 
inspecties moet een toezichthouder een verplichting tot afgifte aan het schip opleggen. De ILT rekent daarom met 
55.000 x 0,25 = 13.750 lozingen per jaar [16; 3]. Stichting De Noordzee meet sinds 2004 de hoeveelheid afval op stranden 
en stelt vast dat er een dalende trend is. De meest gevonden soorten afval zijn vispluis en allerhande plastic [2]. 
Afgevallen lading
Jaarlijks vallen 10.000 containers van schepen [11]. Nederland neemt 1,87% van het wereldwijde containervervoer voor 
zijn rekening [12]. De ILT rekent met 2% (200 containers). 
Ladingrestanten zeevaart
Uit inspecties blijkt dat 10% van de schepen ladingrestanten niet correct bij havenontvangstinstallaties afgeeft of 
verwijdert. Met 13.750 bezoeken van zeeschepen per jaar is dat 1.375 gevallen per jaar [16]. De Rotterdamse afgiftecijfers 
voor ladingresidu in 2021 waren 31.000 m3 (annex ii) en 46.000 m3 (annex V) [3].
Olielozing zeevaart
In 2018 ziet de kustwacht in totaal 365 lozingen. Dit zijn 160 waarnemingen vanuit een vliegtuig en 205 met een satelliet 
[4, 13].
Onjuiste gevarenindeling milieucertificering xy stoffen?
De frequentie van deze bijdrage is onbekend (#).
Ballastwater en invasieve exoten
Via ballastwater belanden invasieve exoten in Europese wateren. Het gaat om een verdubbeling ten opzichte van 1970 
binnen sommige regio’s [19; 20]. Om verspreiding van deze invasieve exoten tegen te gaan, is het verplicht om ballast-
water te behandelen.
Samengevat: de frequentie van deze ongewenste gebeurtenis valt in de categorie ‘continu’.
Effecten
Economie
Lozing van scheepsafval door zee- en binnenvaart
In boekjaar 2017 zijn de kosten voor afgifte van scheepsafvalstoffen in Rotterdam ongeveer € 18 miljoen [3]. Dit had 1/3 
hoger moeten zijn. Bovendien zijn er € 3,4 miljoen opruimkosten [5, 21, 22].
Dit resulteert in € 6 + € 2 = € 8 miljoen economische schade.
Afgevallen lading
Economische schade treedt op als een container het scheepvaartverkeer hindert. Men verhaalt de bergingskosten op de 
reder. Daarom is de schade voor de IBRA € 0. Als voorbeeld verliest de MSC Zoe begin 2019 342 containers. De bergings-
kosten door publieke organisaties zijn minimaal € 3,35 miljoen. Een deel van de lading is nog niet geborgen en mogelijk 
niet te bergen [23].
De milieuschade als gevolg van gevaarlijke stoffen in een afgevallen container rekent de ILT tot het domein gevaarlijke 
stoffen (en wordt in deze factsheet dus niet meegenomen).
Milieu
Ladingrestanten zeevaart
Totale milieuschade opgegeven op basis van € 200.000 ton, € 30-40 miljoen [16]. Ingeschat aandeel Nederland
= € 10 miljoen.
Olielozing zeevaart
Het volume van de olielozingen is onbekend, daardoor kan de ILT de milieuschade niet berekenen (#).
Inspectie Leefomgeving en Transport | 135
