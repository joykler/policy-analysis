ILT-brede risicoanalyse (IBRA) 2022 - Bijlage A IBRA factsheets
Ongeval busvervoer 
Omschrijving onderwerp 
Op de weg kan fysiek letselschade, namelijk doden en gewonden, ontstaan door ongelukken met bussen die personen 
vervoeren. Dit kunnen ongevallen zijn door oververmoeidheid of onbekwaamheid van de chauffeur. Ook kunnen 
ongevallen gebeuren als gevolg van een slechte technische staat van voertuigen .
Regelgeving en doel 
De regelgeving die van toepassing is, betreft deels specifieke regelgeving voor busvervoer en deels meer algemene 
regelgeving [1 t/m 15]. Deze wet en regelgeving is gericht op veilig vervoer en op eerlijke concurrentie. 
Bijzonderheden 
• De COVID-19-pandemie en de beperkingen die de overheid daarom oplegt, hebben grote impact op de samenleving 
en zeker ook op de busbranche. Dit brengt het latente risico met zich mee dat bedrijven in financiële nood komen. En 
dat zij daarom minder strikt handelen met betrekking tot arbeidstijden, veiligheidszaken of correcte bedrijfsvoering. 
Deze effecten zijn echter niet direct meetbaar. Wel is het aantal met touringcars gereden kilometers in 2020 aanmer-
kelijk minder geweest, dan in de jaren daarvoor [13]. 
• In 2020 is de Europese Commissie akkoord gegaan met het Mobility Package (Mobiliteitspakket) [8] met daarin nieuwe 
en veranderende regelgeving voor de wegtransportsector. Alles met het doel het wegtransport eerlijker en veilig te 
maken. Dit pakket wordt stapsgewijs ingevoerd van 2020 tot en met 2026. Zo moeten vrachtwagen- en buschauffeurs bij 
het passeren van een landsgrens een landcode registreren. Het ERRU-register is in Nederland per april 2021 ingegaan. 
Overtredingen komen daarin op naam van de vergunninghouder en de vervoersmanager te staan en kunnen bij het 
overschrijden van een grenswaarde leiden tot het verlies van de vakbekwaamheid en/of de vergunning [14].
Discussiepunten 
Het is niet mogelijk te bepalen welk deel van het aantal ongevallen in het busvervoer te relateren is aan het taakgebied 
van de ILT. Daarom neemt de ILT hier het totaal aantal doden en gewonden op als fysiek letselschade. 
Overzicht van ongewenste gebeurtenissen
1. Ongeval busvervoer
1. Ongeval busvervoer 
Omschrijving ongewenste gebeurtenis 
Ongeval met een bus met fysiek letselschade tot gevolg voor passagiers en/of andere deelnemers in het verkeer. 
Toezicht doo1r de ILT 
De ILT houdt toezicht op de kwalificaties van chauffeurs, overschrijdingen van rij en rusttijden, het gebruik van bussen 
(geen staplekken buiten de bebouwde kom), het gebruik van gordels door passagiers en de aanwezigheid van de juiste 
vergunningen voor het verrichten van vervoer. Ook controleert de ILT of het voertuig door de Rijksdienst voor het 
Wegverkeer (RDW) als bus voor vervoer van personen is goedgekeurd. 
Populatie 
Iedere Nederlander komt in aanraking met busvervoer: als personeel op de bus, als passagier, of als medeweggebruiker. 
De populatie valt hiermee in de categorie ‘meer dan 10 miljoen.’ 
Frequentie 
Gemiddeld is er elke 1-4 weken een ongeval met een bus.
Effecten 
Fysiek 
Nederland telt in de periode 2016 t/m 2020 gemiddeld 11.216 bussen [13]. Daarvan zijn er 6.489 in het openbaar vervoer 
en 4.728 zijn touringcars. In de periode 2016 t/m 2020 rijden de Nederlandse bussen gemiddeld in totaal 653 miljoen 
Inspectie Leefomgeving en Transport | 140
