ILT-brede risicoanalyse (IBRA) 2022 - Bijlage A IBRA factsheets
Toezicht door de ILT
De ILT houdt toezicht op de doelmatigheid van de drinkwatervoorziening in Europees Nederland. Daaronder valt het 
toezicht op hoe de drinkwaterbedrijven de drinkwatertarieven opbouwen. De ILT beoordeelt in dit kader ook de 
bedrijfsverslagen van de drinkwaterbedrijven en toetst onder meer of de bedrijven niet meer winst hebben gemaakt dan 
wettelijk is toegestaan. De Autoriteit Consument en Markt (ACM) treedt bij de uitvoering van het tarieftoezicht op als 
1
wettelijk adviseur van de ILT. 
Drinkwaterbedrijven zijn monopolisten. Klanten hebben geen keuze van welk drinkwaterbedrijf zij hun water betrekken. 
Het is daarom van belang dat de klant wordt beschermd tegen onnodig hoge drinkwatertarieven. De Drinkwaterwet 
voorziet in deze bescherming. In de Drinkwaterwet staat onder andere vermeld hoe hoog de vermogenskostenvoet mag 
zijn (WACC). Ook mogen bedrijven niet ongelimiteerd eigen vermogen opbouwen. Dit is gemaximeerd. 
De belangrijkste aspecten bij het toezicht op de drinkwatertarieven zijn transparante, kostendekkende en niet discrimi-
nerende tarieven. Er mag geen sprake zijn van kruissubsidiering (kosten voor nevenactiviteiten opnemen in het drinkwa-
tertarief is niet toegestaan). 
De ILT toetst de tarieven op 2 momenten. Bij de beoordeling van de begroting (ex-ante) en bij de beoordeling van het 
bedrijfsverslag (ex-post). 
Populatie
Drinkwater betreft de volledige Nederlandse bevolking: populatie meer dan 10 miljoen. 
Frequentie
Grote incidenten door te hoge of te lage tarieven hebben zich niet voorgedaan. Er zijn vrijwel jaarlijks een of meer 
bedrijven die te veel winst maken en dit vervolgens moeten compenseren in de daaropvolgende jaren. Door deze 
compensatie wordt de klant netto niet benadeeld. Dus daarmee valt de frequentie in de categorie ‘6-12 maanden’. 
Effecten
Economie
Een verkeerde bepaling van de prijs kan op 2 manieren tot negatieve effecten leiden. 
1. Onjuiste doorberekening van kosten of een te hoge winstmarge in de drinkwatertarieven leiden tot een tarief dat 
hoger is dan noodzakelijk voor de borging van de continuïteit van de drinkwatervoorziening. De klant betaalt dan 
onnodig te veel voor een primaire levensbehoefte. 
2. Drinkwaterbedrijven nemen kosten (die wel relevant zijn bij de drinkwatervoorziening) niet mee in de prijsbepaling 
of brengen te weinig winstmarge in rekening. Dit kan negatieve effecten hebben op de continuïteit van de drinkwa-
tervoorziening. De tarieven dekken niet alle kosten die nodig zijn voor een gezonde bedrijfsvoering. Extra investe-
ringen voor waterkwaliteit, nieuwe bronnen etc. moeten wel gefinancierd kunnen worden. Uit eerder onderzoek 
door de ILT is gebleken dat de financierbaarheid niet voor alle bedrijven vanzelfsprekend is [23]. Dit heeft met de 
“sprong” van het investeringsvolume te maken. Op termijn kan dit leiden tot onvoldoende middelen voor aanleg, 
onderhoud of uitbreiding van de drinkwatervoorzieningen. 
De ILT schat de schadelast in als €0. 
Fysiek letsel, Milieu en Gezondheidsschade
Niet van toepassing.
1 
Voor de Caribisch Nederland  is de ACM direct toezichthouder op de doelmatigheid
Inspectie Leefomgeving en Transport |
