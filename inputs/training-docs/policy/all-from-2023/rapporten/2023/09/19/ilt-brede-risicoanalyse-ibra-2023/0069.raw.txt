ILT-brede risicoanalyse (IBRA) 2022 - Bijlage A IBRA factsheets
Populatie
De gehele Nederlandse bevolking komt met bouwproducten in aanraking. Dat is een populatie van meer dan 10 miljoen.
Frequentie
De ILT maakt onderscheid tussen de gedeclareerde prestaties en de toepassing van bouwproducten, teneinde een juiste 
inschatting te kunnen maken van de oorzaken van ongevallen door onveilige bouwproducten. De gedeclareerde 
prestaties vallen onder het toezicht van de ILT. De gemeenten zijn grotendeels verantwoordelijk voor de vergunningver-
lening en het toezicht op de toepassing van deze producten. In de praktijk is het lastig om te bepalen of een ongeval is 
veroorzaakt door de kwaliteit van het product of vanwege een fout in de toepassing. Uit incidentenonderzoeken door de 
ILT blijkt dat meestal het bouwproduct kwalitatief op orde is en overeenkomt met de gedeclareerde prestaties. De 
oorzaken zijn vaak het gevolg van constructiefouten.
Een voorbeeld van een dergelijk incident waarbij gekeken is naar de oorzaak van een ongeval betreft het gedeeltelijk 
instorten van een parkeergarage nabij Eindhoven airport in 2017 [4]. De Onderzoeksraad stelt in eerste instantie de 
productveiligheid ter discussie. Uiteindelijk blijkt het ongeval te maken te hebben met de toepassing. Er zijn geen cijfers 
beschikbaar over het aantal ongevallen dat veroorzaakt is door onvoldoende of geen productveiligheid (#).
Effecten
Fysiek letsel
Er zijn geen rapporten bekend waarin het effect is opgenomen van onvoldoende productveiligheid op fysiek letsel. De 
ILT kan daarom geen schade berekenen voor ongevallen (#).
Economie, milieu en gezondheidsschade
Niet van toepassing.
2. Milieuschade door onveilig bouwproduct 
Omschrijving ongewenste gebeurtenis
Bouwproducten voldoen niet aan de gedeclareerde productprestaties. Dit kan tot schade aan het milieu leiden.
Toezicht door de ILT
De ILT ziet toe op de volledigheid en de juistheid van de informatie die fabrikanten en overige marktdeelnemers aan de 
gebruikers van het product verstrekken. De ILT controleert steekproefsgewijs of de eigenschappen van de bouwproduc-
ten overeenkomen met de eigenschappen die de fabrikanten op de CE-markering vermelden. Ook controleert ze of het 
geoorloofd is dat fabrikanten en overige marktdeelnemers een CE-markering gebruiken.
Populatie
De gehele Nederlandse bevolking komt met bouwproducten in aanraking. Dat is een populatie van meer dan 10 miljoen.
Frequentie
De ILT maakt onderscheid tussen de gedeclareerde prestaties en de toepassing van bouwproducten, om een juiste 
inschatting te kunnen maken van de oorzaak van ongevallen door onveilige bouwproducten. De gedeclareerde presta-
ties vallen onder het toezicht van de ILT. De gemeente is grotendeels verantwoordelijk voor de vergunningverlening en 
het toezicht op de toepassing van deze producten.
De ILT kan door onvoldoende informatie voor deze ongewenste gebeurtenis geen frequentie bepalen (#).
Effecten
Milieu
Er zijn geen rapporten bekend die gaan over schade aan het milieu die toe te kennen is aan geen of onvoldoende 
productveiligheid. De ILT kan daarom geen schade berekenen met betrekking tot het milieu (#).
Fysiek letsel, economie en gezondheidsschade
Niet van toepassing.
Inspectie Leefomgeving en Transport |
