ILT-brede risicoanalyse (IBRA) 2022 - Bijlage A IBRA factsheets
4. Ongewenst vrijkomen van getransporteerde gevaarlijke stof uit een wagon
Omschrijving
Gedurende het transport (inclusief laden, lossen en stilstand) kan gevaarlijke lading vrijkomen. Hierdoor ontstaat schade 
aan het milieu. Specifiek voor railvervoer is dat spoorverbindingen door woonkernen heen lopen.
Toezicht door de ILT
De ILT houdt op diverse plekken in de logistieke keten toezicht. Zo houdt zij, behalve op het laden, lossen en vervoer van 
gevaarlijke stoffen per wagon ook toezicht op de wagons zelf, rangeerterreinen, processen en veiligheidscultuur en 
-systemen.
Populatie
Het transport van gevaarlijke stoffen per rail vindt (ook) plaats door woonkernen. De transporten gaan voornamelijk 
over het basisnet. Er komen overschrijdingen voor van de risicocontour [10]. Veel Nederlanders behoren daardoor tot de 
populatie. Dit valt in de categorie ‘1.000.000 - 10.000.000’.
Frequentie
In 2021 zijn er op het openbare spoor 78 keer gevaarlijke stoffen vrijgekomen uit de omhulling, waarvan 47 keer een stof 
tevens milieugevaarlijk was [9, p54]. Daarnaast zijn er nog lekkages op bedrijfsterreinen. Dit valt in de categorie ‘1-7 
dagen’.
Effecten
Fysiek letsel
De ILT bezit geen gegevens over de aard van het letsel van slachtoffers en kan daardoor de schade niet berekenen (#).
Economie
De ILT kan geen inschatting maken van de economische schade door verlies van een gevaarlijke stof uit een wagon (#).
Milieu
Het is onbekend hoe groot de milieuschade is. Schade die optreedt bij stilstaande wagons is mogelijk saneerbaar. Deze 
schade is onbekend. Voor verlies van getransporteerde stof onderweg is de milieuschade niet vast te stellen, omdat 
zowel de getransporteerde stof als de hoeveelheid onbekend zijn (#).
Gezondheidsschade
Herhaalde blootstelling aan toxische stoffen kan ook bij lage dosering gevolgen hebben. De effecten zijn mogelijk pas 
veel later zichtbaar of niet meer te herleiden. Rapportage over deze schade ontbreekt (#).
5. Ongewenst vrijk omen van getransporteerde gevaarlijke stof in of uit een 
zeeschip
Omschrijving
Tijdens het transport over zee kan gevaarlijke lading in zee terecht komen. Dit zijn meestal relatief kleine hoeveelheden, 
maar het zou ook een grote lekkage uit een transporttank kunnen zijn. Ook kunnen containers met gevaarlijke lading 
overboord slaan.
Toezicht door de ILT
De ILT houdt op diverse plekken in de logistieke keten toezicht. Zo houdt zij, behalve op het laden, lossen en vervoer van 
gevaarlijke stoffen bijvoorbeeld ook toezicht op het schip, de belading en het personeel aan boord.
Populatie
De populatie bestaat uit de personen die werken of verblijven op of in de buurt van het schip tijdens het laden en lossen 
en tijdens het varen.
De ILT schat de populatie ‘100.000-1.000.000’.
Inspectie Leefomgeving en Transport | 190
