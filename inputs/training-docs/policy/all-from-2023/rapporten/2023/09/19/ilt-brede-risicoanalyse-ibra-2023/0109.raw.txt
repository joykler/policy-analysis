ILT-brede risicoanalyse (IBRA) 2022 - Bijlage A IBRA factsheets
Effecten
Milieu
Ongeveer 40% van het totale energiegebruik in de Europese Unie komt voor rekening van de gebouwde omgeving [2]. 
De ILT kan niet in cijfers uitdrukken wat de precieze gevolgen zijn als verkopers of verhuurders de regels niet naleven 
(en geen actueel energielabel aanbieden). Als kopers of huurders zich niet bewust zijn van de energieprestaties van het 
gebouw, kijken zij minder snel hoe het gebouw energiezuiniger gemaakt kan worden. Hierdoor ontstaat onnodig 
energieverbruik, dat langdurige gevolgen kan hebben. De totale effecten voor deze ongewenste gebeurtenis zijn groot, 
omdat deze regelgeving toeziet op alle woningen en gebouwen in Nederland. Nederland telt in 2022 ruim 9,3 miljoen 
woningen en 1,2 miljoen utiliteitsgebouwen [5].
3
Een goed geïsoleerde hoekwoning verbruikt jaarlijks gemiddeld 700 m gas voor verwarming. Een vergelijkbare, maar 
3
slecht geïsoleerde woning, heeft ongeveer 3.050 m gas per jaar nodig. 
Het is niet bekend hoeveel kopers of huurders van een gebouw minder bewust zijn van de energieprestaties van dat 
gebouw, als de verkoper of verhuurder bij de transactie geen geldig energielabel beschikbaar heeft gesteld. Daarom kan 
de ILT geen gefundeerd schadebedrag voor deze ongewenste gebeurtenis berekenen (#).
Fysiek letsel, Economie en Gezondheidsschade
Niet van toepassing.
2. Onnodig brandstofverbruik, geluid en minder grip bij personenauto’s en  
autobanden
Omschrijving ongewenste gebeurtenis
Een personenauto, bestelbus of vrachtwagen verbruikt meer brandstof, produceert meer geluid of de autoband heeft 
minder grip dan de consument verwacht. Deze ongewenste gebeurtenis wordt veroorzaakt door beperkte informatie-
verstrekking aan de consument. 
Doordat een auto meer brandstof verbruikt, ontstaat milieuschade. Door het hogere geluidsvolume ontstaat overlast en 
minder grip heeft een nadelig effect op de verkeersveiligheid. 
Toezicht door de ILT
De ILT controleert via steekproeven of autodealers de door hun te koop aangeboden auto’s of autobanden voorzien van 
een energielabel. Daarnaast beoordeelt de ILT de juistheid van de uiterlijke kenmerken van het energielabel. 
Populatie
Alle eigenaren van personenauto’s hebben met deze ongewenste gebeurtenis te maken. Nederland telt in 2022 ruim 
8,8 miljoen personenauto’s [6]. Daarnaast zijn er nog bestel- en vrachtauto’s waar banden onder zijn gemonteerd. 
Dus de populatie valt in de categorie ‘1 miljoen – 10 miljoen’.
Frequentie
In 2019 inspecteert de ILT 70 keer op de energielabels van auto’s. 65% van de auto’s had een tekortkoming op het ener-
gielabel. De tekortkomingen bestonden uit: het niet aanwezig zijn van een label, het verkeerde label (door wisselen van 
auto en bordje laten staan) of de verkeerde kleur. Bij dit onderwerp gaat het om grote hoeveelheden, het aantal verkochte 
nieuwe personenauto’s bedraagt in 2022 313.609 [8]. Deze moeten allemaal voorzien zijn van een energielabel. 
Dagelijks worden nieuwe personenauto’s en personen-, bestel- en vrachtautobanden verkocht. De frequentie valt 
daarom in de categorie ‘continu’.
Effecten
Milieu
Het verschil in CO -uitstoot tussen een auto met A-label en B-label is ongeveer 10 gram per km [8]. Per 100.000 gereden 
2
kilometers is dan sprake van 1.000 kilogram extra CO-uitstoot. Voor één auto waar een consument niet een A-label, 
2
maar een B-label auto aanschaft scheelt dat: 1.000 x € 0,13 (prijs CO [10]) = € 130 per 100.000 km (exclusief brandstof-
2
besparing). In 2019 rijdt een gemiddelde Nederlandse auto 12,8 duizend km per jaar [11]. De besparing per jaar op basis 
van het gemiddeld aantal kilometers per jaar is voor één auto ruim € 16.
Inspectie Leefomgeving en Transport |
