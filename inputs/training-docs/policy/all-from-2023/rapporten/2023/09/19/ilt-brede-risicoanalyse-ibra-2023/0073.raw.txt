ILT-brede risicoanalyse (IBRA) 2022 - Bijlage A IBRA factsheets
2. Uitstroom buisleiding naar lucht/bodem/water inclusief een mogelijk e 
explosie BG 
Omschrijving buitengewone gebeurtenis
Door lekkage uit de buisleiding komt een gevaarlijke stof in de leefomgeving (lucht, water, bodem). De lekkage komt 
bijvoorbeeld door corrosie, veroudering, verzakking of (graaf)werkzaamheden. De gelekte stof kan door diverse 
mechanismen schade veroorzaken. Door een explosie vliegen objecten weg. De uitstromende stof verdrijft zuurstof 
waardoor mens en dier stikken door zuurstoftekort. De stof kan zelf of na reactie met de lucht giftig of irriterend zijn. Als 
brand ontstaat kan hittestraling op afstand schade of brand veroorzaken.
Als voorbeeld van deze buitengewone gebeurtenis gebruikt de ILT een ongeval met een hogedruk gasleiding bij 
Gellingen (België, 30 juli 2004). Recentere voorvallen zijn er niet.
Toezicht door de ILT
De ILT houdt toezicht op de veiligheidsbeheersystemen voor buisleidingen. Buisleidingexploitanten zijn wettelijk 
verplicht om een veiligheidsbeheersysteem te hebben om lekkages en ongevallen te voorkomen.
Populatie
Burgers en werknemers die in de buurt van buisleidingen wonen, werken of verblijven. In dit specifieke geval waren ook 
hulpverleners ter plaatse. De ILT schat de populatie in de categorie ‘100.000-1 miljoen’.
Frequentie
De ILT stelt de frequentie op basis van het aantal ongevallen op 5-55 jaar.
Effecten
Fysiek letsel
Bij het ongeval in Gellingen worden 3 zones met afstanden tot de bron gedefinieerd:
• Zone 1: tot 190-240 meter [6]. In dit gebied kon niemand de ramp overleven. 
• Zone 2: tot 710 meter. Dit gebied was alleen voor brandweer in beschermende kleding toegankelijk.
• Zone 3: vanaf 1.000 meter. Dit gebied was veilig.
Deze afstanden zijn vergelijkbaar met de in Nederland gehanteerde waarden in het Scenarioboek externe veiligheid [7].
Bij de ramp in Gellingen verloren 24 mensen het leven. Verder waren er 25 zwaargewonden en nog eens 107 lichtgewon-
den. Dit komt overeen met een schade van 112 miljoen euro. Verzekeraars keerden €28 miljoen uit. De totale schade van 
deze buitengewone gebeurtenis komt hiermee op €140 miljoen.
Economie
Verzekeraars keerden €28 miljoen uit. 
Gezondheidsschade
De gezondheidsschade is niet onafhankelijk bepaald. Veel van de gewonden zullen nog steeds hinder ondervinden van 
hun verwondingen (#).
Milieu
Niet van toepassing.
Toekomstige ontwikkelingen
De energietransitie versnelt zich en leidt tot ontwikkelingen in het transport via buisleidingen. Buisleidingen worden 
langer in gebruik gehouden en (oude) aardgasleidingen worden gebruikt voor het transport van waterstof. Daarnaast zijn 
er technische ontwikkelingen om bijvoorbeeld kunststofleidingen toe te passen voor transport van waterstof, LNG, 
ammoniak en CO . Deze ontwikkelingen leveren nieuwe risico’s op. De ILT ziet erop toe dat de risico’s van deze ontwik-
2
kelingen binnen de normen blijven.
Ook wordt transport via buisleidingen een belangrijkere modaliteit. Voorbeeld hiervan is de aanleg van de Delta-corridor 
waarmee de Europoort met Chemelot wordt verbonden. De geopolitieke ontwikkelingen zorgen verder voor extra 
aandacht voor de fysieke veiligheid en cybersecurity van buisleidingen. Dit betekent een aanvullende inspectielast.
Inspectie Leefomgeving en Transport |
