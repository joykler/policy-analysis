ILT-brede risicoanalyse (IBRA) 2022 - Bijlage A IBRA factsheets
Gezondheidsschade
Naast het meestal relatief beperkte aantal gewonden en doden direct ten gevolge van een vliegtuigongeval, is er 
psychische en lichamelijke gezondheidsschade op lange termijn na het meemaken van een ingrijpende gebeurtenis.
Er is een directe relatie tussen psychische klachten, waaronder posttraumatische stressstoornis (PTSS), en vliegrampen. 
Een bekend dossier waarin PTSS een rol speelt, is de Bijlmerramp. 6 jaar na de ramp waren er nog zeker 100 personen 
met PTSS [15]. Bij de Bijlmerramp zijn ook toxische stoffen vrijgekomen, die tot gezondheidsschade hebben geleid. De 
andere vliegtuigongevallen kunnen een vergelijkbare impact hebben op de ziektelast van niet-acute slachtoffers. Het is 
niet eenvoudig hier een aantal DALY’s aan te verbinden (#).
2. Arbeidsongeval luchtvaartpersoneel
Omschrijving ongewenste gebeurtenis
Volgens de Arbowet is een arbeidsongeval een gebeurtenis op het werk of in werktijd, die onmiddellijk leidt tot schade 
aan de gezondheid [1]. Ernstige arbeidsongevallen in de luchtvaart moeten direct gemeld worden. Over het algemeen is 
er sprake van een ernstig ongeval als het slachtoffer opgenomen wordt in het ziekenhuis, wanneer er sprake is van 
blijvend letsel, of als het slachtoffer overleden is aan de gevolgen.
Toezicht door de ILT
De Nederlandse Arbeidsinspectie, voorheen Inspectie Sociale Zaken en Werkgelegenheid, heeft de controles na arbeids-
ongevallen van het boordpersoneel in verband met de vlucht overgedragen aan de ILT. Volgens internationale verplich-
tingen houdt de ILT hiermee ook toezicht op de werk- en rusttijden in de luchtvaart.
Populatie
Alle personen die in Nederland werkzaam zijn in en rond vliegtuigen [8-9]. De ILT gaat uit van de categorie  
10.000-100.000 personen.
Frequentie
De Nederlandse Arbeidsinspectie geeft de aantallen slachtoffers bij ernstige arbeidsongevallen in de luchtvaart, in de 
jaren 2015 tot en met 2019 [8].
2015 2016 2017 2018 2019
Slachtoffers 3 8 3 12 6
In totaal 32 slachtoffers per 5 jaar geeft gemiddeld 6,4 slachtoffers per jaar. Er zijn geen dodelijke slachtoffers.
In de Staat van Schiphol worden hogere aantallen slachtoffers bij arbeidsongevallen (inclusief doden) opgesomd. Deze 
hebben vaak geen directe relatie hebben tot de grond- of vliegoperatie, maar vonden wel plaats op de locatie Schiphol.
Frequentie: eens per 1 tot 3 maanden.
Effecten
Fysiek letsel
Voor de bovengenoemde slachtoffers gaat de ILT uit van zwaargewonden. 
6,4 zwaargewonden x € 408.000 = € 2,6 miljoen.
Gezondheidsschade
Volgens de Arbowet is een arbeidsongeval een gebeurtenis op het werk of in werktijd, die onmiddellijk leidt tot schade 
aan de gezondheid. Hierdoor vallen gezondheidseffecten op langere termijn buiten de definitie. Er is daardoor geen 
gezondheidsschade: € 0.
Inspectie Leefomgeving en Transport |
