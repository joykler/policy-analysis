ILT-brede risicoanalyse (IBRA) 2022 - Bijlage A IBRA factsheets
Geluid
Omschrijving
Dit onderwerp betreft de geluidsoverlast van luchthavens, spoor en wegverkeer. Deze overlast kan leiden tot 
gezondheidsschade.
Blootstelling aan ongewenst geluid kan uiteenlopende effecten op de gezondheid hebben. Het kan leiden tot slaapver-
storing, verstoring van de dagelijkse activiteiten en stressreacties. Deze effecten van geluid kunnen op hun beurt weer 
aanleiding geven tot een hoge bloeddruk en verhoogde niveaus van het stresshormoon cortisol. Dit kan het risico op 
hart- en vaatziekten en psychische aandoeningen verhogen. Geluid kan echter ook direct resulteren in fysiologische 
reacties, zoals een verhoogde bloeddruk [11].
• De berekende maatschappelijke schade voor dit onderwerp: 41,5 miljoen euro
• Is er extra schade waarvoor geen bedrag kan worden bepaald: Nee
• Aanzienlijke schade binnen de wettelijke regels: Nee
• Schade als Buitengewone gebeurtenis: Nee
Regelgeving en doel
De Wet luchtvaart en onderliggende regelingen zijn van toepassing op de regels rondom luchthavens. De ILT is toezicht-
houder voor Schiphol en andere luchthavens van nationale betekenis. Dit zijn Lelystad Airport, Groningen Airport Eelde, 
Maastricht Aachen Airport en Rotterdam-The Hague Airport. Het doel van het toezicht is om overmatige hinder of 
gezondheidsschade te voorkomen [1-4].
De Wet milieubeheer en onderliggende regelingen zijn van toepassing op het wegverkeer en het spoor [5-10]. De 
minister van Infrastructuur en Waterstaat draagt zorg voor de bestuursrechtelijke handhaving van de gestelde verplich-
tingen. Het toezicht van de ILT richt zich op de verplichtingen, die uit de regelgeving voortvloeien. De minister, 
Rijkswaterstaat en ProRail leven de verplichtingen na. Ook beschermen deze verplichtingen tegen een toename van 
geluid, als gevolg van de toegenomen mobiliteit.
Bijzonderheden
1. Om de geluidbelasting die luchthavens veroorzaken te toetsen, hanteert de ILT de zogenaamde L. L staat voor 
den den
het etmaalgemiddelde geluiddrukniveau. De aanduiding ‘den’ staat voor ‘day-evening-night’. Geluid tijdens de 
avond (19:00 - 23:00 uur) of nacht (23:00 - 07:00 uur) telt daarbij zwaarder mee. De eenheid van geluid is de decibel, 
afgekort als dB(A). In tegenstelling tot andere luchthavens kent Schiphol ook grenswaarden voor de geluidbelasting 
voor de nachtelijke uren (L ). Naast grenswaarden voor de geluidbelasting legt de Wet luchtvaart ook beperkingen 
night
op aan individueel vlieggedrag, of individuele handelingen van luchthavens of verkeersleiding. Dit alles met het doel 
geluidhinder tegen te gaan.
2. In juni 2022 heeft het kabinet aan de Tweede Kamer aangegeven het anticiperend handhaven te willen beëindigen. 
In het nieuwe Luchthavenverkeerbesluit zullen op termijn onder andere het maximumaantal vluchten en de regels 
voor geluidsnormen worden vastgelegd.
3. Om de geluidproducties van hoofdspoorwegen en rijkswegen te toetsen aan de geluidproductieplafonds, hanteert 
de ILT ook de L . In 2018 heeft de Wereld Gezondheidsorganisatie (WHO) het rapport Environmental Noise Guidelines 
den
for the European Region uitgebracht [11]. De WHO benadrukt in dit rapport dat blootstelling aan hoge geluidniveaus tot 
nadelige gezondheidseffecten leidt. Het RIVM onderzoekt de doorwerking van dit rapport en heeft daartoe een 
rapport uitgebracht dat is gedeeld met de Tweede Kamer [12]. De hoofdboodschap is dat het geluidbeleid versterkt 
wordt door het aan te passen aan de nieuwe inzichten van de WHO, met uitdrukkelijke aandacht voor de gezond-
heidseffecten van het geluid.
Overzicht van ongewenste gebeurtenissen 
1. Geluidsoverlast luchtvaartuig Schiphol
2. Geluidsoverlast luchtvaartuig regionale luchthavens
3. Geluidsoverlast wegverkeer
4. Geluidsoverlast rail
Inspectie Leefomgeving en Transport |
