3.22 Verhogen accijns rooktabak en sigaretten 
 
Korte beschrijving van de maatregel 
Met de voorgestelde maatregel wordt de accijns op sigaretten met € 0,60 per pakje van 20 sigaretten verhoogd 
( €30,- per 1000 sigaretten) en de accijns op rooktabak met €3,60 per pakje van 50 gram rooktabak (€72,- per 
1000 gram rooktabak) bovenop de verhoging per 1 april 2024 die volgt uit Belastingplan 2023. 
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2023 2024 2025 2026 2027 Struc. 
Verhogen tabaksaccijns rooktabak en sigaretten 0 
82 137 137 137 137 
 
Kern van de raming 
Op basis van de raming van de totale opbrengsten van de tabaksaccijns en een gedragseffect van 65% is de 
opbrengst berekend van de verhoging.  De verhoging gaat per 1 april in. Daarom wordt de opbrengst van de 
verhoging met 9/12 vermenigvuldigd. Daarnaast is extra voorraadvorming verondersteld, omdat over de 
voorraad nog het oude accijnstarief geldt. Daarom is de opbrengst in het eerste jaar vermenigvuldigd met een 
factor van 0,8. De opbrengst van de accijnsverhoging is afhankelijk van het aantal verkochte tabaksproducten 
en daarmee van het aantal rokers en het aantal gerookte producten. 
 
Op basis van analyses van het Rijksinstituut voor Volksgezondheid en Milieu (RIVM) wordt aangenomen dat de 
door CBS en RIVM geobserveerde trendmatige daling van het aantal rokers (en gerookte producten) de 
komende jaren doorzet. Het gedragseffect is bepaald op basis van wetenschappelijke studies uit het buitenland 
en gelijk aan de raming van de verhoging van de tabaksaccijns per 1 april 2020 met €1 (en de verhoging in 2023 
en 2024 in het belastingplan 2023).  De effecten van de verhoging per 1 april zijn geëvalueerd via een studie 
7 8
van het RIVM  en via een Empty pack survey van de Douane .  
 
Deze resultaten geven geen aanleiding om het gedragseffect aan te passen. Hierbij dient opgemerkt te worden 
dat de resultaten van de onderzoeken moeilijk te interpreteren zijn door de tussenkomst van COVID-19.   
De voornaamste onzekerheid in de raming zit in de gedragseffecten. Het gaat daarbij om de mogelijke afname 
van het aantal rokers en het aantal sigaretten per roker, het effect op legale koop van sigaretten buiten de 
grens van Nederland en het effect op de illegale handel van sigaretten. 
  
 
7
 Kamerbrief over rapportage grenseffecten accijnsverhoging tabak | Kamerstuk | Rijksoverheid.nl  
8
 Kamerbrief over periodiek monitoren van grenseffecten | Kamerstuk | Rijksoverheid.nl
