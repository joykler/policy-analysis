ILT-brede risicoanalyse (IBRA) 2022 - Bijlage A IBRA factsheets
In bijlage C staat voor alle onderwerpen waar marktwerking speelt een beschrijving hiervan. De marktwerkingschade 
voor dit onderwerp betreft #.
Overzicht van ongewenste gebeurtenissen 
1. Blootstellig aan chemische stoffen
2. Verspreiding van chemische stoffen of residuen in de leefomgeving
1. Blootstelling aan chemische stoffen
Omschrijving ongewenste gebeurtenis
Blootstelling van mensen in hun werk aan chemische stoffen. Het betreft hier blootstelling aan chemische stoffen door 
geen, onvolledige of gebrekkige informatie bij die stof en blootstelling door het toepassen van niet toegelaten chemi-
sche stoffen.
Toezicht door de ILT
De ILT controleert onder andere de registratie van de stoffen bij het ECHA (European Chemicals Agency) en of bedrijven 
de stoffen mogen produceren, verhandelen en toepassen. Ook controleert de ILT of de bedrijven de juiste informatie 
(onder andere veiligheid informatiebladen en etikettering) bij de stoffen leveren.
Populatie
Industrie en beroepsbevolking, dit betreft de beroepsmatige gebruikers van chemische stoffen en biociden. De ILT schat 
dit in tussen 10.000 en 100.000 personen.
Frequentie
Chemische stoffen worden dagelijks, dus continu gebruikt.
Effecten
Gezondheidsschade
Blootstelling van werknemers aan gevaarlijke stoffen op de werkplek leidt in 2018 tot een ziektelast van 97.100 DALY’s 
[9]. De ILT neemt, op advies van het Rijksinstituut voor Volksgezondheid en Milieu (RIVM), aan dat mensen in de helft 
van de gevallen van blootstelling aan gevaarlijke stoffen, zijn blootgesteld aan Reach-stoffen. De ziektelast is (50% van 
97.100 DALY’s) 48.550 DALY’s. En dat staat gelijk aan € 4,1 miljard (48.550 x € 85.000).
De ILT schat het naleeftekort op 30 tot 40%. Voor een deel betreft dit regelovertredingen, zonder dat er schade optreedt. 
Daarom schat de ILT dat de betrokken bedrijven 25% van bovengenoemde blootstelling kunnen voorkomen, door 
naleving van de regels. Dit betreft zowel de regelgeving over het werken met chemische stoffen (domein Nederlandse 
Arbeidsinspectie), als ook de regelgeving over de registratie en toelating van de stoffen en de (veiligheid) informatie bij 
de stoffen (domein ILT). De arbeid gerelateerde blootstellingsschade schat de ILT op € 1 miljard (25% van 4,1 miljard).
Een deel van deze overlijdens is veroorzaakt door asbest en andere stoffen die inmiddels verboden zijn en/of minder 
gebruikt worden. Blootstelling van werknemers in het verleden heeft in veel gevallen pas veel later tot ziekte of overlij-
den geleid. Dit is nu niet meer te voorkomen.
Fysiek letsel, Economie en Milieu
Niet van toepassing.
Inspectie Leefomgeving en Transport | 76
