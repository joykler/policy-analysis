3. Chemische stoffen en risico’s 
Maatschappelijke doelen 
De ILT werkt aan het beperken van de risico's van chemische stoffen voor de gezondheid, het milieu en de veiligheid. Dit doet 
de ILT door inspecties uit te voeren bij bedrijven die verantwoordelijk zijn voor het opstellen van veiligheidsinformatiebladen 
of het doorgeven daarvan aan gebruikers. Hiermee verhoogt de inspectie de kwaliteit van de veiligheidsinformatiebladen. De 
Europese REACH-regelgeving biedt hiervoor het wettelijke kader. REACH staat voor: Registratie, Evaluatie, Autorisatie en 
restrictie van Chemische stoffen.  
Hierbij gaat het om het tegengaan en voorkomen van risico's bij productie, handel, en gebruik van industriële chemicaliën en 
explosieve stoffen. Het tegengaan van marktverstoring is ook een doel van het ILT-toezicht op naleving van de regelgeving 
voor chemische stoffen. 
De kennis over de schadelijkheid van chemische stoffen groeit en daarmee groeit ook de maatschappelijke onrust en de 
politieke aandacht. De inspectie pakt proactief en reactief signalen op over het gebruik of misbruik van chemische stoffen en 
verkleint daarmee de risico's. Zo kan het toezicht bijdragen aan de verbetering van het maatschappelijk vertrouwen. 
Ontwikkelingen 
Wereldwijd wordt een groeiende hoeveelheid gevaarlijke stoffen geproduceerd en gebruikt. De effecten daarvan op de 
gezondheid en de leefomgeving – biodiversiteit, klimaat, ophoping in het milieu of een combinatie hiervan – worden nog 
onvoldoende beheerst. De toxische belasting van mens en milieu neemt onvoldoende af. Door globalisering en een 
opwarmend klimaat komen er meer plaagdieren en exotische soorten voor die zich makkelijk aanpassen en het natuurlijk 
evenwicht verstoren. De chemische bestrijding daarvan geeft risico’s voor mens en milieu. 
In het nationale en Europese stoffenbeleid hebben bedrijven die chemische stoffen willen gebruiken een grote 
verantwoordelijkheid. Ze zijn verantwoordelijk voor de registratie van stoffen en hun eigenschappen. Zij hebben ook de 
verantwoordelijkheid om de uitstoot te minimaliseren van de stoffen die in de nationale regelgeving als zeer zorgwekkende 
stoffen (ZZS) zijn aangemerkt. Voor ZZS en Europese Substances of Very High Concern (VHC) dienen zij veiliger alternatieven 
toe te passen als dat mogelijk is. In 2023 is een restrictievoorstel ingediend bij de Europese commissie om Substances of Very 
High Concern (VHC) te verbieden. 
Daarnaast worden steeds meer slecht afbreekbare, mobiele en toxische stoffen ontdekt in bodem, (drink)water en lucht. De 
ILT wil nagaan of het gebruik ervan is toegestaan en welke maatregelen nodig zijn.  
Ook groeit de aandacht voor de mogelijke schadelijkheid van de zogenoemde nano-vormen (zeer kleine deeltjes) van 
chemische stoffen. 
Chemische stoffen zijn relevant in het streven naar een volledig circulaire economie. Steeds vaker worden bijproducten en 
voormalige afvalstoffen beschouwd als (secundaire) grondstoffen. Vermindering van het gebruik van schadelijke stoffen in 
materialen en producten verbetert de mogelijkheden voor hergebruik en recycling. Het toezicht op deze stromen wordt 
complexer. 
Tenslotte werkt de Europese Commissie (EC) verder aan de uitwerking van de chemicaliënstrategie, met een mogelijk grotere 
rol voor de toezichthouder. Dit kan leiden tot een vernieuwing van de REACH-verordening over de registratie en 
veiligheidsevaluatie van stoffen door producten en importeurs. Die verordening beschrijft waar bedrijven en overheden zich 
aan moeten houden.  
De trend is dat normen steeds scherper worden. Dat komt door technologische vooruitgang en voortgang in het onderzoek 
naar de schadelijkheid van chemische stoffen.  
Focus van de ILT 
De ILT richt het toezicht de komende jaren op de sturing op (blootstellings)risico's van gevaarlijke chemische stoffen in de 
keten, door: 
34
