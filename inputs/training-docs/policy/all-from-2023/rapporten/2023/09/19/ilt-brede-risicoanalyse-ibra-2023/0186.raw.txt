ILT-brede risicoanalyse (IBRA) 2022 - Bijlage A IBRA factsheets
Bijzonderheden
1. De voorbereiding voorafgaand aan het vervoer is voor een groot deel bepalend voor de veiligheid tijdens het 
transport van gevaarlijke stoffen. Hiervoor zijn de afzender, belader, verpakker en vuller verantwoordelijk. Ook 
houdt de ILT toezicht bij andere verantwoordelijke partijen in de keten zoals de expediteur, vervoerder, afhandelaar 
en bevrachter. 
De ILT let bij het toezicht onder andere op de volgende onderwerpen en activiteiten:
- Classificatie (indeling van de stof waaraan beheersmaatregelen zijn gekoppeld).
- Verpakken (geschikte verpakking voor een specifieke stof en modaliteit).
- Vullen (laden van stoffen in een geschikte tank voor een specifieke stof en modaliteit. Dit kan zowel een losse 
tankwagen, een reservoirwagen of transporttank zijn als een binnenvaarttankschip).
- Markeren en etiketteren van verpakkingen en tanks.
- Opmaken documentatie.
- Opbouw voor verder transport.
- Intern transport.
- Stuwage.
- Schoonmaken en ontgassen van verpakkingen en tanks.
2. In de voorbereidende handelingen moet rekening worden gehouden met alle te gebruiken modaliteiten tijdens het 
transport en de daarbij behorende eisen. Voldoende kennis en kunde van de medewerkers in de keten zijn van 
belang om de kans op incidenten te beperken. Iedere handeling, zoals (over)laden en lossen, vergroot het risico op 
schade of het vrijkomen van de getransporteerde gevaarlijke stof.
3. Een partij die gevaarlijke lading niet aangeeft, kan goedkoper verzenden en kosten besparen op veiligheidsmaatre-
gelen. Hierdoor ontstaat, naast een onterecht financieel voordeel, een verhoogd risico op schade onderweg.
4. Een risico wordt vaak met verschillende veiligheidsmaatregelen verkleind, dit noemt men stapeling. Hierdoor leidt 
een overtreding zelden tot incidenten met aanzienlijke schade. Incidenten komen meestal voor door een samenloop 
van oorzaken. Een voorbeeld van stapeling is het afsluiten van een vulopening met een schroefdop terwijl ook de 
kraan op die aansluiting gesloten is.
5. De samenleving draagt de schade als gevolg van grote incidenten. Als bijvoorbeeld de veroorzaker failliet gaat, 
neemt de overheid de opruimkosten op zich. De samenleving draagt ook schade die niet gesaneerd kan worden, 
zoals gasvormige lekkages.
6. Bij incidenten treedt ook vaak secundaire schade op, bijvoorbeeld door afsluiten van wegen en inzet van hulpdien-
sten. Deze schade neemt de ILT niet mee in de IBRA.
7. Deze ongewenste gebeurtenis komt ook voor bij aan Defensie gerelateerde ongewenste gebeurtenissen.
Discussiepunten
Een deel van de schade die optreedt bij een incident (lekkage) valt pas (veel) later op. Een voorbeeld hiervan is bodem-
vervuiling op plaatsen waar gevaarlijke stoffen wachten op verder transport zoals terminals, emplacementen, laadloca-
ties en parkeerplaatsen. De ILT kan deze schade niet kwantificeren. Als deze schade zich openbaart, is het vaak het 
resultaat van een opeenstapeling van veel incidenten die zich over langere tijd hebben voorgedaan.
Gevaarlijke stoffen die bij het beladen of lossen van een schip in het water terecht komen, kunnen niet volledig opge-
ruimd worden omdat deze zijn weggestroomd of opgelost. De ILT kan deze schade niet kwantificeren omdat frequentie, 
aard en hoeveelheid van de stof niet bekend zijn.
Gassen of dampen die vrijkomen bij incidenten of operationele handelingen zoals vullen, kunnen, afhankelijk van de 
omstandigheden, leiden tot blootstelling van personen. De gassen en dampen hebben ook effect op het milieu en de 
luchtkwaliteit. De ILT kan deze schade niet kwantificeren omdat een deel van deze effecten zich pas na lange tijd 
openbaart.
Het ontgassen van ladingtanks door binnenvaartschepen is opgenomen in de factsheet ‘Uitstoot Scheepvaart’.
De ILT legt na incidenten maatregelen op aan de gehele sector. Hierdoor voorkomt de ILT herhaling van vergelijkbare 
incidenten.
Inspectie Leefomgeving en Transport |
