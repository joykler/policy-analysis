ILT-brede risicoanalyse (IBRA) 2022 - Bijlage A IBRA factsheets
Afvalstromen en circulaire 
materiaalketens
Omschrijving
Het verwerken van afvalstoffen levert schade op aan de kwaliteit van de leefomgeving. Deze risicoanalyse richt zich op 
de schade door verlies van grondstoffen. En energie door het onvoldoende hergebruiken of nuttig toepassen van 
afvalstoffen. En van niet geregistreerd afval. Ook kan hierdoor schade ontstaan door diffuse verspreiding van afvalstof-
fen in het milieu. Of door emissies naar het milieu door het onjuist verwerken. 
• De berekende maatschappelijke schade voor dit onderwerp: 3,4 miljard euro
• Is er extra schade waarvoor geen bedrag kan worden bepaald: Ja. 
• Aanzienlijke schade binnen de wettelijke regels: Ja, de afvalverwerking in Nederland levert enkele tentallen miljarden 
euro aan schade op. 
• Schade als Buitengewone gebeurtenis: Nee.
Regelgeving en doel
De wet- en regelgeving gaat over het voorkomen, inzamelen, verwerken hergebruiken en/of verwijderen van afval. Voor 
bijzondere categorieën afval (elektrische en elektronische apparatuur, batterijen en accu’s, autowrakken, autobanden, 
verpakkingen en wegwerpplastic) bestaan er Productbesluiten Afvalbeheer [1 t/m 8]. Deze wet- en regelgeving beoogt 
schade aan gezondheid en milieu te minimaliseren. Ook beoogt deze regelgeving het verlies van grondstoffen en energie 
tegen te gaan. 
Bijzonderheden
1. De ILT is niet de enige toezichthouder op de verwerking van afval. Gemeenten, provincies en regionale uitvoerings- 
diensten, douane en certificerende instellingen houden ook toezicht.
2. Er is mogelijk een dubbeltelling van afval dat in deze analyse aangemerkt is als ongeregistreerd. Het is mogelijk ook 
onderdeel van de categorie gemengd afval, omdat ongeregistreerd afval soms alsnog wordt ingezameld door 
bijvoorbeeld de gemeentereinigingsdienst.
3. De hier beschreven ongewenste gebeurtenissen kunnen ook voorkomen bij de aan Defensie gerelateerde factsheet.
4. De staatssecretaris van Infrastructuur en Waterstaat heeft aangekondigd dat het Landelijk afvalbeheerplan (LAP3) 
zal worden opgevolgd door een Circulair materialenplan (CMP1). Dit plan zal een grotere reikwijdte kennen. En meer 
sturen op, onder andere, preventie, het minder toepassen van abiotische grondstoffen en hoogwaardig hergebruik. 
5. Per 1-1-2023 geldt de Uitgebreide Producenten Verantwoordelijkheid (UPV) voor wegwerpplastic en medio 2023 zal 
naar verwachting de UPV voor textiel van kracht worden. Ook voor andere materialen wordt de meerwaarde van 
het instrument UPV onderzocht.
6. We volgen in deze sheet de 14 afvalsoorten die het CBS gebruikt. En waarvoor CE-Delft afvalprijzen heeft berekend. 
Het landelijk afvalplan LAP3 heeft deze afvalsoorten verder uitgesplitst in meer dan 50 afval categorieën.
Discussiepunten
De door de ILT toegepaste percentages voor de ongewenste gebeurtenissen ‘onvoldoende hergebruik’ en ‘niet-geregis-
treerd afval’ hebben een grote mate van onzekerheid. Een aantal afvalcategorieën is zeer heterogeen van samenstelling 
(bevatten zeer verschillende afval- soorten). Dit maakt het moeilijk om 1 milieuprijs vast te stellen voor die categorieën. 
Daarnaast maakt die diversiteit binnen categorieën de aannames voor de omvang van gemist hergebruik en ongeregis-
treerd afval extra onbetrouwbaar. Een voorbeeld is de categorie plastic afval. Kunststoffen zijn ook aanwezig in de 
categorieën afgedankt materiaal (autowrakken en afgedankte elektrische en elektronische apparatuur (AEEA), gemengd 
stedelijk afval en zwerfafval/plastic soep.
Overzicht van ongewenste gebeurtenissen 
In het onderwerp Afvalstromen en circulaire materiaalketens gaat de ILT uit van 2 ongewenste gebeurtenissen:
1. Onvoldoende hergebruiken of nuttig toepassen ten opzichte van de beleidsdoelen.
2. Ongeregistreerd afval dat niet hergebruikt of nuttig toegepast wordt.
De ILT neemt aan dat niet-geregistreerd afval ook onjuist verwerkt wordt (niet hergebruikt of nuttig toegepast of 
onvoldoende hoogwaardig hergebruikt).
Inspectie Leefomgeving en Transport | 42
