ILT-brede risicoanalyse (IBRA) 2023
Deze ontwikkelingen zijn relevant voor de schadeontwikkeling op verschillende onderwerpen binnen de IBRA. 
Voorbeelden daarvan zijn: energielabels op gebouwen en producten, infrastructuur hernieuwbare energie (buisleidingen, 
transport gevaarlijke stoffen) en onnodig brandstofverbruik bij personenauto’s (door het gebruik van minder zuinige 
personenauto’s). Daarnaast ziet ILT toe op de uitfasering van F-gassen met een zeer sterk broeikasgaseffect en ozon-
laag-afbrekende stoffen (OAS). 
Circulaire economie
Een circulaire economie draagt bij aan hergebruik van grondstoffen en de beperking van afvalstromen. Het is een 
belangrijk instrument om klimaatproblemen en vervuiling van het milieu aan te pakken. Zo neemt bij hergebruik de 
uitstoot van broeikasgassen af. 
De overheid wil in 2050 een volledig circulaire economie in Nederland bereiken. Dit betekent dat alle producten die 
Nederlanders in de toekomst gebruiken, steeds opnieuw gebruikt of gerepareerd kunnen worden. Voor afval is de 
beleidsdoelstelling om in 2030 een halvering van het gebruik van primaire niet-biologische grondstoffen te bereiken. 
De IBRA-onderwerpen  Afvalstromen en circulaire materiaalketens, Duurzame producten (Ecodesign) en Wabo richten 
zich op de beperking van afval en hergebruik van grondstoffen. Zo is de ILT 1 van de organisaties die toeziet op voldoen-
de hergebruik en registratie van afval. Een mogelijk risico op dit gebied is bijvoorbeeld toenemende fraude door primair 
materiaal aan te merken als secundair materiaal. Het gevolg hiervan is een onjuiste toepassing van gerecyclede afval-
stoffen met schadelijke componenten. Als deze risico’s optreden, kunnen die in de toekomst door aanscherping van 
regelgeving leiden tot een grotere IBRA-schade op dit onderwerp.
Groene industrie
De Nederlandse industrie moet de komende decennia sterk vergroenen als gevolg van het klimaatakkoord van Parijs, 
de Nederlandse klimaatwet en de European Green Deal. Zware industrie veroorzaakt ongeveer een kwart van de 
Nederlandse CO -uitstoot. Naast deze emissies heeft de industrie ook negatieve gevolgen voor de leefomgeving door 
2
de productie van schadelijke stoffen, lozingen van gevaarlijke stoffen in het milieu, zoals bijvoorbeeld PFAS, maar ook 
doordat restproducten niet of slecht verwerkt of hergebruikt kunnen worden. 
De vergroening van de industrie is relevant voor de schadeontwikkeling op een aantal IBRA-onderwerpen zoals 
Afvalstromen en circulaire materiaalketens, Duurzame producten, Caribisch Nederland  specifiek, Bodem- en grond-
waterkwaliteit, Bouwproducten, Drinkwater, Chemische stoffen en biociden en Wabo.
Klimaatadaptatie
Klimaatadaptatie gaat over het verminderen van de kwetsbaarheid voor klimaatverandering, het verkleinen van de 
uiteindelijke gevolgen daarvan en het benutten van de kansen die een veranderend klimaat biedt. Voorbeelden van 
klimaatadaptatie zijn: dijken verstevigen, rivieren verbreden en meer groen aanbrengen in steden en dorpen. 
Klimaatadaptatie gaat een duidelijke impact hebben op de eisen aan infrastructurele werken en basisvoorzieningen, 
zoals drinkwater. Zowel de klimaatverandering als de maatregelen die genomen worden om deze verandering het hoofd 
te bieden zullen de toekomstige schadeontwikkeling beïnvloeden op IBRA-onderwerpen, zoals veilige hoogwater-
keringen, op drinkwater en voor  Caribisch Nederland op de elektriciteitsvoorziening en voor corrosie van 
brandstofopslagplaatsen. 
Slimme en groene mobiliteit
De ambitie van Nederland is om de mobiliteitssector snel te verduurzamen zodat de CO-uitstoot wordt verminderd. 
2
Het streven is om op termijn geheel over te schakelen op een fossiel- en emissievrije mobiliteit. Hiervoor zijn verschillen-
de zaken noodzakelijk. Denk hierbij aan een toename van verkoop en gebruik van emissievrije voertuigen, elektrische 
oplaadpunten, gebruik van openbaar vervoer en duurzame alternatieven zoals (elektrische) fietsen en scooters. Naast 
ontwikkelingen rond groene mobiliteit wordt mobiliteit ook steeds slimmer. Voorbeelden hiervan zijn de ontwikkelingen 
rondom zelfrijdende voertuigen, een toename van dronegebruik en automatisering in voertuigen. De innovatie zit ook in 
een overgang van mobiliteit naar bereikbaarheid. Bijvoorbeeld door concepten voor autodelen en vormen van deel-
gebruik zodat minder grondstoffen nodig zijn en het ruimtebeslag van voertuigen verkleind wordt.
De ILT veronderstelt dat emissieschades in de toekomst afnemen door elektrische en waterstoftoepassingen in mobili-
teit. Tegelijkertijd brengt het gebruik van deze toepassingen mogelijk nieuwe risico’s met zich mee, ook in de veiligheid. 
Denk hierbij aan een vergroot ontbrandingsgevaar bij waterstof, moeilijk te blussen accupakketten of een groter risico 
op luchtvaartongevallen door een toenemend gebruik van drones. 
Inspectie Leefomgeving en Transport | 25
