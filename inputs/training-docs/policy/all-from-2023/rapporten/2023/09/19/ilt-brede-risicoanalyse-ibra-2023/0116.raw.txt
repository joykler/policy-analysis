ILT-brede risicoanalyse (IBRA) 2022 - Bijlage A IBRA factsheets
De ILT gaat ervan uit dat 2,8% van de bevolking, circa 493.000 inwoners, in aanraking komt met geluidsoverlast door 
wegverkeer boven de norm. Dit is een overschatting; niet iedereen in Nederland woont binnen de invloedsfeer van een 
rijksweg.
Om de geluidbelasting die wegverkeer veroorzaakt te toetsen, hanteert de ILT de L. Geluid tijdens de avond (19-23 uur) 
den
of nacht (23-7 uur), telt daarbij zwaarder mee.
De ILT gebruikt een gemiddeld dB(A) niveau, om een schaduwprijs per dB(A) voor alle overschrijdingen te bepalen. Deze 
stelt de ILT op € 52 per dB(A) per persoon [16], en de overschrijding op gemiddeld 1 dB(A). Met het hanteren van deze 
schaduwprijs, houdt de ILT rekening met regionale verschillen in geluidshinder door wegvervoer. Het aantal wegen en 
daarmee referentiepunten, is in het ene deel van het land namelijk hoger dan in een ander deel van het land. Ook de 
hoogte van een geluidplafond is per referentiepunt vastgesteld.
De ILT berekent per referentiepunt, het aantal betrokken personen en de schadeprijs (€ 52 per dB(A)) een totaal schade-
bedrag voor van circa € 25,6 miljoen gemiddeld over de afgelopen 5 jaar.
4. Geluidsoverlast rail
Omschrijving ongewenste gebeurtenis
In de buurt van een spoorweg kan geluidsoverlast optreden, met als gevolg gezondheidsschade.
Toezicht door de ILT
In Nederland is er onderscheid tussen hoofdspoorwegen, lokale spoorwegen, en bijzondere spoorwegen. De ILT houdt 
alleen toezicht op hoofdspoorwegen. De ILT houdt daarbij toezicht op geluidnormen. Met dit toezicht wil zij het 
overschrijden van geluidnormen voorkomen. Als de geluidnormen worden overschreden, onderneemt de ILT actie.
Er zijn juridische regels voor spoorweggeluid. Deze staan in de wetgeving. De wetgeving richt zich op geluidsreductie. 
Een te grote toename van geluid kan op verschillende manieren worden aangepakt. De belangrijkste zijn:
• geluidproductieplafonds
• bronmaatregelen
• saneringen
• actieplan met geluidbelastingkaart
Populatie
Geluidsoverlast van spoorwegen raakt de populatie die in de nabijheid van spoorwegen of stations woont, of verblijft. 
Dit betreft de categorie 1-10 miljoen personen.
Frequentie
Het hoofdspoorwegennet telt eind 2021 56.629 referentiepunten. Daarnaast staat ook de Hoekse Lijn sinds 2019 onder 
toezicht van de ILT. Dit betreft 478 referentiepunten. In totaal zijn dit 57.107 punten.
Op 623 referentiepunten is sprake van een overschrijding van de geluidproductieplafonds. Dat komt neer op 1,1% van het 
totaal aantal referentiepunten [21].
Inspectie Leefomgeving en Transport | 116
