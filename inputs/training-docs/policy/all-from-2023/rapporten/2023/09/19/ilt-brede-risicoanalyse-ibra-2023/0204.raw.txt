ILT-brede risicoanalyse (IBRA) 2022 - Bijlage A IBRA factsheets
certificering van onderhoudsbedrijven in de koelsector. Daarnaast heeft de ILT het publieke toezicht op de stelselverant-
woordelijke keuringsinstanties en exameninstellingen.
Populatie
Gehele bevolking, meer dan 10 miljoen personen.
Frequentie
Continu.
Effecten
Fysiek letsel en Economie
Niet van toepassing.
Milieu
Ozonlaagafbrekende stoffen versterken ook het broeikaseffect. De wereldwijde uitstoot van deze stoffen lag in 2004 op 
circa 0,2 miljoen kg CFK-11(-eq) [5]. Sindsdien is de potentiële concentratie van ozonlaagafbrekende stoffen in de 
atmosfeer met 8% gedaald [6], wat erop duidt dat de uitstoot is afgenomen sinds 2004. 
Volgens wet- en regelgeving zijn bedrijven verplicht te registreren hoeveel ozonlaagafbrekende stoffen ze produceren 
[13], kopen, verkopen en uitstoten. Op basis van deze informatie, die niet vrij-toegankelijk is, stelt de ILT de uitstoot van 
ozonlaagafbrekende stoffen vast op 4100 kg CFK-11 (-eq.). Het schadebedrag voor een CFK-11(-eq) is € 725/kg [8]. Het 
schadebedrag van de uitstoot van ozonlaagafbrekende stoffen komt daarmee op 4.100 kg x € 725/kg = € 3 miljoen.
Gezondheidsschade
UV-straling kan staarvorming veroorzaken. Dat komt in Nederland veel voor [9]. Daarnaast kan UV-straling (zonlicht) op 
termijn huidkanker veroorzaken. Alle vormen van huidkanker komen pas tientallen jaren na de opgelopen schade tot uiting. 
Het voornaamste risico is waarschijnlijk het gedrag van de mensen zelf: zij zitten langer en vaker in de zon op momenten 
dat de zon hoog staat en gebruiken onvoldoende bescherming tegen de zon. Dit kan huidkanker veroorzaken [10]. 
Productie en gebruik van OAS zijn sinds 1988 met 95% afgenomen [5]. Als gevolg daarvan is de ozonlaag zich aan het 
e
herstellen, de verwachting is dat dit herstel rond het midden van de 21 eeuw grotendeels heeft plaatsgevonden [7]. 
Hierdoor is de kans op nieuwe ziektegevallen als gevolg van de huidige emissies klein. De gezondheidsschade stelt de ILT 
daarmee op 0.
Toekomstige ontwikkelingen
De doelstelling is dat F-gassen in 2030 zijn teruggebracht tot 21% van de hoeveelheid die in 2015 op de Europese markt 
werd gebracht. Schaarste op de markt en het niet tijdig overschakelen van installaties op milieuvriendelijkere alternatie-
ven zal leiden tot een groeiende illegale markt, die weer zal afnemen nadat oude installaties zijn vervangen. De verwach-
ting en hoop is dat de illegale markt haar piek bereikt in 2030 en daarna snel zal afnemen. Dit komt door een zeer sterke 
afname van de vraag.
Een nieuw probleem dient zich echter aan dat isolatiemateriaal gebruikt in gebouwen en apparaten in steeds grotere 
aantallen in de afvalfase komen en dan alsnog tot grote emissies leiden. Dit geldt zowel voor F-gassen als OAS. Zowel de 
ozon- als F-gassenverordening zijn in revisie en proberen met nieuwe regels deze emissies af te remmen. Ook hier is de 
hoop dat in 2030 de top is bereikt doordat de vernietigingstechnieken milieuvriendelijker zijn en ook nieuwer isolatiema-
teriaal geschuimd worden met milieuvriendelijkere alternatieven.
Afgezien van de eerdergenoemde afvalfase is de verwachting dat OAS een verder daling zal zien in het gebruik en de 
emissies. Dit komt doordat er steeds minder installaties zijn die draaien op OAS en de kritische toepassingen ook worden 
uitgefaseerd.
Inspectie Leefomgeving en Transport | 204
