Ministerie van Infrastructuur  
en te concretiseren. Daarbij wordt ook gekeken naar waar concrete praktijkervaring opgedaan kan worden 
en Waterstaat
en welke rollen de ministeries van IenW, LNV en BZK hierin kunnen vervullen.
Datum
19 september 2023
3. Maak scherpere keuzes op korte termijn.
Ons kenmerk
Met de deltacommissaris is het kabinet van mening dat er echte keuzes nodig zijn om Nederland zowel 
IENW/BSK-2023/220012
op de korte als lange termijn klimaatbestendig te houden. Dit betreft vaak lastige keuzes, waarbij het 
belangrijk is dat rekening gehouden wordt met de grenzen van het water- en bodemsysteem. De impact 
van klimaatverandering, zoals beschreven door de deltacommissaris, vormt dan ook de kern van de 
probleemstelling waar de Kamerbrief Water en Bodem sturend op is gebaseerd. Op zijn beurt vormt deze 
brief één van de kaders voor het Nationaal Programma Landelijk gebied (NPLG), de Nota Ruimte én voor 
de herijking van de Deltabeslissingen en voorkeursstrategieën in 2026 (DP2027). 
Het kabinet is zich er van bewust dat vastgestelde beleidskaders nog niet garanderen dat de uitdagingen 
op het gebied van klimaatadaptatie daadwerkelijk worden opgepakt. Samen met het IPO, de Unie van 
Waterschappen en de VNG is daarom de uitvoeringsstrategie en -agenda opgesteld. De oproep van de 
deltacommissaris ziet het kabinet dan ook als een welkom aanbod om samen te werken aan de uitvoering, 
inclusief een tweetal gedeelde speerpunten. Ten eerste om scherpe keuzes te maken in concrete projecten, 
zodat we handen en voeten geven aan voornemens in de dagelijkse praktijk. Het zoveel mogelijk 
vasthouden en bergen van water is, bijvoorbeeld, cruciaal om grondwatervoorraden aan te vullen, maar 
niet voldoende. Er zijn ook scherpe keuzes nodig over het verminderen van de watervraag en het 
aanpassen van de ruimtelijke inrichting en het landgebruik aan de waterbeschikbaarheid. We moeten 
voorkomen dat optimalisatie van het huidig landgebruik leidt tot een verdere ‘lock in’ in gebieden waar 
dit landgebruik op termijn niet houdbaar is. In plaats daarvan moeten deze maatregelen bijdragen aan de 
transitie van het landelijk gebied. Alleen op die manier herstellen we een gezond en evenwichtige 
watersysteem.
Ten tweede om te zorgen dat water en bodem sturend écht impact heeft op de Provinciale Programma’s 
Landelijke gebied (PPLG’s) als doorvertaling van het NPLG, de Nota Ruimte én herijking van de 
deltabeslissingen. 
De signalering van de deltacommissaris dat het beheer van grondwater tegen de grenzen aanloopt wordt 
door het kabinet herkend. Daarom heeft het kabinet in de Kamerbrieven van 25 november 2022 over 
4 5
water en bodem sturend en het NPLS voor grondwater ook kaders meegegeven welke in de PPLG’s 
opgenomen moeten worden. Het gaat dan bijvoorbeeld om een meet- en registratieplicht, een 
grondwaterplafond en een voorkeursvolgorde voor onttrekkingen Hiermee geeft het kabinet ook invulling 
aan het onderdeel van het advies van de Studiegroep Grondwater, om op korte termijn stappen te zetten 
voor de duurzame instandhouding van de grondwatervoorraden. Tevens onderzoekt het kabinet de 
mogelijkheid voor het instellen van een landelijke meldingsplicht voor alle onttrekkingen, en mogelijk 
regionaal zelfs een vergunningsplicht. De mogelijkheden en effecten hiervan, bijvoorbeeld voor 
4 Kamerstuk 27 625 en 30 015, nr. 592
5 Kamerstuk 34 682 en 35 334, nr. 105
Deltaprogramma 2024 | Nu voor later 9
