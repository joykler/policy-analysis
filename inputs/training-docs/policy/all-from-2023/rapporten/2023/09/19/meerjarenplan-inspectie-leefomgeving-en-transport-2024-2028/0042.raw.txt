De Omgevingswet bevat onder andere regels voor het bereiken en/of in stand houden van de gewenste geluidkwaliteit. Zo 
wordt een plafond voor geluidproductie vastgesteld voor een rijksweg of hoofdspoorweg. Bij de aanleg of wijziging van wegen 
of spoorwegen zijn ook trillingen van belang.  
Focus van de ILT 
De ILT blijft, volgens de verplichtingen, inzetten op het controleren van het zwavelgehalte in brandstoffen. Dat doet zij met 
technieken die hun waarde hebben bewezen, zoals remote sensing, snuffelpalen en monsternames. 
Voor de binnenvaart en het gebruik van mobiele machines geldt dat gerichte aandacht voor het zwavelgehalte nodig is. De 
komende jaren is meer onderzoek nodig om daarnaast de risico's van andere emissies, zoals stikstof, CO2 en fijnstof, beter 
in beeld te krijgen. Daar zet de ILT zich voor in. Hiervoor werkt de inspectie ook samen met de Douane, de Nederlandse 
Emissieautoriteit en beleidsdepartementen. 
Verdere internationale samenwerking is nodig om de effectiviteit te verbeteren van het toezicht op de, sinds 2021 geldende, 
strengere emissienormen (Tier III). De ILT werkt samen met andere landen en toezichthouders om de juiste instrumenten 
voor dit toezicht te ontwikkelen. Een ander aandachtspunt is de certificering van onder andere scheepsmotoren door 
Klassenbureaus.  
De ILT heeft de rol om toezicht en handhaving uit te voeren. Verder draagt zij bij aan het voorkomen of beperken van 
geluidhinder en het bevorderen van een gezonde leefomgeving. De ILT houdt rekening met de beleving van de burger bij het 
verlagen van de blootstelling aan geluid en voert de nieuwe taken uit die opgenomen zijn in de Omgevingswet.  
  
42
