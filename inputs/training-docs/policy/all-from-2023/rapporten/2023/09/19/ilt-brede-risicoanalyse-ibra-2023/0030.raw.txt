ILT-brede risicoanalyse (IBRA) 2023
Indirecte schade bij transportonderwerpen
In de berekening van de maatschappelijks schade bij transportonderwerpen neemt de IBRA-methodiek geen indirecte 
schade mee, zoals bijvoorbeeld reistijdverlies bij ongevallen. Daartoe is op dit moment onvoldoende informatie 
beschikbaar. Ecorys adviseert om een algemene opslag op de maatschappelijke schadebedrag te hanteren (i) als er een 
logisch causaal verband is met het incident en (ii) als het aannemelijk is dat de effecten substantieel zijn. Naar analogie 
met een opslag voor niet te berekenen externe effecten bij maatschappelijke kosten-batenanalyses van infrastructurele 
projecten zou een opslag van 0 – 30% opslag kunnen worden gehanteerd. 
Vooralsnog nemen we de suggestie om een generieke opslag te hanteren bij niet berekenbare indirecte schade bij 
transportonderwerpen niet mee in de schade berekening van de IBRA-methodiek. De eisen van (i) aannemelijkheid 
causaal verband en (ii) omvang van effecten, alsmede de hoogte van generieke opslag zijn met de beschikbare informa-
tie moeilijk te bepalen. Toevoeging van een algemene opslag op basis van deze aannames zou meer onzekerheden aan 
de IBRA-methodiek toe voegen en leidt daarmee niet tot verbetering van de IBRA-methodiek. Voor een volgende IBRA 
gaat de ILT onderzoeken of en hoe de informatiepositie verbeterd kan worden.
De ILT heeft enkele scenarioanalyses uitgevoerd om inzicht te krijgen in de mogelijke effecten van een generieke 
procentuele opslag op de rangschikking van IBRA -transport onderwerpen. Er is gebruik gemaakt van meerdere percenta-
ges in de door de Ecorys voorgestelde 0-30% range. De scenarioanalyses laten zien dat het hanteren van een opslag niet 
leidt tot een wezenlijk ander beeld van de maatschappelijke schade op deze onderwerpen. Alleen ‘Onveilig goederen 
vervoer over de weg’ en ‘Ongeval railvervoer’ zouden wellicht 1 of 2 plekken stijgen. De reden daarvoor is dat deze 
onderwerpen op de rangschikking naast een aantal onderwerpen staan met ongeveer dezelfde schadeomvang. De ILT 
benadrukt nogmaals dat de maatschappelijke schades in de IBRA niet gezien moeten worden als absolute waardes maar 
alleen de onderlinge verhouding tussen onderwerpen in beeld brengt om bij het maken van keuzes in de uitvoering van 
toezicht te kunnen prioriteren. Het hanteren van een niet goed onderbouwde opslag voor indirecte schade heeft 
daarvoor geen toegevoegde waarde. 
Reactie van de Raad van Advies op de IBRA versie 2023
Sinds september 2020 adviseert de Raad van Advies de ILT - gevraagd en ongevraagd – over alle mogelijke aangelegen-
heden die verband houden met de IBRA. 
De Raad bestaat uit de volgende personen: 
• De heer dr. F.J.H. (Henk) Don, adviseur en toezichthouder (voorzitter). 
• Mevrouw prof. mr. dr. F. (Femke) de Vries, bijzonder hoogleraar Toezicht Rijksuniversiteit Groningen en consultant.
• De heer dr. A.C.A.P. (André) van Lammeren, onderdirecteur Planbureau voor de Leefomgeving. 
Alle leden hebben op persoonlijke titel zitting in de Raad van Advies. 
Voor de definitieve totstandkoming van de IBRA 2023 is de Raad van Advies bij elkaar gekomen om tot een advies ter 
verbetering van het rapport te komen. Dit advies is opgenomen in bijlage G en bevat 3 hoofdpunten voor de lange 
termijn en 3 hoofdpunten voor het huidige IBRA rapport. De ILT vindt de adviezen waardevol en zal ze voor het meren-
deel overnemen, zoals hieronder beschreven. Naast deze hoofdpunten heeft de Raad enkele onduidelijkheden, vergis-
singen en omissies in  de tekst van de IBRA gesignaleerd. De ILT heeft deze punten in de redactie van de definitieve tekst 
van de IBRA zo veel mogelijk meegenomen.
Lange termijn:
1. De Raad waardeert het feit dat de berekeningen van de maatschappelijke schade op verschillende manieren meer in 
perspectief worden geplaatst, onder andere in perspectief van de maatschappelijke opgaven waarvoor Nederland 
staat, waarbij relaties tussen schades en maatschappelijke opgaven worden geschetst. De Raad beveelt de ILT aan 
om deze relaties nader uit te diepen en te concretiseren.
- De ILT neemt dit advies over in de volgende editie van de IBRA.
2. De Raad beveelt aan om in het verlengde van de nieuwe definitie van maatschappelijke schade ook de gebruikte 
schadecategorieën te heroverwegen, zoals mogelijke overlap tussen milieu en economische schade.
Inspectie Leefomgeving en Transport |
