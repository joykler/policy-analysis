ILT-brede risicoanalyse (IBRA) 2022 - Bijlage A IBRA factsheets
Buisleiding
Omschrijving
Op verschillende tracés in Nederland lopen buisleidingen voor het transport van gevaarlijke stoffen. Gevaarlijke stoffen 
zijn stoffen die giftig zijn of brandbaar. Als een leiding lek raakt en een getransporteerde stof ontsnapt, levert dit risico’s 
op. Dit kan bijvoorbeeld gebeuren doordat de leiding verouderd is of door werkzaamheden aan of vlakbij de buisleiding. 
Bij een incident ontstaat schade aan mens en omgeving door brand, blootstelling aan de stof zelf of door blootstelling 
aan stoffen die door een reactie ontstaan. 
In Nederland ligt ongeveer 22.000 kilometer aan hoofdtransportleidingen. De leidingen transporteren voornamelijk 
aardolie(producten) en aardgas. Ongeveer 10% van het getransporteerd product valt in de categorie ‘overige stoffen’ 
(CO , O , N en acuut toxische stoffen zoals chloor, vinylchloride en ethyleenoxide).
2 2 2
Hoofdtransport(buis)leidingen zijn heel belangrijk voor zowel de burger (energievoorziening ten behoeve van woningen) 
als voor de industrie (energievoorziening, aan- en afvoer van grondstoffen). Het transport door buisleidingen is een 
relatief veilig transport, omdat er weinig incidenten zijn met buisleidingen.
De ILT richt haar toezicht op het veiligheidsbeheerssysteem van de buisleidingexploitanten. Het doel van het toezicht is 
om te zorgen dat buisleidingen niet (gaan) lekken. Over het algemeen leven buisleidingexploitanten de regels goed na 
(meer dan 90% volgens de ervaringscijfers van de ILT). De externe veiligheidsrisico’s perkt men ruimtelijk in. Er mogen 
bijvoorbeeld geen (beperkt) kwetsbare objecten (zoals woningen) voorkomen in de zogeheten PR 10-6-contour van de 
buisleiding. PR 10-6 betekent dat de kans dat iemand overlijdt bij een zwaar ongeval 1 op 1 miljoen per jaar is. Op plekken 
waar binnen de PR 10-6 contouren kwetsbare objecten stonden, heeft men maatregelen getroffen [3].
• De berekende maatschappelijke schade voor dit onderwerp: € 0,12 miljoen
• Is er extra schade waarvoor geen bedrag kan worden bepaald: ja
• Aanzienlijke schade binnen de wettelijke regels: nee
• Schade als buitengewone gebeurtenis: ja, € 140 miljoen euro
Regelgeving en doel
De ILT houdt toezicht op basis van de regelgeving rondom buisleidingen. Deze regelgeving bestaat uit het Besluit Externe 
Veiligheid Buisleidingen [1] en de Regeling Externe Veiligheid Buisleidingen [2].
Het doel van de regels is om gezondheid en milieu te beschermen [1 en 2]. De regels zijn er ook op gericht dat er een 
hoofdstructuur van buisleidingen beschikbaar blijft.
Bijzonderheden
1. De energietransitie leidt tot ontwikkelingen in het transport via buisleidingen. Buisleidingen worden langer gebruikt 
en (oude) aardgasleidingen worden gebruikt voor het transport van waterstof. Daarnaast zijn er technische 
ontwikkelingen om bijvoorbeeld kunststofleidingen toe te passen voor transport van waterstof. Deze ontwikkelin-
gen leveren nieuwe risico’s op. De ILT ziet erop toe dat de risico’s van deze ontwikkelingen binnen de normen 
blijven.
2. Criminelen tappen steeds vaker illegaal (olie)producten uit de transportleidingen. Het risico op lekken en incidenten 
groeit daarmee ook.
3. Dit onderwerp komt ook voor bij Defensie gerelateerde ongewenste gebeurtenissen.
Discussiepunten
Geen.
Overzicht van ongewenste gebeurtenissen 
1. Uitstroom buisleiding naar lucht/bodem/water inclusief een mogelijke explosie
2. Uitstroom buisleiding naar lucht/bodem/water inclusief een mogelijke explosie BG
Inspectie Leefomgeving en Transport |
