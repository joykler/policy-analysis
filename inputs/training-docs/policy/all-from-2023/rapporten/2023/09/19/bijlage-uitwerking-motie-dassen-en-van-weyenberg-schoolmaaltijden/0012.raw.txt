Uitgewerkte scenario’s met bijbehorende kosten 
Dit hoofdstuk bevat de tekstuele uitwerking van de structurele scenario’s A, B en C. Alle 
scenario’s zijn inclusief organisatiekosten van 8% en gaan uit van de huidige 
voedselprijzen.  
 
Structureel scenario A – Schoolmaaltijden aanbieden aan een afgebakende 
doelgroep 
Schoolmaaltijden kunnen structureel worden aangeboden aan een deel van de leerlingen 
behorende tot een bepaalde doelgroep. Het afbakenen van een doelgroep past goed bij 
de doelstellingen armoedebestrijding en kansengelijkheid, want middels een afgebakende 
doelgroep worden de leerlingen bereikt die een schoolmaaltijd het hardst nodig hebben. 
Daarnaast draagt dit scenario ook bij aan de doelstelling gezondheid. Voor de 
schoolmaaltijden gelden namelijk de richtlijnen Schijf van Vijf van het 
16
Voedingscentrum. De mogelijkheid hierbij is om aan een subsidie of regeling een harde 
voorwaarde te stellen om te voldoen aan de richtlijnen, dan wel in het geval van een 
lumpsum of bijdrage aan het gemeentefonds te stimuleren dat scholen gebruik maken 
van de richtlijnen Schijf van Vijf van het Voedingscentrum. 
Voor de afbakening van de doelgroep is een indicator nodig, idealiter op schoolniveau. 
Het is in de uitvoering niet wenselijk om op gezinsniveau te kijken naar inkomen, omdat 
dit het opvragen van inkomensgegevens vereist en kan zorgen voor stigmatisering en 
schaamte onder ouders. Een indicator op wijkniveau of ander geografisch niveau is 
minder doeltreffend in het bereiken van de leerlingen in de doelgroep met een maaltijd 
op school. Wijkindicatoren als armoedeprobleemcumulatiegebied (APCG) hebben een 
grote foutmarge en zeggen bovendien weinig over de leerlingenpopulatie van een school. 
Verschillende scholen in een postcodegebied kunnen verschillende leerlingenpopulaties 
17
hebben. Vooral in het vo is deze afwijking groot, omdat vo-leerlingen vaak niet in de 
eigen wijk naar school gaan.  
 
A1 – Schoolmaaltijden aanbieden voor de deelnemende scholen op 31 december 2023 
van het huidige Programma Schoolmaaltijden  
Doelstelling: Kansengelijkheid, armoedebestrijding, gezondheid 
Doelgroep: Deel van de leerlingen in het po en vo 
Aanbod: Maaltijd op school 
Kosten: € 155 miljoen 
Uitvoering en financiering a: direct aan scholen, subsidieregeling 
b: via een tussenpartij, subsidieregeling of aanbesteding 
d: gemeenten, ophogen gemeentefonds 
 
In het huidige Programma Schoolmaaltijden is gekozen om gebruik te maken van het 
18
percentage lage inkomens op schoolniveau uit de NCO-rapportages. Voor het huidige 
19
programma is hiervoor 30% als drempelwaarde gehanteerd. Daarnaast is ervoor 
                                                                 
16
 Richtlijnen Schijf van Vijf | Voedingscentrum 
17
 A PCG staat voor armoedeprobleemcumulatiegebied en is een indicator per postcodegebied. De APCG indicator kijkt naar de financiële 
situatie van huishoudens per postcodegebied. 
18
 Jaarlijkse rapportage op schoolniveau van het Nationaal Cohortonderzoek Onderwijs (NCO). Zie hier voor meer informatie en een 
voorbeeldrapportage: Rapportages | Nationaal Cohortonderzoek Onderwijs. 
19
 Een school valt binnen de doelgroep wanneer 30% of meer van haar leerlingen uit een gezin komt met een laag inkomen volgens d e 
laaginkomen-indicator uit de jaarlijkse NCO-rapportage. Daarnaast is er voor onderwijsvormen die geen NCO-rapportage hebben het 
principiële besluit genomen om deze allemaal tot de doelgroep te rekenen. Het gaat hierbij om speciaal onderwijs, speciaal 
basisonderwijs, voortgezet speciaal onderwijs, praktijkonderwijs en aparte vestigingen voor onderwijs aan nieuwkomers.
