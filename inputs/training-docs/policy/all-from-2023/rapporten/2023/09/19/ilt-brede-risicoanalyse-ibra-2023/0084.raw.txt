ILT-brede risicoanalyse (IBRA) 2022 - Bijlage A IBRA factsheets
Defensie
Omschrijving
Dit onderwerp betreft schade aan de fysieke veiligheid, gezondheid en milieu door activiteiten die uitgevoerd worden 
binnen Defensie-inrichtingen en enkele bijzondere inrichtingen.
• De berekende maatschappelijke schade voor dit onderwerp: 4 miljoen euro
• Is er extra schade waarvoor geen bedrag kan worden bepaald: Nee 
• Aanzienlijke schade binnen de wettelijke regels: Nee
• Schade als Buitengewone gebeurtenis: Nee
Regelgeving en doel
Het doel van de wet- en regelgeving is om normoverschrijdingen te voorkomen die schade kunnen veroorzaken voor 
mens, milieu en klimaat. De ILT houdt toezicht op de naleving van wet- en regelgeving op Defensie-inrichtingen, zoals 
voor een deel ook beschreven in diverse andere IBRA-ongewenste gebeurtenissen (zie de tabel zoals vermeld bij 
‘bijzonderheden’).
Daarnaast is er wet- en regelgeving van toepassing die nog niet in andere factsheets is beschreven [1 t/m 9]. De belang-
rijkste daarvan zijn de Wet algemene bepalingen omgevingsrecht, de verleende vergunningen, het Activiteitenbesluit en 
activiteitenregeling. Er is wet- en regelgeving over de opslag, het transport en het gebruik van gevaarlijke stoffen (incl. 
munitie), de constructie- en brandveiligheid van nieuwbouw en het brandveilig gebruik van bestaande gebouwen op 
Defensie-inrichtingen. 
Bijzonderheden
1. De ILT houdt toezicht op meerdere instanties:
- Defensie-inrichtingen, ongeveer 140 objecten [10].
- Indirect ook op het Rijksvastgoedbedrijf van het ministerie van Binnenlandse Zaken en Koninkrijksrelaties. Het 
Rijksvastgoedbedrijf voert voor Defensie diverse infrastructuur-gerelateerde taken uit.
- Enkele TNO-locaties waar, onder andere voor Defensie, onderzoek wordt gedaan op het gebied van munitie en 
NBC-strijdgassen.
- Domeinen/Financiën (Brzo-inrichting, tijdelijke opslag van inbeslaggenomen vuurwerk te Ulicoten). Dit is een 
locatie van het ministerie van Financiën.
2. Diverse inrichtingen, zoals genoemd in het voorgaande punt, vallen in de categorie Staatsvertrouwelijk (STG). 
Daarom mogen alleen aangewezen en gescreende toezichthouders toezicht uitvoeren.
3. De activiteiten op Defensie-inrichtingen zijn voor een belangrijk deel vergelijkbaar met activiteiten op/door 
burgerbedrijven en zijn voor een deel specifiek/uniek voor Defensie. 
Vergelijkbare activiteiten
Defensie, TNO en Domeinen moeten zich bij de uitvoering van activiteiten binnen de inrichtingen houden aan Wabo-
regels en andere wet- en regelgeving [10, p36]. Veel van de ongewenste gebeurtenissen die hiermee beheerst worden – 
en de maatschappelijke schade die hieruit voortvloeit -, beschrijft de ILT al bij andere onderwerpen in de IBRA. Zie 
hiervoor de factsheets:
1. afvalverwerking
2. asbest
3. bodemkwaliteit
4. buisleidingen
5. energielabels
6. legionella
7. lozing scheepvaart
8. Chemische stoffen en biociden
9. transport van gevaarlijke stoffen
10. uitstoot ozonlaag afbrekende stoffen en f-gassen
11. uitstoot scheepvaart
Deze (veelal milieugebonden) ongewenste gebeurtenissen behandelt de ILT hier niet verder.
Inspectie Leefomgeving en Transport | 84
