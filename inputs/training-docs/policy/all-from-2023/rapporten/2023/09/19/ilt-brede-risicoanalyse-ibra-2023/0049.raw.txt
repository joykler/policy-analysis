ILT-brede risicoanalyse (IBRA) 2022 - Bijlage A IBRA factsheets
1. Blootstelling aan asbest
Omschrijving ongewenste gebeurtenis
Asbesthoudende producten kunnen de menselijke gezondheid schaden. Dat kan ook voorkomen als asbest zich 
verspreidt nadat men dit verkeerd heeft verwijderd.
Toezicht door de ILT
Meerdere overheidsinstanties houden toezicht op asbest (verwijdering) [7]. Gemeenten en het Rijk houden toezicht op 
mogelijke (werk gerelateerde) asbestblootstellingen. Binnen het Rijk zijn met name de NAI en de ILT in beeld.
Bij producten die op de markt komen is ook de NVWA een handhavingspartner.
De ILT ziet toe op de omgang (vervaardiging, import, bewerking en beschikbaarstelling) van asbest en asbesthoudende 
producten. De ILT ziet daarnaast toe op de verwijdering van asbest uit objecten zoals treinen, schepen en installaties en 
uit asbestwegen [7]. Het toezicht van de ILT is objectgericht.
Populatie
Mensen die beroepsmatig asbest verwijderen uit objecten als schepen, 
mensen in de procesindustrie en onderhoudspersoneel dat onvoldoende op de hoogte is van de aanwezigheid van 
asbest in allerlei toepassingen.  
De NAI rapporteert in de sectorrapportage Asbest [8] dat er zelfs bij gecertificeerde bedrijven op ongeveer de helft van de 
bezochte locaties onvoldoende veilig gewerkt wordt met asbest. Voor het domein waar ILT op toeziet, zou dit heel wel 
ook kunnen gelden gezien de aantallen werkzaamheden, de complexiteit van de objecten waar men typisch aan werkt 
en de tijdsdruk die daar veelal bij komt.
Burgers die blootstaan aan onjuist verwijderd asbest (oude ‘vergeten’ locaties zoals asbestwegen en private 
sloopwerkzaamheden).
Burgers die in aanraking komen met asbesthoudende (consumenten)producten. Bijvoorbeeld door de import van 
asbesthoudende producten uit landen van buiten de EU.
De ILT schat dat de populatie valt in de categorie ‘100.000-1 miljoen’.
Frequentie
De ILT houdt toezicht op het op de markt komen van asbesthoudende producten (verbod op import, voorhanden 
hebben, ter beschikking stellen). Ook ziet de ILT erop toe, dat mensen asbest en asbesthoudende producten op de juiste 
wijze verwijderen.
Er is weinig bekend over hoe vaak er asbesthoudende producten op de markt komen.
Kans op blootstelling
De kans op blootstelling aan asbest neemt de laatste jaren af. Dit heeft te maken met het verbod op toepassing van 
asbest, dat in de periode 1978-1998 stapsgewijze van kracht is geworden. Het aantal slachtoffers neemt sinds 2016 af [6].
Er is nog steeds kans op blootstelling. In maart 2018 blijkt er bijvoorbeeld asbest in cosmeticaproducten te zitten. De ILT 
is hiernaar, samen met de NVWA, een breed onderzoek gestart [9]. Het RIVM heeft eind 2018 aangegeven dat de kans op 
blootstelling bij deze producten waarschijnlijk beperkt is. Wel is het van belang dat men verdere blootstelling zoveel 
mogelijk voorkomt [10].
Er worden 2 soorten blootstelling aan asbestvezels onderscheiden, namelijk werkgerelateerde en niet-werkgerelateerde 
blootstelling en naar werknemers en willekeurige burgers. Het is niet precies bekend hoe omvangrijk de activiteiten 
gericht op asbestverwijdering en asbestbewerking zijn. Het is niet bekend hoeveel blootstelling en gezondheidsschade 
daardoor ontstaan. Daar maakt de ILT een schatting van.
-6
Het RIVM geeft aan dat personen, geboren na 1975, een geringe kans (scenario 2, kans 10) hebben om mesothelioom te 
ontwikkelen door werkgerelateerde blootstelling [6]. De ILT heeft een inschatting gemaakt op basis van de beroepsbevolking  
in de leeftijd van 15-45 jaar [11]. De beroepsbevolking in de leeftijd 15-45 jaar bedraagt ongeveer 5,5 miljoen personen.
Inspectie Leefomgeving en Transport | 49
