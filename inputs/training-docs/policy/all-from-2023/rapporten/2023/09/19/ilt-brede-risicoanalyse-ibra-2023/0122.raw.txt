ILT-brede risicoanalyse (IBRA) 2022 - Bijlage A IBRA factsheets
Voorbeeld 3: Uitbraak van een genetisch gemodificeerd (gg) poliovirus. 
In 2018 vindt in België een klinische studie plaats met een gg-poliovirus. Daarbij zijn Nederlandse patiënten voor het 
afronden van het onderzoek naar huis gegaan, terwijl ze nog virusdeeltjes uitscheidden. Het gevolg is de mogelijke 
verspreiding van het poliovirus onder het niet-gevaccineerde deel van de Nederlandse bevolking. Dit kan de poging door 
de World Health Organization (WHO), om polio wereldwijd uit te bannen, doorbreken.
Voorbeeld 4: Illegale toepassing van een genetisch gemodificeerd (gg) techniek in de mens. 
In 2018 is in China een aantal kinderen geboren, dat door nieuwe genetische technieken (CRISPR/Cas) een gen mist. 
Daardoor zijn deze kinderen niet meer vatbaar voor een infectie met het HIV-virus, het humaan immunodeficiëntievirus 
dat aids veroorzaakt. Van deze mutatie is echter ook bekend dat zij een kortere levensverwachting geeft. De onderzoeker 
die dit uitvoerde werkte hieraan zonder goedkeuring van de (Chinese) overheid [6].
Fysiek letsel, Economie, Milieu, Gezondheidsschade
#
2. Ongewenste verspreiding ggo; Buitengewone gebeurtenis
Omschrijving ongewenste gebeurtenis
Buitengewoon grote hoeveelheid schade aan het milieu en de gezondheid door de ongecontroleerde verspreiding van 
ggo’s.
Toelichting
Een ggo, zoals een genetisch gemodificeerd virus of gewas, kan uit een Nederlands laboratorium ontsnappen. De 
verspreiding van een ggo kan mogelijk grote en zelfs grensoverschrijdende gevolgen hebben. Als een ggo ontsnapt, kan 
dat onherstelbare gevolgen hebben voor het biologische evenwicht. Een gg gewas kan bijvoorbeeld bestaande gewassen 
verdringen en uitroeien. 
Effecten (buitengewone gebeurtenis)
Fysiek letsel
Niet van toepassing.
Economie
Niet van toepassing.
Milieu en Gezondheidsschade
Een voorbeeld van het ontsnappen van een organisme, uit een laboratorium met grote gevolgen, is de mond-en-klauw-
zeer (MKZ) uitbraak in het Verenigd Koninkrijk in 2007. Het betrof een wild type (niet gg) virus dat via een niet juist 
afgesloten rioleringssysteem in het milieu kwam. De gevolgen van deze uitbraak bleven beperkt tot het Verenigd 
Koninkrijk, door de maatregelen die de overheid trof na de MKZ-uitbraak van 2001. 
In 2001 kampt het Verenigd Koninkrijk met een MKZ-uitbraak, die zich ook uitbreidt naar Nederland en Frankrijk. De 
ziekte is zeer besmettelijk. Maar om economische redenen mogen de boeren hun dieren niet laten vaccineren (met name 
Japan en de Verenigde Staten weigeren vlees van gevaccineerde dieren te importeren). Bij een MKZ-uitbraak ruimt de 
overheid preventief alle evenhoevige dieren, zoals geiten, schapen, varkens, herten, reeën en runderen in de directe 
omgeving om verspreiding van het virus tegen te gaan.
De gevolgen van de uitbraak van 2001 in het Verenigd Koninkrijk [7]:
• Ruim 6 miljoen dieren zijn geruimd.
• Er zijn 2.000 boerderijen getroffen.
De totale schade in het Verenigd Koninkrijk is € 9,3 miljard ($ 8 miljard). 
Opmerking: In Nederland is het aantal dieren dat het MKZ-virus zou kunnen krijgen vergelijkbaar met dat in het Verenigd 
Koninkrijk [8;9].
Inspectie Leefomgeving en Transport |
