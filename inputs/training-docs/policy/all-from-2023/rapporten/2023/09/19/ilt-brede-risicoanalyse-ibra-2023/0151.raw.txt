ILT-brede risicoanalyse (IBRA) 2022 - Bijlage A IBRA factsheets
In Nederland is nog geen officiële botsing voorgekomen tussen een onbemand en een bemand luchtvaartuig. In 2018 zijn 
wel zeven bijna-botsingen gemeld [15]. De Onderzoekraad voor Veiligheid (OVV) heeft verscheidene onderzoeken gedaan 
naar bijna-botsingen met drones in 2017 [16 t/m 18]. Het aantal incidenten is de afgelopen jaren toegenomen [14]. 
Wel hebben zich in het buitenland incidenten voorgedaan met drones. Zo is in Kroatië een maritieme drone neergestort 
tijdens een inspectie op illegale visserij en het meten van zwavelconcentraties in scheepsuitlaatgassen. Het ongeval 
veroorzaakte een bosbrand die 150 hectare dennenbos vernietigde [19]. Ook is een incident bekend tijdens een drone-
show in China. Bij dit incident vielen meerdere drones uit de lucht, hierbij vielen meerdere gewonden [20]. Het is 
voorstelbaar dat dergelijke incidenten zich ook binnen Nederland kunnen voordoen. 
Effecten
Fysiek letsel
Er zijn in Nederland nog geen incidenten met onbemande luchtvaartuigen bekend waarbij mensen gewond zijn geraakt. 
Daarom schat de ILT het schadelijke effect op € 0.
Economie
Onbemande luchtvaartuigvoorvallen kunnen ernstige economische kosten meebrengen voor luchthavens en luchtvaart-
maatschappijen. Na een dronewaarneming in een CTR kan een luchthaven besluiten een landingsbaan af te sluiten. De 
European Union Aviation Safety Agency (EASA) schat de vertragingskosten van een baanafsluiting van 30 minuten voor 
de 10 grootste Europese luchthavens op € 325.000 tot € 514.000 [21].
Hoewel dit geen economische schade betreft zoals gedefinieerd in de IBRA, geeft het wel een indicatie van de schade die 
kan ontstaan als gevolg van voorvallen met onbemande luchtvaartuigen. In Nederland is geen geval van economische 
schade bekend na een waarneming van een onbemand luchtvaartuig in een CTR. Daarom schat de ILT het effect op € 0.
Milieu
Er hebben nog geen incidenten plaatsgevonden die hebben geleid tot milieuschade in Nederland. Daarom schat de ILT 
het effect op € 0.
Gezondheidsschade
Niet van toepassing.
Toekomstige ontwikkelingen
Zowel het aantal onbemande luchtvaartuigen als het aantal toepassingen daarvan, neemt de komende jaren sterk toe. 
Uit onderzoek blijkt dat die groei nog lang doorzet, met name binnen de sectoren bezorging en mobiliteit groeit de 
toepassing van onbemande luchtvaartuigen na 2035 sterk [22].
Met het aantal nieuwe toepassingen kan ook de kans op ongevallen toenemen. Dit risico is benoemd in het Actieplan - 
Programma onbemande luchtvaart 2021-2023 [13] en is een belangrijke reden voor de oprichting van luchtverkeersleider 
U-space op Europees niveau. Daarnaast zijn andere genoemde risico’s het misbruiken van onbemande luchtvaartuigen 
voor terroristische doeleinden en illegale datawinning, maar ook ongewenste effecten voor het milieu. 
Schadeoverzicht
In de tabel hieronder wordt het schadebedrag, onderverdeeld in de vier schadecategorieën, per ongewenste gebeurtenis 
samengevat. De totale schadebedrag dat hier van af is geleid staat eronder. 
Schade in € miljoen/jaar
 
 
1. Ongeval met onbemande luchtvaart (drones) €0 €0 €0 n.v.t. €0
Totaal     €0
Inspectie Leefomgeving en Transport | 151
Fysiek letsel
Economie
Milieu
Gezondheids-
schade
Totale schade in 
€ miljoen/jaar
Buitengewone   
gebeurtenis 
in € miljoen
