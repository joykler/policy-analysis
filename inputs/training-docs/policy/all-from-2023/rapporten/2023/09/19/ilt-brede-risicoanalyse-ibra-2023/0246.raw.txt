ILT-brede risicoanalyse (IBRA) 2022 - Bijlage C Marktwerking
Verwijzingen algemeen
[2] Algemene Rekenkamer (2017). Producten op de Europese markt: CE-markering ontrafeld. Geraadpleegd op 
13 januari 2023, van https://www.rekenkamer.nl/publicaties/rapporten/2017/01/19/
producten-op-de-europese-markt-ce-markering-ontrafeld.
[3] Eurostat (2023). Residential construction – annual data, % of GDP. Geraadpleegd op 13 januari 2023, van  
https://ec.europa.eu/eurostat/databrowser/view/tipsna50/default/table?lang=en.
Onderwerp 2: Duurzame producten
Beschrijving marktwerking bij dit onderwerp
In Europa moeten energiegerelateerde producten, die onder de verordening rondom Ecodesign vallen, voldoen aan 
minimumeisen voor energie-efficiëntie. De Europese Commissie legt voor diezelfde producten ook een beperking op 
voor het gebruik van gevaarlijke stoffen. Het doel hiervan is de totale milieubelasting van een product (bij productie, 
gebruik en recycling) terug te dringen. Een fabrikant mag zo’n product pas op de EU-markt brengen als het voldoet aan 
de Europees gestelde eisen. De fabrikant verklaart dit door een conformiteitsverklaring. Ook moet de fabrikant een 
CE-markering aanbrengen. CE staat hierbij voor Conformité Européenne. Dat betekent dat het product voldoet aan de 
Europese productnormen. Marktschade treedt op door de verkoop van producten zonder conformiteitsverklaring en 
CE-markering, of als het product niet voldoet aan andere Europees gestelde eisen. De marktschade betreft 
concurrentievervalsing. 
Regelgeving en doel
Het toezicht van de ILT op duurzame producten richt zich op het naleven van de Europese regelgeving over Ecodesign [1]. 
Hiermee beschermt de Europese Unie bedrijven die de Ecodesign regels naleven, tegen oneerlijke concurrentie door 
bedrijven die de regels negeren. De belangrijkste voordelen in de EU-wetgeving voor de fabrikanten zijn ten eerste 
duidelijke en uniforme regels voor de producten en marktdeelnemers. Ten tweede zijn dat gestroomlijnde markt-
toezichtprocedures voor het controleren van producten. 
Toezicht door de ILT
De ILT beschermt de markt door producten uit de handel te nemen die niet voldoen aan Europese eisen. De ILT laat de 
fabrikant reeds verkochte producten terugroepen als die niet volgens de eisen zijn. Ook past de ILT sancties toe zodat 
bedrijven stoppen met het verkopen van producten die niet aan de eisen voldoen.
Frequentie en effecten
Momenteel gelden de Europese regels voor energieverbruikende producten. Dit zijn bijvoorbeeld verlichting, verwar-
mingstoestellen, koelapparatuur, computers en televisies. Of veel huishoudelijke apparaten, zoals fornuizen, ovens, 
magnetrons, vaatwassers, diepvriezers, koelkasten, wasdrogers, wasmachines en stofzuigers. De Europese Commissie 
zet steeds meer producten op de lijst [2]. Voor wat betreft de CE-richtlijn ‘Ecologisch ontwerp voor energiegerelateerde 
producten’ schat de Europese Commissie dat 10% tot 20% van de producten op de markt niet (volledig) voldoet aan de 
geldende Europese eisen [4, p33]. Voor gastoestellen ligt de schatting op 5% tot 10% [3, p33]. De ILT heeft geen gegevens 
over het aantal bedrijven dat schade oploopt omdat andere bedrijven producten aanbieden die niet aan CE-markering 
voldoen. Marktschade door deze vorm van concurrentievervalsing kan de ILT niet achterhalen en daarom staat hier geen 
schadebedrag (#). Gelet op de hoeveelheid apparaten en het percentage van de producten dat niet voldoet zal het 
schadebedrag voor dit onderwerp waarschijnlijk heel hoog zijn.
Verwijzingen wet- en regelgeving
[1] Market surveillance for products. Geraadpleegd op 07-04-2023, van https://single-market-economy.ec.europa.eu/
single-market/goods/building-blocks/market-surveillance_nl 
Verwijzingen algemeen
[2] Eisen voor milieuvriendelijk ontwerpen. Geraadpleegd op 07-04-2023, van https://europa.eu/youreurope/business/
product-requirements/compliance/ecodesign/index_nl.htm 
[3] CE Delft. (2017). Producten op de Europese markt: CE-markering ontrafeld. Geraadpleegd op 07-04-2023, van 
file:///H:/Downloads/Rapport+Producten+op+de+Europese+markt+CE+markering+ontrafeld.pdf 
Inspectie Leefomgeving en Transport |
