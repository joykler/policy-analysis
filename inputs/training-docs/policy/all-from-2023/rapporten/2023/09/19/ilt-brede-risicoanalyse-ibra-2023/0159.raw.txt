ILT-brede risicoanalyse (IBRA) 2022 - Bijlage A IBRA factsheets
Toezicht door de ILT
De ILT houdt in de scheepvaart onder andere toezicht op de volgende zaken:
• De hoeveelheid aanwezige bemanning
• De kwalificering van de bemanning
• Veiligheidscertificaten
• De certificering van keuringsartsen
• Vereisten voor scheepsuitrusting: Marine Equipment Directive (MED)
• Naleven van procedures voor het laden en lossen van bulkschepen
• Veiligheidssituatie van bezoekende buitenlandse zeeschepen: Port State Control (PSC)
• Correct vervoer van lading
Populatie
Alle mensen die werkzaam zijn op een zeevaartschip, passagiers aan boord van het schip en mensen die aan de kust 
wonen kunnen slachtoffer worden van een ongeval. De populatie valt hiermee in de categorie 100.000-1 miljoen.
Frequentie
Ongevallen in de koopvaardij komen dagelijks voor [39].
Effecten
Fysiek
In de periode 2019 tot en met 2022 vielen als gevolg van scheepsongevallen en scheepsincidenten in de koopvaardij 16 
doden, 85 zwaargewonden en 167 lichtgewonden [29, 44]. Per jaar rekent de ILT daarom met 4 doden, 21 zwaar- gewon-
den en 42 lichtgewonden. Omdat veel incidenten vermoedelijk niet gemeld worden is dit een onderschatting. 
Omgerekend naar euro’s resulteren deze aantallen in een schadebedrag van € 26,1 miljoen (€ 4,1 miljoen per dode,€ 
408.000 per zwaargewonde en € 29.000 per lichtgewonde).
Economie
Een economische schadepost is het bergen van schepen. Dat gebeurt soms (deels) op kosten van de overheid.
De eigenaar wil vaak van het schip af, omdathij niet aansprakelijk voor de lading is en de kosten van de berging vaak 
hoger liggen dan wat het schip oplevert. Sinds 2016 is een verzekering op koopvaardijschepen verplicht [16]. Die 
verzekering moet de kosten van het opruimen van het wrak dekken. Als het wrak een gevaar vormt en de eigenaar niet 
opruimt, moet de overheid (Rijkswaterstaat voor rijkswateren) het schip bergen, ook als daarvoor niet (volledig) verhaal 
kan worden genomen op de scheepseigenaar. De kosten hiervan zijn echter onbekend.
Aanvaringen met infrastructuur en walvoorzieningen zijn hier niet in meegenomen, maar kunnen ook leiden tot 
aanzienlijke schadeposten.
Een andere mogelijke economische schadepost is het opruimen van giftige stoffen en de daarmee gepaard gaande 
kosten. Deze stoffen komen in het water terecht na een ongeval op zee of door illegale lozing. Vermoedelijk wordt dit 
vaak niet gemeld. Daardoor kan Rijkswaterstaat de kosten niet verhalen op de veroorzaker van deze verontreiniging. 
Ook deze kosten zijn onbekend, daarom rekent de ILT met #.
Milieu
Het aantal scheepsongevallen met zeeschepen, waarbij de uitstroom van bijvoorbeeld olie of gas is geregistreerd, is 
gemiddeld 6 per jaar [37]. In driekwart van de ongevallen op zee is onbekend of sprake is van uitstroom. Daarom is de 
schatting, dat (6 x 4=) 24 keer per jaar uitstroom plaatsvindt door de zeevaart. Daarnaast is soms sprake van verlies van 
lading door zeeschepen, wat ook milieuschade tot gevolg heeft. In 2022 was dit 1 keer geregistreerd door ILT. Door het 
gebrek aan meldingen hierover is de omvang van deze schade niet in te schatten: #.
Gezondheidsschade
Als gevolg van ongevallen op de zeevaart raken enkele tientallen personen gewond. Door deze kwetsuren zijn zij zeer 
waarschijnlijk enkele dagen tot langere tijd arbeidsongeschikt, met alle medische kosten tot gevolg. Daarnaast moeten 
personen met letsel soms van het schip worden geëvacueerd, wat tot hoge kosten leidt. De omvang van deze schade is 
niet in te schatten: #.
Inspectie Leefomgeving en Transport | 159
