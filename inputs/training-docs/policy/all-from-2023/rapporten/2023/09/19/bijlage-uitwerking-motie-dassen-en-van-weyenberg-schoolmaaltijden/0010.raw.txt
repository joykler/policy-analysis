Uitgangspunten en overwegingen bij opstellen van de scenario’s 
School als vindplaats 
Vanwege de vraag om schoolmaaltijden in de motie, is bij de scenario’s steeds (de 
betrokkenheid van) de school als uitgangspunt genomen voor het verstrekken van 
maaltijden aan kinderen. De school wordt hierin beschouwd als vindplaats voor een 
schoolmaaltijdenaanbod. Andere routes zijn denkbaar, bijvoorbeeld met betrokkenheid 
van gemeenten of welzijnsorganisaties, waarbij ondersteuning rondom maaltijden 
rechtstreeks wordt geboden aan gezinnen. Deze denkrichting is vanwege de strekking 
van de motie niet uitgewerkt. 
Boodschappenkaart 
In de doorrekening van de drie hoofdscenario’s op de lange termijn is, in tegenstelling tot 
13
het huidige programma, de boodschappenkaart niet meegenomen als optie voor een 
structureel schoolmaaltijdenaanbod. Omdat in deze uitwerking van de scenario’s drie 
doelstellingen centraal staan (kansengelijkheid, armoedebestrijding en gezondheid), is 
het belangrijk dat het gepresenteerde aanbod bijdraagt aan alle drie deze doelstellingen. 
Bij de boodschappenkaart is het minder goed te verantwoorden en te controleren dat 
deze wordt uitgegeven aan maaltijden dan bij de andere vormen van aanbod. De 
boodschappenkaart is niet gelimiteerd aan eten en drinken en kan in principe aan alle 
producten in een supermarkt die de boodschappenkaart accepteert worden uitgegeven. 
Daarnaast is het niet mogelijk te controleren of de ingekochte maaltijden gezond zijn, 
waardoor de boodschappenkaart niet bijdraagt aan de doelstelling gezondheid. Aan de 
ene kant is de boodschappenkaart een goed maatwerkinstrument om die leerlingen te 
bereiken die anders niet of moeilijk bereikt zouden worden, omdat scholen deze kaart 
voor een individuele leerling kunnen aanvragen. Aan de andere kant is de 
boodschappenkaart voor het structureel organiseren van schoolmaaltijden – aangezien 
het kan worden gebruikt voor alle producten in de supermarkt – een minder doelmatig 
instrument. Als directe vorm van inkomenssteun zijn andere instrumenten mogelijk 
geschikter, zoals het verhogen van het sociaal minimum. 
Ontwikkelen van een nieuwe indicator 
Voor scenario’s A en C is nodig dat er een geschikte indicator beschikbaar is voor het 
afbakenen van een doelgroep. In het huidige programma wordt gebruik gemaakt van een 
indicator op schoolvestigingsniveau. Een andere mogelijkheid is het ontwikkelen van een 
nieuwe indicator voor de organisatie van schoolmaaltijden, specifiek om een doelgroep te 
bereiken waarvoor schoolmaaltijden van toegevoegde waarde is. Een nieuwe indicator 
kan worden ontwikkeld op basis van verschillende factoren, afhankelijk van de gekozen 
doelstelling voor een schoolmaaltijdenaanbod. Dit kan bijvoorbeeld op basis van 
sociaaleconomische status, gezondheidsachterstanden of een combinatie van factoren. 
De kosten voor het ontwikkelen van een nieuwe indicator zijn nog onduidelijk. Wel is 
bekend dat een dergelijk traject ongeveer twee jaar in beslag zal nemen. Ook zal nader 
onderzocht moeten worden of zo’n nieuw te ontwikkelen indicator bruikbaar is binnen de 
bekostiging aan scholen. 
Richtlijnen Schijf van Vijf van het Voedingscentrum 
Voor het structureel aanbieden van schoolmaaltijden is nodig dat de wijze waarop de 
richtlijnen Schijf van Vijf aan het Voedingscentrum als uitgangspunt worden 
meegenomen bij het aanbieden van de schoolmaaltijden nader wordt uitgewerkt, Zo kan 
gekozen worden voor een echte verplichting tot het naleven van de richtlijnen Schijf van 
Vijf, dan wel het stimuleren van het gebruik daarvan. De formulering en verwijzing kan 
                                                                 
13
 De boodschappenkaart in het huidige programma geeft ouders 11 euro per week per kind voor vijf maaltijden per week voor het kind. 
De kaart kan worden uitgegeven in de supermarkt. De boodschappenkaart is ontwikkeld door het Nederlandse Rode Kruis en dus ook aan 
deze organisatie gebonden.
