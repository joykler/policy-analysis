ILT-brede risicoanalyse (IBRA) 2022 - Bijlage A IBRA factsheets
Uitstoot luchtvaart
Omschrijving
Dit onderwerp betreft de uitstoot van schadelijke stoffen door de luchtvaart. Deze uitstoot veroorzaakt gezondheids- en 
milieuschade. Hoe hoger de uitstoot, des te groter de schade. De ILT is verantwoordelijk voor het milieutoezicht op 
Nederlandse luchthavens. De emissies door vliegtuigen die in Nederland landen of opstijgen vallen hier ook onder. Voor 
elk van deze luchthavens schrijft het bevoegd gezag voorafgaand aan een besluit een Milieueffectrapportage (MER). Als 
uit de MER blijkt dat de uitstoot van schadelijke stoffen door de luchtvaart de grenswaarden uit de Wet milieubeheer 
naar verwachting overschrijdt, dan worden specifieke waarden opgenomen in het betreffende besluit. Dit geldt op dit 
moment alleen voor de luchthaven Schiphol [1-2].
• De berekende maatschappelijke schade voor dit onderwerp: € 0.
• Is er extra schade waarvoor geen bedrag kan worden bepaald: Nee.
• Aanzienlijke schade binnen de wettelijke regels: Ja.
• Schade als buitengewone gebeurtenis: Nee.
Regelgeving en doel
De milieunormen en -regels voor de luchthavens vloeien voort uit de Wet luchtvaart en staan voor Schiphol in het 
Luchthavenverkeerbesluit Schiphol (LVB). Voor de luchthavens van nationale betekenis staan deze in omzettingsregelin-
gen en luchthavenbesluiten [1-3]
De ILT doet 2 keer per jaar verslag over de resultaten van de milieuhandhaving Schiphol aan de minister van 
Infrastructuur en Waterstaat. Voor de luchthavens van nationale betekenis is dat één keer per jaar, in de vorm van 
handhavingsrapportages. Alleen voor Schiphol zijn er normen die met de uitstoot van schadelijke stoffen van doen 
hebben.
Het LVB bevat milieunormen voor de uitstoot van luchtverontreinigende stoffen door vliegtuigen. Het gaat hierbij om 
relatieve normen, uitgedrukt in de maximum uitstoot van enkele schadelijke stoffen per gram ten opzichte van het 
maximum startgewicht van de vliegtuigen: Maximum Takeoff Weight (MTOW). Het betreft koolmonoxide (CO) 55,0 gram/
ton, stikstofoxiden (NO) 74,6 gram/ton, vluchtige organische stoffen (VOS) 8,4 gram/ton, zwaveldioxide (SO) 2,1 gram/
x 2
ton en voor fijnstof (PM ) 2,5 gram/ton.
10
Het doel van de regelgeving is om gezondheids- en milieuschade door uitstoot boven de norm te voorkomen.
Bijzonderheden
De normen voor de jaarlijkse uitstoot door Schiphol zijn relatief, namelijk het aantal gram stof per ton MTOW. Er zijn 
geen normen voor de jaarlijkse, absolute totale uitstoot. De uitstoot van het broeikasgas CO door de luchtvaart valt 
2
buiten het toezicht van de ILT. Het ministerie overweegt momenteel om naast de NEa (toezichthouder op de CO-uistoot 
2
binnen EU ETS) ook de ILT in te zetten.
De regelgeving voor de luchthaven Schiphol gaat mogelijk binnenkort veranderen naar het zogeheten nieuwe normen- 
en handhavingsstelsel Schiphol (NNHS). Dit heeft gevolgen voor het Luchthavenverkeerbesluit Schiphol (LVB), het 
Luchthavenindelingbesluit Schiphol (LIB) en de Regeling milieu-informatie luchthaven Schiphol (RMI) [3-5]. Het kabinet 
heeft in juni 2022 een besluit genomen om het aantal vliegtuigbewegingen op Schiphol terug te brengen naar 440.000. 
Overzicht van ongewenste gebeurtenissen 
1. Uitstoot van schadelijke stoffen door luchtvaart op Schiphol
Inspectie Leefomgeving en Transport |
