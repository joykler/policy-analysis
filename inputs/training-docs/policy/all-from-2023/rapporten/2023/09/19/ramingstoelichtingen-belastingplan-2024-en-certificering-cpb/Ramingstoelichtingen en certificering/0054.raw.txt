10.4 Aanpassen verhoudingsgetal voor meenemen verliezen bij geruisloze 
terugkeer 
 
Korte beschrijving van de maatregel 
In aanpassing artikel 14c, derde lid, Wet Vpb 1969 wordt geregeld dat bij een geruisloze terugkeer uit de bv 
naar de IH, de verliezen mogen worden meegenomen.  Daarbij worden de in de vennootschapsbelastingsfeer 
geleden verliezen op forfaitaire wijze gecorrigeerd voor de tariefverschillen tussen de inkomstenbelasting en 
de vennootschapsbelasting door middel van een bepaalde breuk (verhoudingsgetal). Dit verhoudingsgetal staat 
‘hard’ in de wet. In het Belastingplan 2023 is, ondanks de in die wet opgenomen tariefswijzigingen, het 
verhoudingsgetal niet aangepast en daarmee “15/42” gebleven. 
De bedoeling was om dit verhoudingsgetal, vanwege de aanpassing van het lage vennootschapsbelastingtarief 
in combinatie met de aftopping van het tarief waartegen de aftrek van de MKB-winstvrijstelling plaatsvindt (en 
de geldende inkomstenbelastingtarieven), in lijn met de eerdere vaststellingen van dit verhoudingsgetal te 
actualiseren en daarmee aan te passen naar “19/44”. Door middel van een beleidsbesluit is vooruitlopend op 
wetgeving al goedgekeurd dat het verhoudingsgetal van “15/42” met terugwerkende kracht tot en met 1 
januari 2023 wordt vervangen door “19/44”.  
Met deze wet wordt voorgesteld om het verhoudingsgetal nu ook te vervangen door een formule. Daarmee 
sluit het verhoudingsgetal automatisch aan bij eventuele toekomstige tariefswijzigingen in de 
inkomstenbelasting (rekening houdend met de MKB-winstvrijstelling) en de vennootschapsbelasting. 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Aanpassen verhoudingsgetal voor meenemen verliezen 
bij geruisloze terugkeer 0 0 0 0 0 
 
Kern van de raming 
Voor 2023 herstelt de maatregel een omissie. Daardoor heeft deze maatregel geen budgettair effect.  Voor 
2024 en later heeft de geen budgettair effect om het getal uit de formule aansluit bij het beoogde 
verhoudingsgetal van de huidige tarieven. Als het vpb-tarief wijzigt in de toekomst, worden budgettaire 
effecten met betrekking tot artikel 13c worden dan automatisch meegenomen in het budgettaire effect van 
het wijzigen het vpb-tarief.
