ILT-brede risicoanalyse (IBRA) 2022 - Bijlage A IBRA factsheets
2. Onveilige defensiegebouwen
Omschrijving ongewenste gebeurtenis
Gebreken aan gebouwen kunnen leiden tot schade die hersteld moet worden. Uiteindelijk kan dit leiden tot letsel en/of 
het overlijden van mensen.
Toezicht door de ILT
De ILT is verantwoordelijk voor het toezicht op ongeveer 140 locaties van Defensie. De inspectie werkt in opdracht van 
de bewindspersonen van het ministerie van IenW. Het ministerie van Defensie moet zich aan de wet houden. Wanneer 
dit niet gebeurt, handhaaft de ILT.
Populatie
De beroepsbevolking die werkt en verblijft (legering) op Defensieterrein. Er werken ruim 68.000 militairen, burger en 
reservisten bij Defensie in Nederland. Daarom valt de populatie in de categorie ‘10.000-100.000’.
Frequentie
Bouw- en constructieveiligheid
Voorbeelden van incidenten in ontwerp- en bouwfase van Defensiegebouwen kenmerken zich veelal in wijzigingen en 
aanpassingen tijdens ontwerp en bouw, waar de ILT op toeziet. De ILT registreert deze incidenten/wijzigingen niet in 
exacte aantallen en type.
Om het aantal incidenten wel in te kunnen schatten, maakt de ILT een vergelijking met het landelijk gemiddelde van het 
aantal incidenten binnen het werkveld van constructieve veiligheid. Dat aantal ligt op circa 20.000 per jaar (à € 50.000 
schade per incident) bij een landelijk bouwbudget van € 50 miljard [22]. Dit vergelijken we met het Defensie- bouw-
budget (daarbij kan constructieve onveiligheid optreden), zijnde circa € 200 miljoen [23]. Uit deze vergelijking van het 
Defensiebouwbudget (2018) met het landelijke bouwbudget binnen heel Nederland komt een factor van 200/50.000= 
-3
4 x 10 .
Als we uitgaan van deze factor, dan schatten we het aantal jaarlijkse incidenten bij Defensie op bouw/constructiegebied 
-3
op 4 x 10 x 20.000 = circa 80 incidenten per jaar. Dus de frequentie valt in de categorie ‘1-7 dagen’.
Er komen binnen Defensie weinig ongevallen voor met doden en gewonden als gevolg van fouten in de bouw en 
constructie (niet zijnde Arbo). Arbo-incidenten in de bouw telt de ILT hierin niet mee. Deze zijn geen onderdeel van het 
bevoegd gezag van de ILT maar van het gezag van de Nederlandse Arbeidsinspectie.
Er is slechts 1 voorbeeld bekend. Dit betreft een val van bezoekende studenten doordat een balustrade op de 
Oranjekazerne ondeugdelijk is (2013). Daarbij vielen 3 zwaargewonden en 4 lichtgewonden [24; 25]. Het ontbreekt aan 
meer voorbeelden. De ILT schat het optreden van slachtoffers, zoals doden en gewonden, daarom als zeer laag en zet 
deze hier op 0 doden en gewonden.
Brandveiligheid
Defensie heeft een achterstand in het naleven van de regels voor brandveiligheid. Zoals hierboven bij bijzonderheden is 
aangegeven, hebben de ILT en Defensie daarover afspraken gemaakt om dit weg te werken. De legeringsgebouwen zijn 
op orde gebracht. De verbetering van de overige gebouwen is gestart. Dit project loopt tot 2027.
Het brandveilig gebruik van de gebouwen door de militairen is bij regelmaat slecht en brengt risico’s met zich mee. 
Ongevallen als gevolg van brand met doden of gewonden in gebouwen met een verblijfs- of legeringsfunctie, die leidden 
tot doden of gewonden, zijn niet tot dusver niet voorgekomen. De frequentie hiervoor schat de ILT daarom zeer laag in 
en zet deze hier op 0.
Samengevat komt de ILT dus tot:
• Bouw- en constructieveiligheid: 80 incidenten per jaar
• Brandveiligheid: zeer laag (0 per jaar)
Inspectie Leefomgeving en Transport |
