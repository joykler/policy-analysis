ILT-brede risicoanalyse (IBRA) 2022 - Bijlage A IBRA factsheets
1. Ongeval op onveilig hoofdspoor
Omschrijving ongewenste gebeurtenis
De ILT neemt zowel significante als niet-significante ongevallen mee. Significante ongevallen zijn ongevallen met één of 
meer doden of zwaargewonden, meer dan € 150.000 schade, of ernstige ontregeling van het treinverkeer (zes uur of 
meer). Het gaat om botsingen tussen treinen onderling, botsingen van treinen met andere objecten, ontsporingen, 
brand en aanrijdingen op overwegen (conform Europese criteria).
Type ongeval 2021 2020 2019 2018 2017
significant 22 20 25 29 26
niet-significant 289 497 586 567 778
totaal 311 517 611 596 804
Toezicht door de ILT
De ILT wil met het toezicht drie doelen bereiken:
• Veilig vervoer van personen en goederen.
• Veiligheid van spoorpersoneel.
• Veiligheid omwonenden langs het spoor.
De ILT handhaaft de genoemde regelgeving en verleent vergunningen aan spoorwegondernemingen, infrastructuur- 
beheerders en machinisten. Ook erkent de ILT opleidingsinstituten voor personen met een wettelijke veiligheidsfunctie 
en keuringsinstituten voor medisch- en psychologisch onderzoek. Hoewel de vergunningverlening voor spoorbedrijven 
en spoorvoertuigen primair bij de ERA ligt, kan de ILT wanneer nodig vergunningen afgeven. Tevens houdt zij namens de 
minister toezicht op de overeenkomst met het exameninstituut.
De ILT doet audits op het wettelijk verplichte veiligheidsbeheerssysteem van spoorwegondernemingen en de infra-
beheerder. Daarnaast controleert zij het veiligheidsbeheerssysteem door objectinspecties te doen. Daarbij kijkt de ILT 
onder andere naar de veiligheid van de fysieke staat van het spoor in Nederland. Verder voert de ILT gesprekken op 
bestuurlijk niveau over aansturing op veiligheid bij organisaties.
Populatie
Het deel van de Nederlandse bevolking dat op enige wijze in aanraking komt met het spoorwegennet stelt de ILT op 
meer dan 10 miljoen personen [7].
Frequentie
Gemiddeld is in de periode 2017 tot en met 2021 24 keer per jaar een significant ongeval. De ILT houdt als frequentie 1-4 
weken aan.
Effecten
Fysiek letsel
De fysieke effecten van een ongeval op het spoor zijn doden en gewonden onder spoorpersoneel en reizigers in treinen 
en op het spoor. 
In de tabel hieronder is het aantal gewonden en doden in de periode 2017 tot en met 2021 te zien [7]. 
Effect 2021 2020 2019 2018 2017
lichtgewond 7 11 16 11 14 
zwaargewond 5 3 6 6 6 
dodelijk 11 8 11 16 12 
De totale fysiek letselschade stelt de ILT op 12 doden, 5 zwaargewonden en 12 lichtgewonden (11,6 doden, 5,2 zwaar-
gewonden en 11,8 lichtgewonden gemiddeld per jaar) (€ 34,6 miljoen).
Inspectie Leefomgeving en Transport |
