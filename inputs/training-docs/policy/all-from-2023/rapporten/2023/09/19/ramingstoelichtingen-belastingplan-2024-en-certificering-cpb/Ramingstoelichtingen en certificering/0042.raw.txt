5.1 Vbi – aansluiten bij icbe-definitie 
 
Korte beschrijving van de maatregel 
Voorgesteld wordt de werking van de vrijgestelde beleggingsinstelling (vbi) te beperken tot een 
beleggingsinstelling en een instelling voor collectieve beleggingen in effecten als bedoeld in artikel 1:1 van de 
Wet op het financieel toezicht. De vbi’s mogen alleen rechten van deelneming aanbieden aan een breed 
publiek of aan institutionele beleggers.  
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
Vbi – aansluiten bij icbe-definitie 0 47 47 47 47 
 
Kern van de raming 
Voor de toepassing van het vbi-regime komt zowel een nv als een fgr in aanmerking. Met betrekking tot het 
voorstel voor toepassing van het vbi-regime aan te sluiten bij de in de Wft gehanteerde begrippen 
beleggingsinstelling en icbe, moet een onderscheid gemaakt worden tussen de vbi die is vormgegeven als nv en 
de vbi die is vormgegeven als fgr. Het betreffen de groepen die momenteel niet als institutionele belegger zijn 
geregistreerd.  
 
De vbi die nv is, is momenteel subjectief vrijgesteld. Als een vbi die nv is, niet langer aan voorwaarden voor 
toepassing van het vbi-regime voldoet, wordt deze nv met ingang van 1 januari 2025 regulier belastingplichtig. 
De eventuele uitkering van die nv aan haar aandeelhouders is vervolgens belast op het niveau van die 
aandeelhouder (bijvoorbeeld, maar niet beperkt tot, box 2 heffing). De vbi wordt dus belast met een 
gecombineerde heffing van vbp en box 2. 
 
Een belangrijke aanname is dat de vbi een rendement behalen in lijn met het forfaitaire rendement van box 3.  
Per saldo is het totaal belegd vermogen gerelateerd aan de zogenaamde familie-vbi’s ongeveer € 10,8 mld. Bij 
een rendement van 6,17% leidt tot een jaarlijkse grondslag van € 668 miljoen. Hiervan ligt € 424 miljoen (64%) 
bij de vbi die vormgegeven zijn als nv en € 244 miljoen dit vormgegeven zijn als fgr. 
 
Met het vervallen van het vbi-regime wordt bij deze vbi’s het vermogen niet meer alleen belast in box 2 tegen 
gemiddeld 27,5% in box 2, maar tegen het vpb-tarief in combinatie met box 2. Bij het gemiddelde winstniveau 
van de vbi bedraagt de vennootschapsbelasting naar schatting 23% wat een opbrengst geeft van € 155 miljoen. 
Daar tegenover staat dat 184 miljoen minder aan forfaitaire heffing aan box 2 wordt ontvangen.  
 
Wel zal in de nieuwe situatie zal in principe nog € 141 miljoen aan box 2-heffing ontvangen worden omdat het 
nu winst na belasting betreft. De box 2-heffing wordt echter in een aanmerkelijk later stadium ontvangen. 
Aangenomen wordt dat na 25 jaar de feitelijke dividenduitkering plaatsvindt. Verdisconteerd bij 2,5% leidt dit 
in ncw-termen een bedrag van € 76 miljoen. Per saldo leidt dit tot een opbrengst van (155 – 184 + 76) = € 47 
miljoen.
