ILT-brede risicoanalyse (IBRA) 2022 - Bijlage A IBRA factsheets
Effecten luchtvaart
Tot het begin van de coronapandemie gaat 90% van alle ingediende claims bij vervoersbedrijven en nationale toezicht-
houders over vertragingen en annuleringen [13, p24]. Het compensatiebedrag voor vertragingen en annuleringen is bij 
luchtvaart hoger dan bij de andere 3 vervoersmiddelen, waardoor de prikkel om te klagen groter is. Afhankelijk van de 
vertraging en de bestemming lopen bij luchtvaart de bedragen uiteen van € 250 tot € 600 per gegronde klacht. Deze 
prikkel wordt versterkt doordat Nederland inmiddels een bloeiende claimindustrie heeft die tegen vergoeding passagiers 
helpen hun compensatie aan te vragen. Dat is anders bij klachten over de niet financiële aspecten van passagiersrechten, 
die een luchtvaartmaatschappij afwijst. Dan kunnenpassagiers vaak nergens met hun klacht terecht.
In 2022 reisden 61,3 miljoen luchtvaartpassagiers van en naar de 5 nationale luchthavens in Nederland. Dat is ruim 2 keer 
zoveel als in 2021, maar nog altijd een kwart minder dan in 2019. De ILT houdt geen toezicht op de aankomende 
passagiers uit niet EU-landen vervoerd met een niet EU-luchtvaartmaatschappij. Op Schiphol en alle regionale luchtha-
vens zijn er dat jaar 50 miljoen passagiers waar de ILT wel toezicht op houdt [CBS]. 
Volgens een EU-rapport heeft 3,2% [18, p94: tabel 4.3] van de passagiers te maken met een verstoring in de reis. Bij 
vertragingen van minstens 2 uur is er recht op een vorm van compensatie. Slechts 33% van deze vertraagde reizen [18, 
p19: fig. 2.4 en 2.5] vallen onder de regeling van bovenstaande financiële compensatie, want dan moet de vertraging 
minstens 3 uur zijn. Het kan voorkomen dat een vertraging of annulering buiten de schuld van de luchtvaartmaatschappij 
valt. Dit is bij ongeveer 1/3 [18, p25: 2.55 en p27: 2.58] van de gevallen aan de orde. Zo blijven er nog 0,7 miljoen passa-
giers per jaar over die recht hebben op een financiële compensatie.
De passagier moet bij annulering en vertraging zelf actie ondernemen om de compensatie te krijgen: de luchtvaartmaat-
schappij is niet verplicht zelf proactief de compensatie te betalen. Slechts 28% van de passagiers [19, p64: 3.57] geeft aan 
dat daadwerkelijk te zullen doen. 
Van alle passagiers die het geld claimen, krijgt 42% [18,p32: 2.108] onterecht de schade niet uitgekeerd. Zo blijven er nog 
100.000 passagiers per jaar over die recht hebben op een financiële compensatie, maar dat niet krijgen. De daarbij 
behorende kosten per passagier zijn 43% van € 138,30 = € 59,47 [18, p93: tabel 4.2 en p94: tabel 4.3]. Met 100.000 
passagiers per jaar is de totale kosten, die luchtvaarmaatschappijen onterecht niet aan consument uitkeren € 5,1 miljoen. 
In de vorige edities van de IBRA was dit de economische schade bij passagiersrechten.
5. Inbreuk op rechten mobiliteitsbeperkte en gehandicapte passagiers 
Personen met beperkte mobiliteit of een handicap vormen een groep passagiers met specifieke behoeften. Het gaat 
hierbij ook om tijdelijke of door ouderdom ontstane beperkingen in mobiliteit en om gezinnen met jonge kinderen. Om 
hetzelfde te kunnen reizen als andere passagiers moeten zij volgens de Europese verordeningen:
• Voldoende informatie krijgen over de reisvoorwaarden.
• Voldoende informatie krijgen over de praktische voorzieningen, zowel tijdens de reis als bij het vertrek- en 
aankomstpunt.
• Ondersteuning krijgen als dat gewenst is. 
Het persoonlijk leed en de impact van het gebrek aan informatie en ondersteuning is voor deze mensen aanzienlijk. 
De ILT onderzoekt alle individuele klachten van mobiliteitsbeperkte en gehandicapte passagiers. De klachten kunnen 
gaan over gebrek aan informatie, assistentie, vervoersweigering of over gebrekkige voorzieningen. Zoals assistentie om 
tijdens een vlucht naar de toilet te gaan of het meenemen van accu’s voor mobiliteitshulpmiddelen. 
In 2018/2019 heeft de ILT een inspectie gedaan naar de naleving van de rechten voor mobiliteitsbeperkte passagiers 
(PRM) door Schiphol. In 2021 is deze herhaald in een grotere vorm. De ILT heeft de handhaving voor PRM naleving 
Schiphol geïntensiveerd naar aanleiding van de bevindingen uit de inspecties. In 2022 zijn aan Schiphol ook boetes 
opgelegd voor het niet in werking hebben van aanmeldpunten voor PRM.
Het aantal passagiers met een handicap of beperkte mobiliteit groeit sterk, ook door de vergrijzing. Het vertegenwoor-
digt een steeds groter deel van het totaal aantal passagiers.
Inspectie Leefomgeving en Transport | 179
