Deltacommissaris
Niet alles is technisch meer op te lossen, het zoeken naar alternatieven met verbreding van de betrokkenheid 
van maatschappelijke partners is nu urgent!
Datum
19 september 2023
Dit vraagt nationaal en regionaal afstemming met het Nationaal Programma Landelijk Gebied (NPLG). Ons kenmerk
DC-2023/584
Ik verwijs ook naar het advies van de Raad voor Leefomgeving en Infrastructuur (RLI) ‘Goed water goed 
13
geregeld’ om de vrijblijvendheid te doorbreken en het bestaande instrumentarium in te zetten. Dat sluit 
aan bij het advies van de Studiegroep Grondwater namelijk om alle onttrekkingen te registreren en te 
14
reguleren via onttrekkingsplafonds en regionale voorkeursvolgordes. Invoering hiervan zal niet makkelijk 
zijn, en gepaard gaan met vragen over administratieve last en capaciteit voor beoordeling en handhaving. 
Maar zonder gegevens wordt het heel moeilijk om onderbouwde keuzes over de verdeling van de schaarste 
te kunnen maken.
Ten tweede: meer aandacht voor het grensoverschrijdend karakter van opgaven voor grond- en 
oppervlaktewater is nu belangrijker dan ooit. Door extremer weer en mogelijke fysieke ingrepen en 
veranderingen in de buiten ons land gelegen stroomgebieden van Rijn en Maas laten de rivierstanden 
grotere fluctuaties zien. Dat kan ook grote invloed hebben op (grond)waterbeschikbaarheid en op de 
binnenvaart. De laagwaterafvoer van de Rijn zal naar verwachting afnemen door het teruglopen van het 
aandeel gletsjer- en sneeuwsmelt en toenemende droogte, maar ook door maatregelen die buurlanden 
bovenstrooms nemen in voorbereiding op klimaatveranderingen of ontwikkelingen in die landen die 
gepaard gaan met een toenemende watervraag, zoals intensivering van landbouw. Verdroging is ook een 
belangrijke factor in het niet realiseren van internationale natuurdoelen.
Er is naar mijn mening urgente behoefte aan meer internationaal gedeelde kennis over rivieren, informatie- 
en data-uitwisseling, nieuwe modellen en het vergroten van het vermogen om het gedrag van de rivieren 
te voorspellen, van bron tot monding. Veranderingen in land- en watergebruik en klimaatadaptatie-
maatregelen van landen in de stroomgebieden hebben effect op het internationale riviersysteem als geheel. 
Dat vraagt om een grensoverschrijdende, integrale benadering van het watersysteem. 
Ik adviseer de verkenningen die hier deels vanuit het programma Integraal Riviermanagement aan gewijd 
zullen worden te koppelen aan een agendering binnen de internationale riviercommissies (Rijn, Maas, 
Schelde en Eems), te bezien welke aanvullende capaciteit hier voor nodig is, én of een proactieve bijdrage 
uit Nederland dit proces kan versnellen. Dit aansluitend op de geïntensiveerde samenwerking met de 
buurlanden op de grensoverschrijdende regionale wateren in navolging van de aanbevelingen van de 
Beleidstafel Wateroverlast en Hoogwater.
Ten derde: de noodzaak om nu ruimte te reserveren voor vasthouden en berging van water in gebieden 
waar de afvoermogelijkheden in de toekomst onder druk komen. Dit speelt bijvoorbeeld in Centraal 
Holland, dat voor waterafvoer afhankelijk is van het gemaal- en spuicomplex IJmuiden. Het gebied is nu al 
13 Goed water goed geregeld (rli.nl)
14 Kamerstuk 27625 nr.594
Deltaprogramma 2024 | Nu voor later 19
