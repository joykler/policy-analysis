ILT-brede risicoanalyse (IBRA) 2023
De analyse is een eerste aanzet, die in volgende versies van de IBRA wordt doorontwikkeld. Onderstaande tabel rekent 
de IBRA-schade van ongewenste gebeurtenissen (OG) die het gevolg is van niet naleving van regelgeving waarop de ILT 
toeziet, toe aan maatschappelijke opgaven. Het gaat hier uitdrukkelijk niet om de totale maatschappelijke schade die de 
samenleving tot deze maatschappelijke opgaven dwingt. Enkele ongewenste gebeurtenissen zijn aan meerdere 
maatschappelijke opgaven toegerekend. De schades van de verschillende maatschappelijke opgaven kunnen daardoor 
niet worden opgeteld tot een totaalschade in verband met dubbeltelling.
Figuur 9: Huidige IBRA schade van niet naleving van regelgeving waarop de ILT toeziet, gegroepeerd naar maatschappelijke opgaven 
Maatschappelijke opgave IBRA schade (OG) (miljard euro)
Circulaire economie 4,0
Groene industrie 1,6
Verkeer: veiligheid en solide infrastructuur 0,8
Klimaat en energie 0,4
Slimme groene mobiliteit 0,1
Stikstofopgave 0,1
Klimaatadaptatie 0
Woningbouwopgave 0
Overige opgaven 0,8
Het verminderen van de huidige schade in de IBRA-risico’s kan dus een positief effect hebben op maatschappelijke 
opgaven. Wat daarbij opvalt is dat meer dan driekwart van de IBRA- schades een verband hebben met de maatschappe-
lijke opgaven Circulaire economie en Groene Industrie. Dat is te verklaren doordat voor deze 2 onderwerpen nu al veel 
wettelijke normen gelden waar de ILT op toeziet, en waar ook normoverschrijdingen zijn. Bij de andere maatschappelijke 
opgaven zijn er minder wettelijke normen waar ILT op toeziet, en daardoor ook minder normoverschrijdingen. 
In hoofdstuk 2 worden de toekomstige ontwikkelingen besproken.
Buitengewone gebeurtenissen
Voor een aantal onderwerpen zijn buitengewone gebeurtenissen vastgesteld. Dit zijn ongewenste gebeurtenissen die 
niet in de gewone IBRA-rangschikking zijn opgenomen omdat ze niet of nauwelijks voorkomen. Toch kunnen deze 
gebeurtenissen mogelijk rampzalige gevolgen hebben voor mens, maatschappij en milieu en tot zeer grote schades 
leiden. Om enig inzicht te geven in het effect van zo’n buitengewone gebeurtenis, vermeldt de ILT in de IBRA-factsheets  
een schatting van de maatschappelijke schade in euro’s, ook uitgesplitst naar de 4 schadecategorieën 
In de IBRA 2023 heeft de ILT in totaal 10 buitengewone gebeurtenissen opgenomen. Figuur 9 geeft een overzicht van 
deze buitengewone gebeurtenissen en een indicatie van de totale schade die deze gebeurtenis kan veroorzaken. 
Inspectie Leefomgeving en Transport |
