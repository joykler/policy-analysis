ILT-brede risicoanalyse (IBRA) 2022 - Bijlage E Toelichting op de IBRA-methodiek
• Er kan onzekerheid zitten in door de ILT gebruikte brongetallen. Ook kunnen bepaalde data niet beschikbaar zijn. 
De ILT maakt dan een interpretatie of een schatting op basis van verwante gegevens die wel voorhanden zijn. 
Bijvoorbeeld als cijfers betrekking hebben op verschillende jaren. 
• Een groter of kleiner schadebedrag ten opzichte van een vorige IBRA-versie hoeft niet te betekenen dat de maatschap-
pelijke schade daadwerkelijk stijgt of daalt. Een betere wijze van berekenen of de toepassing van andere bronnen kan 
ook tot een andere uitkomst leiden. In de hoofdtekst zijn de grootste veranderingen op dit gebied toegelicht.
• De ILT werkt de brongegevens van de berekeningen bij. Ook vindt zij nieuwe en beter toepasbare bronnen. 
In de factsheets worden de onzekerheden in de gehanteerde berekening toegelicht.
Stap 4 Identificatie van buitengewone gebeurtenissen
Er zijn ongewenste gebeurtenissen die zelden – dat wil zeggen veel minder dan 1 x per 5 jaar – voorkomen. In de IBRA 
noemen we deze gebeurtenissen met een zeer kleine kans ‘buitengewone gebeurtenissen’. Er bestaat een zeer kleine 
kans dat de ongewenste gebeurtenis plaatsvindt, maar als dat gebeurt dan kunnen de gevolgen rampzalig zijn. Er zal dan 
sprake zijn van maatschappelijke ontwrichting in een groot deel van Nederland.
Een voorbeeld van een buitengewone gebeurtenis is een overstroming: de kans op een dijkdoorbraak is zeer klein. Toch 
is het effect (de schade) daarvan zeer groot, vooral in een dichtbevolkt gebied. Er kunnen dan vele dodelijke slachtoffers, 
gewonden en getroffenen zijn. Daarnaast kan er milieuschade ontstaan doordat rivieren afval en plastic meevoeren. Er is 
economische schade en (tijdelijke) uitval van vitale infrastructuur.
De samenleving ervaart het maatschappelijk risico, hoe klein ook, wel degelijk als bedreigend. Om een beeld te geven 
van de mogelijke schade, beschrijft de ILT een voorbeeld van een buitengewone gebeurtenis. Dit kan op basis van een 
scenario of een incident in het buitenland.
De factsheet 
In bijlage A staat per onderwerp een factsheet. In deze factsheets beschrijft de ILT alle ongewenste gebeurtenissen bij 
een onderwerp. Een factsheet kan 1 of meer ongewenste gebeurtenissen bevatten. Buitengewone gebeurtenissen zijn 
ook als ongewenste gebeurtenis in het factsheet opgenomen. 
Een factsheet bevat een algemeen en specifiek deel. 
Algemeen 
In het algemene deel staan in elke factsheet de volgende onderwerpen:
• Een korte omschrijving van het onderwerp en een samenvatting van de belangrijkste uitkomsten van de analyse . 
• Een korte omschrijving van alle wettelijke bepalingen die bij dit onderwerp horen, en hun doel. 
• Bijzonderheden, die relevant zijn voor het maatschappelijk schadebeeld. 
• Discussiepunten rondom het onderwerp, als deze relevant zijn. 
• Het van toepassing zijn van marktwerking binnen het onderwerp. 
• Een overzicht van de schade van de ongewenste gebeurtenissen van de factsheet. 
• Schade waarvoor geen norm is bepaald en de schade die optreedt onder de wettelijke norm. De ILT toont hier de 
maatschappelijke schade van ongewenste gebeurtenissen, waarvoor in wetgeving nog geen norm is opgenomen: 
‘schade zonder norm’. 
• Toekomstige ontwikkelingen
• Schadeoverzicht
• Verwijzingen
Specifiek 
In het specifieke deel werkt de ILT alle relevante ongewenste gebeurtenissen uit. Per ongewenste gebeurtenis neemt de 
ILT het volgende op: 
• Een korte omschrijving van de ongewenste gebeurtenis. 
• Het toezicht van de ILT op de ongewenste gebeurtenis. 
• De populatie waar de ongewenste gebeurtenis op van toepassing is. De ILT hanteert geen exacte aantallen, maar 
populatiecategorieën. 
• De frequentie waarin de ongewenste gebeurtenis zich voordoet. De ILT hanteert geen exacte getallen, maar 
frequentiecategorieën.
• De effecten van de ongewenste gebeurtenis, berekend voor de 4 eerdergenoemde schadecategorieën (fysiek letsel-, 
gezondheids-, milieu- en economische schade). 
Inspectie Leefomgeving en Transport | 263
