ILT-brede risicoanalyse (IBRA) 2022 - Bijlage A IBRA factsheets
Frequentie
De ILT schat dat 20% van de totale hoeveelheid vrijgekomen verontreinigde grond en bagger niet-geregistreerd is als 
verontreinigd. Dit is 16,0 Mt.
Effecten
Milieu
De milieuprijs van onjuist verwerkte of toegepaste grond is gesteld op € 25 per ton, waardoor de schade € 400 miljoen is.
Gezondheidsschade
De ILT beschikt niet over informatie om de gezondheidsschade vast te stellen (#).
Fysiek letsel en Economie
Niet van toepassing.
3. Niet voldoen aan milieukwaliteitseisen of onjuist uitvoeren van  
bodembeschermingsmaatregelen 
Omschrijving ongewenste gebeurtenis
Door het niet (correct) toepassen van bodembeschermende maatregelen of het niet voldoen aan kwaliteitseisen bij 
bodemwerkzaamheden (zoals saneringen of grondboringen) kan milieuschade aan de omgeving ontstaan, met name als 
niet-erkende bedrijven deze uitvoeren. Verder kan door het niet juist uitvoeren van controles op werken (zoals toepas-
singen met verontreinigde bouwstoffen die onder de IBC-maatregel (Isoleren, Beheren, Controleren) vallen), het 
ontstaan van milieuschade door gebreken onopgemerkt blijven.
Toezicht door de ILT
De Inspectie Leefomgeving en transport (ILT) houdt toezicht op certificerende instanties en erkende bedrijven die 
specifieke werkzaamheden uitvoeren in de bodemketen. De ILT controleert, onder andere, of de certificerende instanties 
op de juiste wijze controles uitvoeren op werken en toepassingen. En of de erkende bedrijven kwaliteitsnormen en 
bodembeschermende maatregelen juist toepassen.
Omgevingsdiensten of gemeenten houden toezicht op de werken zelf.
Populatie
De gehele Nederlandse bevolking. Dat is de categorie >10 miljoen personen.
Frequentie
Het is de ILT niet bekend hoe vaak niet-erkende bedrijven werkzaamheden illegaal of onwetend van juiste voorschriften 
uitvoeren.
Effecten
Milieu en Gezondheidsschade
De ILT beschikt op dit moment niet over informatie om in te schatten hoe vaak en tot welke milieuschade geconstateer-
de gebreken hebben geleid (#).
Fysiek letsel en Economie
Niet van toepassing.
Schade (z)onder norm
De circulaire economie heeft, via het vaker toepassen van gerecyclede bouwstoffen en reststromen in nieuwe bouwstof-
fen, zeer positieve effecten voor materiaal- en energieverbruik. Tegelijkertijd wordt het risico groter dat, door schadelijke 
stoffen in het hergebruikte materiaal, verontreinigingen terechtkomen in de bodem of het oppervlaktewater. Een andere 
zorg is die van wijdverspreide verontreinigingen van bodem of oppervlaktewater met veelgebruikte gevaarlijke stoffen. 
PFAS is hier een voorbeeld van.
Inspectie Leefomgeving en Transport |
