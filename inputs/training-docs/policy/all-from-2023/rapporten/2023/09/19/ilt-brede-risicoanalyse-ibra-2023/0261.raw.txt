ILT-brede risicoanalyse (IBRA) 2022 - Bijlage E Toelichting op de IBRA-methodiek
 Bijlage E Toelichting op de 
IBRA-methodiek
In deze bijlage beschrijft de ILT de werkwijze voor het maken van de IBRA.
Algemeen
De ILT wil haar taken uitlegbaar en objectief afwegen. Het maken van keuzes in het toezicht is een ingewikkelde zaak 
vanwege het brede en diverse werkveld en de weging van het aanpakken van maatschappelijke risico’s op de terreinen 
waarop zij toezicht houdt, de uitvoering van verplichtingen vanuit (inter-)nationale wet- en regelgeving en oog voor 
politieke wensen, maatschappelijke en sociaalpsychologische aspecten (zoals dreiging van schade, gevoelde impact). 
Ook speelt het handelingsperspectief van de ILT een rol. 
De IBRA is het instrument dat de ILT gebruikt om maatschappelijke risico’s inzichtelijk te maken op de terreinen waarop 
zij toezicht houdt. De IBRA doet dit door de jaarlijkse maatschappelijke schade van het niet naleven van normen door 
ondertoezichtgestelden te berekenen. Om dit zo objectief mogelijk in te schatten berekent de ILT de schade zo veel 
mogelijk in euro’s.
De ILT merkt op dat de berekening op basis van de IBRA-methodiek verschillende onzekerheden kent; zo is niet altijd 
voldoende informatie beschikbaar en zijn aannames en inschattingen nodig om een analyse te kunnen maken. Hierna 
wordt dit nader toegelicht onder het kopje ‘Onzekerheden in de schadeberekening’. Het gevolg hiervan is dat de 
berekende schadebedragen niet gezien moeten worden als een precieze vaststelling van de werkelijke schade, maar een 
schatting met een onzekerheidsmarge betreffen. 
Ondanks deze onzekerheden is het gebruik voor het maken van keuzes in het toezicht door de ILT gerechtvaardigd. 
Daarbij gaat het immers vooral om de orde van grootte van de verschillende schaderisico’s en hun onderlinge vergelijk-
baarheid inzichtelijk te maken. De schadeberekeningen zijn alleen bedoeld voor onderlinge vergelijking van de onge-
wenste gebeurtenissen in de context van de IBRA, en nadrukkelijk niet voor andere doeleinden.
Methode 
Als basis voor de IBRA-berekening van maatschappelijke risico’s hanteert de ILT een analyse op basis van de volgende 
formule: 
Risico =
Frequentie (jaarlijks, van normoverschrijding)
x
Effect (€ schade per normoverschrijding) =
Jaarlijkse schade (€)
Bijvoorbeeld: mensen overschrijden 1.000 keer per jaar de norm. Als 1 persoon de norm overschrijdt, levert dat een schade van 
€50.000 per keer op. De ILT berekent het risico als volgt: 1.000 x €50.000 = €50 miljoen aan jaarlijkse maatschappelijke schade. 
De analyse wordt in stappen uitgevoerd: 
Stap 1 Identificatie van ongewenste gebeurtenissen
De ILT definieert voor het werkveld waarop zij taken heeft ongewenste gebeurtenissen en de daaruit voortvloeiende 
maatschappelijke schade. Een ongewenste gebeurtenis is een incident met direct effect op de maatschappij, mens of 
milieu, waarvan je niet wilt dat deze plaatsvindt. Dit betreft een niet-naleving van normen uit wet- en regelgeving. Een 
bijzondere vorm van een ongewenste gebeurtenis is de buitengewone gebeurtenis. Dat is een onwaarschijnlijke 
gebeurtenis met mogelijk rampzalige gevolgen.
Sinds 2021 toont de ILT de jaarlijkse maatschappelijke schade niet alleen per ongewenste gebeurtenis (risico) maar ook 
per IBRA-onderwerp. Een onderwerp wordt gevormd door een groep van samenhangende ILT taken. In factsheets 
(bijlage A) staan per onderwerp de berekeningen voor alle ongewenste gebeurtenissen uitgeschreven. 
Inspectie Leefomgeving en Transport | 261
