Schoolmaaltijden in Caribisch Nederland 
Vanuit het huidige programma is er op dit moment een bijzondere uitkering van 
€500.000,- beschikbaar voor Caribisch Nederland (CN). Met deze bijzondere uitkering 
worden Bonaire, St. Eustatius en Saba in 2023 in staat gesteld om scholen in het primair 
en voortgezet onderwijs op de eilanden te ondersteunen bij het realiseren of voortzetten 
van schoolmaaltijden. In 2024 is er €1,0 miljoen voor schoolmaaltijden in Caribisch 
Nederland beschikbaar gesteld vanuit de generale middelen. 
De motie en daarmee het uitwerken van de structurele scenario’s voor schoolmaaltijden 
is ook van toepassing op Caribisch Nederland. De organisatie van schoolmaaltijden op 
Caribisch Nederland kan voor de structurele vorm samenhangen met het gekozen 
structurele scenario. Het is ook een optie om de huidige wijze van financiering en 
organisatie voort te zetten. Dit sluit aan bij de huidige organisatie van schoolmaaltijden 
op Bonaire, St. Eustatius en Saba. Daarmee wordt aangesloten bij de bestaande 
structuren van de Openbare Lichamen (OBL).
