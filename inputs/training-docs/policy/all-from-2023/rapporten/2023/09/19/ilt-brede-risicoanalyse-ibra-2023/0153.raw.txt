ILT-brede risicoanalyse (IBRA) 2022 - Bijlage A IBRA factsheets
Ongeval railvervoer
Omschrijving
Dit onderwerp gaat over de schade die ontstaat door incidenten en ongevallen op het spoor (personen- en goederen-
vervoer). Het gaat hier om fysieke letselschade en economische schade. Ook behandelt deze factsheet een ongeval met 
een kabelbaan. 
De berekende maatschappelijke schade voor dit onderwerp: 42 miljoen euro
• Is er extra schade waarvoor geen bedrag kan worden bepaald: Nee 
• Aanzienlijke schade binnen de wettelijke regels: Nee
• Schade als Buitengewone gebeurtenis: Nee
Regelgeving en doel
De belangrijkste regelgeving voor dit onderwerp zijn de Spoorwegwet en enkele EU-verordeningen [1-6]. Daarnaast zijn 
internationale afspraken van toepassing via het Europese railagentschap (ERA) en met Nationale Veiligheidsinstanties 
(bijvoorbeeld EBA in Duitsland en DVIS in België).
Het doel van deze regelgeving is: 
• Veiligheid op het spoor.
• Efficiënte werking en beschikbaarheid van het spoorstelsel.
Bijzonderheden
1. Dit onderwerp betreft ook incidenten of ongevallen met gevaarlijke stoffen. Het gaat hier niet om incidenten 
waarbij sprake is van de onjuiste verpakking en/of onjuiste markering van gevaarlijke stoffen. Zie hiervoor het 
onderwerp Chemische stoffen en biociden. De ILT houdt toezicht op het spoor. Vanwege de decentralisatie van het 
lokaal openbaar spoorvervoer zijn de decentrale overheden echter verantwoordelijk voor aspecten als veiligheid, 
vergunningverlening, milieu en economie van het lokale spoorvervoer. In de praktijk betekent dit dat voor tram- en 
metroverkeer de decentrale overheden de handhavende instantie zijn en toezichtscapaciteit van de ILT inhuren. De 
bestuurlijke afweging rond de aard en omvang van het toezicht op lokaal spoorvervoer ligt bij de decentrale 
overheid. De ILT of het ministerie van Infrastructuur en Waterstaat zijn dus niet verantwoordelijk voor het toezicht 
op het lokale spoorvervoer.
2. De ILT neemt in deze factsheet niet de schade mee van incidenten op het spoor als gevolg van suïcide. Ook neemt 
de ILT in deze factsheet niet de schade mee die ontstaat door vertragingen, stremmingen of verzuim of ziekte van 
machinisten of treindienstleiders. Deels betreft het incidenten waar de ILT geen toezicht op uitoefent. Deels betreft 
het gevolgschade.
3. De ILT houdt toezicht op bijzondere spoorwegen. Dit zijn spoorwegen met een openbaar karakter, maar in eigen-
dom van derden. Dit zijn bijvoorbeeld gemeentelijke havenbedrijven, museale spoorlijnen, of spoorwegen op 
bedrijfsterreinen. De meeste bijzondere sporen hebben een aansluiting op het hoofdspoorwegnet. Dit onderdeel 
wordt in een volgende editie van de IBRA verder uitgewerkt. 
4. De COVID-19-pandemie en de daardoor volgende beperkingen hebben grote impact op de samenleving gehad. 
Deze beperkingen werken door in de jaarlijks verwachte schade. De ILT bepaalt de schade op basis van een meerja-
rig gemiddelde om sterke schommelingen door tijdelijke effecten te voorkomen.
Discussiepunten
Geen.
Overzicht van ongewenste gebeurtenissen 
1. Ongeval op onveilig hoofdspoor
2. Ongeval door onveilige kabelbaan
Inspectie Leefomgeving en Transport |
