11.1 CO2 Heffing glastuinbouw 
 
Korte beschrijving van de maatregel 
Met dit wetsvoorstel wordt de een heffing geïntroduceerd op de CO2 uitstoot van de glastuinbouw. Vanaf 2025 
betaalt de glastuinbouw een vlakke heffing over de gebruikte warmte en het gebruikte aardgas. 
 
Tabel: Budgettaire effecten maatregel, prijzen 2025 
Bedragen in miljoen euro, ‘+’ = saldoverbeterend/lastenverzwarend 
 2024 2025 2026 2027 Struc. 
CO2 heffing glastuinbouw 
0 3 5 7 13 
 
Kern van de raming 
De CO2 heffing van de glastuinbouw is van toepassing op de gas- en warmte-inzet in de glastuinbouwsector. 
Daarom is voor de grondslag uitgegaan van de gehele gasinzet binnen de glastuinbouwsector welke vanuit de 
ramingen van de energiebelasting bekend is. De gasinzet is volgens de normen uit bijlage 2 van Regeling 
kostenverevening reductie CO2-emissies glastuinbouw omgerekend naar CO2 uitstoot. Deze wordt vervolgens 
gecorrigeerd voor de uitstoot van ETS-bedrijven.  
 
Het pad richting 2030 is geraamd op basis van de ramingen van het gasverbruik die volgen uit de KEV inclusief 
de effecten van de energiebelastingmaatregelen in het Belastingplan 2024. Deze grondslag is vervolgens 
vermenigvuldigd met het tarief. Daar de CO2 heffing een zeer beperkte heffing is op de totale gasprijs wordt 
verondersteld dat deze geen aanvullend gedragseffect veroorzaakt.
