Structureel scenario B – Schoolmaaltijden normaliseren in het onderwijs en 
aanbieden aan alle leerlingen 
Structureel scenario B beschrijft het aanbieden van schoolmaaltijden aan alle leerlingen 
in plaats van aan een afgebakende doelgroep. Hiermee worden schoolmaaltijden 
genormaliseerd in het onderwijs. In meerdere Europese landen zijn schoolmaaltijden een 
22
normaal onderdeel van een lesdag, waaronder in Zweden en Finland. Voor de 
23
schoolmaaltijden gelden de richtlijnen Schijf van Vijf van het Voedingscentrum. De 
mogelijkheid hierbij is om aan een subsidie of regeling een harde voorwaarde te stellen 
om te voldoen aan de richtlijnen, dan wel in het geval van een lumpsum of bijdrage aan 
het gemeentefonds te stimuleren dat scholen gebruik maken van de richtlijnen Schijf van 
Vijf van het Voedingscentrum. 
Het korte- en langetermijngezondheidseffect van een gratis schoolmaaltijd is groter 
24
wanneer deze wordt gecombineerd met educatie over gezonde en duurzame voeding. 
B1 – Schoolmaaltijden aanbieden aan alle leerlingen 
Doelstelling: Kansengelijkheid, armoedebestrijding, gezondheid 
Doelgroep:  Alle leerlingen in het po, vo 
Aanbod: Maaltijd op school 
Kosten: € 949 miljoen 
Uitvoering en financiering b: via een tussenpartij, subsidieregeling of aanbesteding 
c: wettelijke taak scholen; ophogen bekostiging 
 
In scenario B1 wordt de mogelijkheid voor het aanbieden van schoolmaaltijden aan alle 
leerlingen in het po en vo beschreven. 
Bij het aanbieden van schoolmaaltijden aan alle leerlingen, zijn er verschillende 
mogelijkheden voor de uitvoering en financiering. Hier komen ook bredere vraagstukken 
bij kijken, bijvoorbeeld gerelateerd aan huisvesting van scholen. Wanneer scholen voor 
alle leerlingen dagelijks een maaltijd moeten verzorgen, kan worden gekeken naar het 
faciliteren hiervan door middel van aanpassingen in de huisvesting (keuken, koelkast, 
vriezer, etc.). De kosten hiervan zijn niet meegenomen in dit scenario. 
De kosten voor scenario B1 per kalenderjaar zijn € 949 miljoen voor een maaltijd op 
school in po en vo. 
Naast het aanbieden van schoolmaaltijden kan educatie worden aangeboden over gezond 
en duurzaam voedsel en een gezonde leefstijl. Dit vergroot het gezondheidseffect van de 
maaltijd. Het bestaande programma Gezonde School kan hiervoor ingezet worden. Het 
werken met de Gezonde School aanpak kost € 3000 per jaar per school. Zie voor een 
uitleg van Gezonde School bijlage 2 onderaan deze uitwerking.  
Om in 2030 alle scholen volgens het Programma Gezonde School te laten werken is tot 
2030 extra 5 mln. per jaar nodig. 
 
 
 
 
                                                                 
22
 Wie doet dit? (wur.nl) 
23
 Richtlijnen Schijf van Vijf | Voedingscentrum 
24
 O ostindjer, M., et al., Are school meals a viable and sustainable tool to improve the healthiness and sustainability of childrens diet and 
food consumption? A cross-national comparative perspective. C rit Rev Food Sci Nutr, 2017. 57(18): p. 3942-3958 
16
