ILT-brede risicoanalyse (IBRA) 2022 - Bijlage A IBRA factsheets
2. Ongewenst vrijk omen van getransporteerde gevaarlijke stof uit een 
(vracht)auto
Omschrijving
Gevaarlijke lading die voor, tijdens of na het transport over de weg lekt of ontbrandt. Hierdoor raken omstanders 
gewond en lopen zij een verhoogde kans op gezondheidsschade, bijvoorbeeld door direct contact met of inademing van 
het product. Bij incidenten komen soms grote hoeveelheden gevaarlijke stoffen vrij die in het milieu terecht komen.
Opruimen is vaak niet of slechts ten dele mogelijk waardoor blijvende milieuschade ontstaat.
Toezicht door de ILT
De ILT houdt toezicht op de vervoersketen van gevaarlijke stoffen over de weg. Dit doet zij bij bedrijven en langs de weg. 
Tijdens inspecties controleert de ILT op de naleving van voorschriften die mens en milieu beschermen.
Populatie
Het wegennet vertakt zich door heel Nederland. Daarom rekent de ILT de gehele bevolking van Nederland tot de 
populatie. Dit valt in de categorie ‘meer dan 10 miljoen’.
Frequentie
Er vinden continu handelingen plaats zoals laden en lossen. Daarbij komen vaak kleine hoeveelheden van de getranspor-
teerde producten vrij.
De ILT ontvangt jaarlijks ongeveer 150 meldingen van voorvallen. Dit valt in de categorie ‘1-7 dagen’.
Een voorval is bijvoorbeeld dat een lek ontdekt wordt tijdens het vullen van een tank. Ongeveer tien keer per jaar is 
optreden van hulpdiensten noodzakelijk bij een voorval.
Effecten
Fysiek letsel
Het is onbekend hoe vaak schade ontstaat door het vrijkomen van getransporteerde gevaarlijke stof uit een vrachtauto 
(#).
Economie
Na een ongeval op de openbare weg ontstaat vaak een file, soms zelfs langdurig. De ILT telt fileschade als secundaire 
schade.
Milieu
Zowel aard als hoeveelheid van de vrijgekomen stoffen zijn onbekend. Daardoor kan de ILT de milieuschade niet 
uitrekenen (#).
Gezondheidsschade
Herhaalde blootstelling aan toxische stoffen kan ook bij lage dosering gevolgen hebben. De effecten zijn mogelijk pas 
veel later zichtbaar of niet meer te herleiden. Rapportage over deze schade ontbreekt (#).
3. Ongewenst vrijk omen van getransporteerde gevaarlijke stof uit een 
binnenvaartschip
Omschrijving
Gevaarlijke lading die voor, tijdens of na transport over water lekt of ontbrandt. Hierdoor raken omstanders gewond en 
lopen zij een verhoogde kans op gezondheidsschade, bijvoorbeeld door direct contact met of inademing van het 
product. Bij incidenten komen vaak grote hoeveelheden gevaarlijke stoffen vrij die in het milieu terecht komen. Saneren 
is vaak niet of slechts ten dele mogelijk, waardoor blijvende milieuschade ontstaat.
Inspectie Leefomgeving en Transport | 188
