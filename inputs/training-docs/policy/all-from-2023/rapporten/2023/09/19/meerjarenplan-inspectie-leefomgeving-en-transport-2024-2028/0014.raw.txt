4  Werken aan maatschappelijk effect  
Centraal in het handelen van de ILT staat het werken aan maatschappelijk effect: het beperken van maatschappelijke schade. 
De ILT doet dit door selectief te zijn in de onderwerpen die zij aanpakt. Dat is het 'wat' dat in paragraaf 4.1 wordt uitgewerkt. 
Het ‘hoe’ bestaat uit haar gerichte keuze voor de inzet van instrumenten die de grootste kans op resultaat bieden. Dit wordt 
in paragraaf 4.2 beschreven. 
4.1  Selectief: welke onderwerpen met welke prioriteit 
Prioriteiten 
Bij de selectie van de onderwerpen werkt de ILT zo veel mogelijk risicogericht. Bij het bepalen van de inzet, weegt de ILT mee 
wat 1) de grootste maatschappelijke risico’s, 2) de wettelijke en internationale verplichtingen en 3) de politieke en 
maatschappelijke wensen zijn.  
Posterioriteiten  
Er is spanning tussen de veelheid en diversiteit aan taken en de per definitie beperkte capaciteit van de ILT. Dit betekent dat 
de inspectie  prioriteiten stelt en sommige taken met minder inzet uitvoert. De ILT wil de komende jaren meer inzicht geven 
in de gevolgen voor taken die ze met minimale inzet moet uitvoeren. 
4.1.1 De grootste maatschappelijke schades 
Met behulp van de ILT-brede risicoanalyse (IBRA) schat de ILT de jaarlijkse maatschappelijke schade voor mens en milieu die 
ontstaat door het niet toepassen van regels of normen, waarop zij toezicht houdt. Daartoe verdeelt de IBRA de ILT-taken in 
40 onderwerpen. 
De IBRA berekent de maatschappelijke schade in euro’s om de onderlinge verhouding (relatieve positie) van de schade op de 
verschillende onderwerpen in beeld te brengen. De berekeningsmethodiek van de IBRA kent een onzekerheidsmarge. Dit 
betekent dat de maatschappelijke schades in de IBRA geen absolute waardes zijn. En dat terughoudendheid geboden is bij 
het gebruik van de uitkomsten van de IBRA voor andere doeleinden.  
De ILT blijft de IBRA-methodiek ontwikkelen. Zo bevat de IBRA 2023 ook toekomstige ontwikkeling van risico’s en wordt de 
berekende maatschappelijk schade gerelateerd aan maatschappelijke opgaven. Deze analyse brengt daardoor meer in beeld 
wat de bijdrage van risicogericht toezicht aan de brede welvaart kan zijn. In het IBRA rapport wordt de doorontwikkeling van 
de methodiek nader toegelicht. 
De IBRA is in 2023 volledig geactualiseerd. Tabel 1 geeft een overzicht van de 15 onderwerpen in de IBRA 2023 met de hoogste 
totale maatschappelijke schade. 
Tabel 1 IBRA 2023: Onderwerpen met grootste maatschappelijke schade   
 Onderwerp  
1 Afvalstromen en circulaire materiaalketens 
2 Chemische stoffen en biociden 
3 Bodem en grondwaterkwaliteit 
4 Uitstoot OAS en F-gassen 
5 Legionella  
6 Duurzame producten 
7 Onveilig goederenvervoer weg 
8 Ongeval taxivervoer 
9 Ongeval busvervoer 
10 Infrastructuur weg 
11 Ongeval scheepvaart 
12 Bouwproduct 
13 Wabo 
14 Asbest 
15 Uitstoot wegverkeer 
14
