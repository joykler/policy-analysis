ILT-brede risicoanalyse (IBRA) 2022 - Bijlage A IBRA factsheets
Marktwerking
In Nederland komt het voor dat goedkope illegale operaties worden aangeboden met onbemande luchtvaartuigen. 
Dit betreft operators die niet volgens de regels vliegen en die niet over de juiste exploitatievergunningen beschikken om 
te vliegen in een Controlled Trafic Region (CTR). Dit leidt tot een concurrentievoordeel ten opzichte van operators die 
zich wel aan de regels houden en over de juiste vergunningen beschikken. Daarnaast vergroot dit het risico op ongeval-
len omdat dergelijke operators niet aantoonbaar beschikken over de juiste kennis om veilig te vliegen. 
Overzicht van ongewenste gebeurtenissen 
1. Ongeval met onbemande luchtvaart (drones)
1. Ongeval met onbemande luchtvaart
Omschrijving ongewenste gebeurtenis
Een drone kan op verschillende manieren een ongeval veroorzaken. Zo kan een drone botsen met een ander (on)bemand 
luchtvaartuig. Ook kan het gevaren met zich meenemen voor mens, milieu en infrastructuur wanneer een (on)bemand 
luchtvaartuig neerstort.
Toezicht door de ILT
Door vergunningverlening, toezicht en handhaving probeert de ILT actief de veiligheid in de onbemande luchtvaartsector 
te vergroten en daarmee de kans op ongevallen in de lucht en op de grond te verkleinen. Het vliegen met een onbemand 
luchtvaartuig moet voldoen aan de Europese wet- en regelgeving. Of een vergunning vereist is, hangt af van het 
risiconiveau van de beoogde operatie.
Gebruikers moeten voldoen aan de eisen van de Europese Verordening 2019/947 om een exploitatievergunning 
(Operational Authorisation – OA) te krijgen. Zo moeten drone-eigenaren die willen vliegen in een Controlled Traffic 
Region (CTR) een OA hebben waarin staat dat ze mogen vliegen in een CTR. Door zonder een OA in een CTR te vliegen is 
de kans groter dat een onbemand luchtvaartuig botst met een ander luchtvaartuig. Overigens, de kans op een ongeval 
met een ander luchtvaartuig buiten een CTR is groter doordat daar geen controle is op de separatie tussen luchtvaar-
tuigen. De ILT houdt alleen toezicht op bezitters van een OA die actief zijn in Nederland. Daarnaast houdt de ILT toezicht 
op state-operators, opleidingsinstellingen en modelvliegclubs. 
Populatie
Het aantal onbemande luchtvaartuigen in Nederland is de afgelopen jaren fors toegenomen. Volgens cijfers uit het 
Actieplan Programma onbemande luchtvaart [13] waren er in 2021 32.288 eigenaren geregistreerd en waren er 2.788 
professionele onbemande luchtvaartuigen geregistreerd. In de huidige wettelijke situatie dient de operator zich te 
registreren en worden drones niet langer geregistreerd. Het werkelijke aantal onbemande luchtvaartuigen in Nederland 
is niet bekend. Aangenomen mag worden dat dit er vele duizenden zijn, zeker wanneer onbemande luchtvaartuigen voor 
hobbymatige doeleinden worden meegeteld. In de Europese vooruitzichten blijkt dat de onbemande luchtvaart tot 2035 
sterk doorzet. Dit geldt zowel voor het gebruik van onbemande luchtvaartuigen door de overheid, als door commerciële 
partijen [13].
In Nederland kan potentieel iedereen slachtoffer worden van een ongeval met drones. De ILT schat dat het gaat om >10 
miljoen mensen.
Frequentie
In 2021 zijn bij het Analyse Bureau Luchtvaartvoorvallen (ABL) 116 voorvallen met onbemande luchtvaartuigen gemeld 
[14]. Hiernaast blijkt uit gesloten bronnen dat er per maand duizenden overtredingen zijn met onbemande luchtvaar-
tuigen. Een veelvoorkomend voorval is bijvoorbeeld illegaal vliegen in een CTR. Er is duidelijk sprake van een piek in de 
lente- en zomermaanden.
Een voorval leidt niet altijd tot een gevaarlijke situatie, maar de kans hierop is in dergelijke gevallen wel groter. De ILT 
schat dat 80% van alle gemelde dronevoorvallen aan het ABL over hobbymatige onbemande luchtvaartuigen gaat. Het 
aantal gemelde voorvallen stijgt langzaam. Dit betekent echter niet dat het ook daadwerkelijk onveiliger wordt. Het kan 
ook betekenen dat er meer bewustwording is over veiligheid bij de onbemande luchtvaart en dat mensen beter weten 
waar voorvallen te melden.
Inspectie Leefomgeving en Transport | 150
