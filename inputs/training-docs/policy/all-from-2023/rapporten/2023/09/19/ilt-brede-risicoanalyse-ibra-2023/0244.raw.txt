ILT-brede risicoanalyse (IBRA) 2022 - Bijlage C Marktwerking
 Bijlage C Marktwerking
De Europese Commissie wil het vrije handelsverkeer binnen de interne Europese markt bevorderen. Ze stelt gelijke 
spelregels op voor alle marktdeelnemers (level playing field) om concurrentievervalsing tegen te gaan. 
De ILT is niet primair markttoezichthouder, maar het toezicht van de ILT op de naleving van regels voor veiligheid en 
duurzaamheid draagt wel bij aan een gelijk speelveld. Bedrijven die deze regels slecht naleven kunnen een oneerlijk 
financieel voordeel ten opzichte van hun concurrenten creëren. Naarmate dit meer voorkomt zullen ook andere partijen 
in de verleiding komen om de regels te omzeilen om zo te kunnen blijven concurreren. Dit heeft 3 negatieve effecten:
Producten en diensten zijn minder veilig en duurzaam, als ze niet aan de gestelde eisen voldoen. 
Partijen die zich wel aan de regels houden lopen inkomsten mis. Doordat zij wel de kosten voor veiligheid en duurzaam-
heid maken, kunnen zij niet eenzelfde of scherpere prijs voor hun producten en diensten vragen als concurrenten die de 
regels niet naleven. Zo kunnen die concurrenten een groter marktaandeel verkrijgen.  
Het vertrouwen van consumenten in de markt wordt aangetast als zij niet zeker weten of de producten en diensten 
voldoen aan de geldende wet- en regelgeving. Ze kunnen er niet van uitgaan dat de producten en diensten veilig en 
duurzaam zijn.
Veiligheid, duurzaamheid en marktwerking gaan dus hand in hand. Marktverstoring in het domein van de ILT kan voor 
de ILT aanleiding zijn op te treden of te signaleren met het oog op veiligheid, duurzaamheid en vertrouwen.
In de IBRA heeft voor onderstaande onderwerpen waar marktwerking een rol speelt, de effecten van marktwerking in 
beeld gebracht. De marktwerking schade is als onderdeel van de maatschappelijke schade meegenomen in de categorie 
‘economische schade’.
Overzicht van onderwerpen waar marktwerking speelt
1. Bouwproducten.
2. Duurzame producten.
3. Goederenvervoer over de weg.
4. Kabelbanen.
5. Overige pyrotechnische artikelen (ROPA).
6. Pleziervaartuigen.
7. Chemische stoffen en biociden.
8. Slotmisbruik Schiphol en regionale luchthavens.
9. Taxivervoer.
10. Uitstoot scheepvaart.
11. Verkeersproducten en mobiele machines.
Inspectie Leefomgeving en Transport | 244
