3.3 Onderlinge vorderingen en schulden in box 3 defiscaliseren 
 
Korte beschrijving van de maatregel 
Het kabinet stelt voor om vorderingen en schulden tussen fiscaal partners en tussen ouders en minderjarige 
kinderen te defiscaliseren. Deze hoeven dan niet in de aangifte te worden vermeld. Bij ouders en minderjarige 
kinderen gaat het dan alleen om de situatie waarin het inkomen van het minderjarige kind aan de ouders wordt 
toegerekend, omdat alleen dan sprake is van dezelfde aangifte. 
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2023 2024 2025 2026 2027 Struc. 
Onderlinge vorderingen en schulden in box 3 -4 -4 -4 -4 0 0 
defiscaliseren 
 
Kern van de raming 
In vorderingen- en schuldverhoudingen tussen fiscaal partners en tussen ouders en hun minderjarige kinderen 
worden de schuld en de vordering in het huidige stelsel tegen verschillende forfaits in aanmerking genomen. 
Onder het oude stelsel zouden deze bedragen wegens de saldering van bezit en schulden wegvallen uit de 
belastbare grondslag. Dit is onder de huidige bepalingen van box 3 niet langer het geval. Op vorderingen wordt 
in 2023 namelijk een forfaitair rendement van 6,17% verondersteld, terwijl de rente op schulden in de Wet IB 
2001 voorlopig is bepaald op 2,46%. Belastingplichtigen met onderlinge vorderingen en schulden zouden als 
gevolg hiervan per saldo belasting verschuldigd zijn.  
5
In lijn met een toezegging in de Eerste Kamer tijdens de behandeling van de Overbruggingswet box 3 wordt 
voorgesteld om onderlinge vorderingen tussen fiscale partners of tussen ouders en minderjarige kinderen te 
defiscaliseren. Om de budgettaire effecten van deze maatregel in kaart te brengen is het budgettair beslag 
bepaald aan de hand van de tekstuele toelichting bij de aangifte van ‘overige bezittingen box 3’ in de 
aangiftegegevens van de Belastingdienst. Nadien is verondersteld dat dit volledige bedrag onbelast blijft. Let 
wel, deze maatregel wordt met terugwerkende kracht ingevoerd voor 2023. Per 2027 is voorzien dat het stelsel 
werkelijk rendement wordt ingevoerd. De derving voor dat jaar evenals de structurele derving is om die reden 
gelijk gesteld aan € 0. 
 
  
 
5
 Handelingen EK 2022/23, nr. 13-4, p. 2.
