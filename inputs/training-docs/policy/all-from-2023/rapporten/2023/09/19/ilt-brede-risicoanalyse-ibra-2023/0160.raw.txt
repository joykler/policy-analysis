ILT-brede risicoanalyse (IBRA) 2022 - Bijlage A IBRA factsheets
3. Ongeval visserij
Omschrijving ongewenste gebeurtenis
Het betreft hier ongevallen in de visserij, waarbij schade optreedt aan schip, bemanning, milieu of lading. Oorzaken 
hiervan zijn bijvoorbeeld (eenzijdige) aanvaring, brand en instabiliteit. Maar het betreft ook ongevallen met personen 
aan boord als gevolg van onveilige arbeidsomstandigheden.
Toezicht door de ILT
De ILT houdt in de scheepvaart toezicht op de volgende zaken:
• De hoeveelheid aanwezige bemanning
• De kwalificering van de bemanning
• Veiligheidscertificaten
• De certificering van keuringsartsen
• Vissersvaartuigen, die moeten voldoen aan nationale en internationale regelgeving [30]
Populatie
Alle mensen die werkzaam zijn op een vissersschip, passagiers aan boord van het schip en mensen die aan de kust 
wonen kunnen slachtoffer worden van een ongeval. De populatie valt hiermee in de categorie 10.000-100.000.
Frequentie
Ongevallen in de visserij komen maandelijks voor [39].
Effecten
Fysiek
In de periode 2019 tot en met 2022 vielen in de visserij 4 doden, 18 zwaargewonden en 28 lichtgewonden [37]. Per jaar 
rekent de ILT daarom met 1 dode, 5 zwaargewonden en 7 lichtgewonden. Omdat incidenten vermoedelijk niet gemeld 
worden is dit een onderschatting. Omgerekend naar euro’s resulteren deze aantallen in een schadebedrag van
€ 24,5 miljoen (€ 4,1 miljoen per dode, € 408.000 per zwaargewonde en € 29.000 per lichtgewonde).
Milieu
In de SOS-database van Rijkswaterstaat is in de periode 2015 tot 2020 1 ongeval in de visserij gerapporteerd waarbij 
sprake was van significante milieuschade. Daarbij kwam olie in het oppervlaktewater terecht en is een oliescherm 
geplaatst. De ILT gaat ervan uit dat deze schade verzekerd was dan wel door Rijkswaterstaat is verhaald op de veroor-
zaker. De milieuschade stelt de ILT daarom op € 0 per jaar.
Economie en Gezondheidsschade
Als gevolg van ongevallen op de visserij raken enkele tientallen personen gewond. Zij zijn door deze kwetsuren zeer 
waarschijnlijk enkele dagen tot langere tijd arbeidsongeschikt. Het betreft soms ook blijvend letsel, vanwege amputatie 
van ledematen, met alle medische kosten tot gevolg. Daarnaast moeten personen met letsel soms van het schip worden 
geëvacueerd, wat tot hoge kosten kan leiden. De bijbehorende bedragen zijn ongewis en stelt de ILT daarom op #.
4. Ongeval scheepvaart Caribisch Nederland 
Omschrijving ongewenste gebeurtenis
Het betreft hier ongevallen in de scheepvaart in Caribisch Nederland , waarbij schade optreedt aan schip, bemanning, 
milieu of lading.
Oorzaken hiervan zijn bijvoorbeeld (eenzijdige) aanvaring, brand en instabiliteit. Maar het betreft ook ongevallen met 
personen aan boord als gevolg van onveilige arbeidsomstandigheden.
Toezicht door de ILT
De ILT houdt in de scheepvaart toezicht op de volgende zaken:
• De hoeveelheid aanwezige bemanning
• De kwalificering van de bemanning
• Veiligheidscertificaten
• De certificering van keuringsartsen
• Vereisten voor scheepsuitrusting
Inspectie Leefomgeving en Transport | 160
