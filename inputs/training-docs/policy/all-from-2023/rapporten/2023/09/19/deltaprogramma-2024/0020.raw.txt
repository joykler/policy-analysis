Deltacommissaris
zeer kwetsbaar voor wateroverlast, zoals bleek in 2020 bij de uitval van een pomp in het gemaal. De 
kwetsbaarheid zal toenemen wanneer de spuicapaciteit door zeespiegelstijging afneemt, en door de 
Datum
19 september 2023
extreme buien zoals in juli 2021. In hetzelfde gebied zijn ook ruimtelijke ambities, inclusief de bouw van 
tienduizenden woningen. Wateroverlast kan hier niet voorkomen worden door gemaalcapaciteit alleen en Ons kenmerk
DC-2023/584
vergt voldoende berging. Dat moet nu worden meegenomen in de ruimtelijke puzzels die op de NOVEX 
tafels worden gelegd. 
4. Bruggen blijven bouwen en verankeren in deltabeslissingen en strategieën
Het Deltaprogramma werkt aan drie doelen: waterveiligheid, zoetwaterbeschikbaarheid en ruimtelijke 
adaptatie. Met als evident doel om ons land op tijd aan te passen aan de gevolgen van klimaat -
verandering. Door de samenhang in (de functies van) het watersysteem en het landgebruik zijn de 
grenzen, met bijvoorbeeld de beleidsdomeinen waterkwaliteit, drinkwater, natuurherstel en locatiekeuze 
voor bouwen, soms artificieel. Het voorgaande benadrukt de noodzaak tot verdere verbreding van onze 
aanpak. Waar de huidige voorkeursstrategieën en deltabeslissingen nog sterk in het waterdomein 
geworteld zijn, is mijn advies de ingezette verbinding tussen de opgaven van het Deltaprogramma en 
andere maatschappelijke opgaven zoals de bouwopgave en het NPLG verder te versterken en deze 
opgaven onderdeel te maken van de herijkte voorkeursstrategieën. Reeds opgestelde gebiedsagenda’s 
kunnen hiervoor worden benut. Water en bodem bieden kansen, maar stellen ook randvoorwaarden aan 
gebruik. Daarnaast is het belang evident dat de opgaven van het Deltaprogramma en het uitgangspunt 
van Water en Bodem Sturend worden verankerd in de Nota Ruimte, het nationaal kader waarin de 
integrale keuzes voor de fysieke leefomgeving op korte termijn en richtinggevende uitspraken naar de 
lange termijn worden vastgelegd.
Het is de gezamenlijke verantwoordelijkheid van alle overheden om het samenspel vorm te geven, 
in praktijk te brengen en waar nodig in actie te komen. Per regio is daarvoor maatwerk nodig, 
met toegewijde partners. Daartoe behoren ook private en maatschappelijke partijen, zoals 
bewonerscollectieven, natuur- en landschapsgroepen, boeren- en ondernemersorganisaties. 
De startpakketten met ruimtelijke opgaven en het NPLG formuleren de ambitie voor de grote 
maatschappelijke transities en geven daarmee de goede richting aan. Ik roep ertoe op om de eerder 
genoemde adviezen van mij als deltacommissaris daarbij goed te betrekken. Ook met de inzet van 
ontwerpend onderzoek, de koppeling van waterdoelen aan natuur- en landschapsbehoud en het aanbod 
om de bestaande overlegstructuren van het Deltaprogramma en de bewezen uitvoeringscapaciteit 
15
te benutten, slaat het Deltaprogramma de brug naar de uitvoering op regionaal niveau.
15  Zie hoofdstukken 3 tot en met 6 Deltaprogramma 2024
20 Deltaprogramma 2024 | Nu voor later
