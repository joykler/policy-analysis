ILT-brede risicoanalyse (IBRA) 2022 - Bijlage A IBRA factsheets
Er zijn in het verleden geen terroristische aanslagen op Nederlandse schepen geweest waarbij doden of gewonden zijn 
gevallen. De frequentie is daarom 0.
Effecten
Fysiek letsel en Milieu
Via een terroristische aanslag veroorzaken terroristen angst en onrust. Een terroristische aanslag is een aanslag met een 
politiek doel [30].
 
De effecten van terrorisme kunnen verschillend zijn. Het kan gaan om:
1. directe slachtoffers (hieronder vallen doden, gewonden en vrijheidsberoving)
2. psychische schade
3. de vernieling van schepen/havenfaciliteiten
4. milieuschade (bijvoorbeeld door het vrijkomen van lading
5. diefstal van schepen/lading
6. maatschappelijke onrust/ontwrichting
Hier volgen enkele voorbeelden van aanslagen op buitenlandse schepen:
1. Op 12 oktober 2000 ramt een klein bootje met explosieven een US-marineschip. Hierbij vallen 17 doden en 
39 gewonden [31].
2. Op 6 oktober 2002 is er een zelfmoordaanslag op een olietanker in Jemen. Daarbij raakt de romp van de olietanker 
zwaar beschadigd. Ook komt daarbij een (Bulgaars) bemanningslid om het leven [32].
3. Op 27 februari 2004 is er een aanslag op een Filipijnse veerboot. De boot zinkt. Er komen 116 mensen om [33].
De werkwijze van terroristen richt zich tegenwoordig steeds meer op aanslagen met veel slachtoffers. Hieronder vallen 
aanslagen op passagiersschepen en in havens [27].
Vervolgschade telt in het kader van de IBRA niet mee bij het bepalen van de schadebedragen en de daaruit voortvloeien-
de rangorde. Vervolgschade bij aanslagen (of dreiging daartoe) kan echter zeer groot zijn. Dat kan miljoenen tot 
miljarden euro’s kosten.
Er zijn nog geen terroristische aanslagen op een Nederlands schip of in een Nederlandse haven geweest. Fysiek letsel-
schade (doden of gewonden) en milieuschade (vrijkomen lading) zijn derhalve € 0.
Economie en Ziektelast
Niet van toepassing.
Toekomstige ontwikkelingen
Migrantensmokkel vormt een toenemend probleem voor de beveiliging van scheepvaart en kan leiden tot zeer gevaarlij-
ke situaties voor migranten en personeel. Ook zorgt dit voor economische verstoring van scheepvaart. Ondermijning 
gerelateerd aan drugssmokkel is een ander toenemend probleem voor de veiligheid van de scheepvaart.
Inspectie Leefomgeving en Transport | 61
