verkennen van een mogelijke overstap van adaptief 
deltamanagement naar een transformatieve aanpak. Denk 
aan sprongsgewijze veranderingen op het niveau van de 
inrichting of aan het beheer van het watersysteem als 
geheel. In deze fase klinkt dit nog abstract. Maar als het 
waterbeheer tegen zijn grenzen aanloopt, of deze wellicht 
op onderdelen al overschreden heeft, is doorgaan op de 
vertrouwde weg waarschijnlijk geen antwoord meer op de 
problemen van de (nabije) toekomst. Het verkennen van 
omslagpunten in de fysieke omstandigheden en het 
overwegen van knikpunten in beleid horen hierbij en 
zullen binnen het Deltaprogramma onder ogen moeten 
worden gezien.
Samen met kennisinstellingen werkt het Deltaprogramma 
aan de doorontwikkeling en uitbreiding van de methode 
van adaptief deltamanagement. Dit is nodig om trans -  
formatieve strategieën en transitiepaden te ontwikkelen. 
De ontwikkelde transitiepaden laten zien hoe van een 
bestaande situatie kan worden toegewerkt naar 
verschillende toekomstbeelden voor de lange termijn. 
In de tweede zesjaarlijkse herijking (gepland voor het 
DP2027) kunnen vervolgens voorstellen worden gedaan en 
afspraken worden gemaakt over de benodigde bouwstenen 
voor de noodzakelijke transformaties op het gebied van 
waterbeheer en ruimtelijke ontwikkeling. In 2024 worden 
op basis van de klimaatverandering en -effecten kansrijke 
langetermijnperspectieven en bijbehorende maatregelen 
in beeld gebracht. In 2025 zet het Deltaprogramma de stap 
naar kansrijke strategieën, maatregelen en mogelijke 
ontwikkelpaden. Op basis hiervan stelt het Delta-   
programma in 2026 herijkte deltabeslissingen, 
maatregelen en/of voorkeursstrategieën voor.
Deltaprogramma 2024 | Nu voor later 45
