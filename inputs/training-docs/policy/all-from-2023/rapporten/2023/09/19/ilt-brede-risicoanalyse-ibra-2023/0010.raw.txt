ILT-brede risicoanalyse (IBRA) 2023
De IBRA 2023 geeft een vergelijkbaar beeld met de IBRA 2022. Er is een groep van onderwerpen met schades van 
ongeveer €1 miljard of meer (Afvalstromen en circulaire materiaalketens, Chemische stoffen en biociden en Bodem en 
grondwaterkwaliteit), een tweede groep van onderwerpen met schades tussen de € 100 - € 300 miljoen en een derde 
groep van onderwerpen met schades van minder dan € 100 miljoen. Wel zien we in de top 15 kleine positiewisselingen 
van onderwerpen en vallen de onderwerpen Ongeval railvervoer en Geluid net buiten de top 15, terwijl de onderwerpen 
Wet algemene bepalingen omgevingsrecht (Wabo) en Asbest nu op plek 13 en 14 staan. Ondanks de positiewisselingen is 
de conclusie dat de onderlinge positionering van de onderwerpen in de top 15 vergelijkbaar is met vorig jaar.
Schadecategorieën
De ILT onderscheidt 4 schadecategorieën:
• Fysieke letselschade: het aantal doden en gewonden door ongevallen.
• Gezondheidsschade: het verlies van levenskwaliteit of levensduur door blootstelling aan ongezonde stoffen en straling, 
uitgedrukt in verloren jaren in gezondheid (Disability Adjusted Life Years, DALY).
• Milieuschade: het verlies van of schaarste aan natuurlijke hulpbronnen, biodiversiteit en kwaliteit van bodem, water en 
lucht door negatieve effecten van menselijk handelen. 
• Economische schade: verlies van maatschappelijk kapitaal.
De berekende maatschappelijke schade in de IBRA 2023 geeft een sterk vergelijkbaar beeld met de IBRA 2022 en de jaren 
daarvoor. Ditzelfde geldt voor de schade per categorie. Zie daarvoor onderstaande figuur 11. 
2% 2%
100
3%
7%
12%
12% 12%
10%
12%
15%
80
14% 14%
19%
20%
20%
60
40
72% 72% 68%
62%
53%
20
0
2019 2020 2021 2022 2023
Milieuschade Gezondheidsschade Fysiek letselschade Economische schade
Figuur 11: Verdeling van de totale schade over vier soorten schades in afgelopen vijf jaar 
De verdeling van de totale schade over de 4 schadecategorieën is stabiel.  Het beeld op hoofdlijnen is als volgt:
• Ruim twee derde van de totale schade bestaat uit milieuschade. De ILT heeft een schadebedrag van circa € 5 miljard 
berekend. Dit is een daling met € 600 miljoen ten opzichte van 2022. Dit verschil wordt verklaard door de lagere 
milieuprijs voor chemisch afval bij het onderwerp Afvalstromen en circulaire materiaalketens.
• Gezondheidsschade betreft de tweede grootste schadecategorie. De door de ILT berekende gezondheidsschade 
bedraagt € 1,3 miljard. Dit betekent een stijging van € 235 miljoen ten opzichte van 2022. De schade zit voor het 
grootste deel in de ongewenste gebeurtenissen rondom chemische stoffen en biociden.
• De fysieke letselschade bedraagt € 731 miljoen. Dit is een daling van € 176 miljoen ten opzichte van de berekende 
schade in de IBRA 2022. De daling is voor het belangrijkste deel te verklaren door de daling van het aantal slachtoffers 
bij het onderwerp Onveilig goederenvervoer.   
• De berekende economische schade bedraagt € 241 miljoen. Dit is een stijging van € 88 miljoen ten opzichte van de 
berekende schade in de IBRA 2022. Het totaalbedrag lijkt beperkt, zeker in verhouding tot de 3 andere schade-
categorieën. Dit is deels te verklaren door het feit dat de ILT nog een beperkt beeld heeft van de economische schade 
die is te relateren aan haar taak.  
Inspectie Leefomgeving en Transport |
