3.28 Verhogen accijns stookolie 
 
Korte beschrijving van de maatregel 
Het tarief van zware stookolie wordt gelijkgesteld aan het tarief van gasolie (diesel). Het tarief wordt verhoogd 
van € 41,31 naar € 654,53 per 1000 kilogram (met omrekenfactor van 0,96 van liters naar kg).  
 
Tabel: Budgettaire effecten maatregel 
Bedragen in miljoen euro, ‘+’ = saldoverbeterend/lastenverzwarend 
 2023 2024 2025 2026 2027 Struc. 
Tarief zware stookolie gelijkstellen aan gasolie 0 
26 26 26 26 26 
 
Kern van de raming 
Op basis van aangiftecijfers van 2022 en het tarief is berekend wat de grondslag is. Deze grondslag is 
vermenigvuldigd met het verschil in tarief en een standaard gedragseffect van 20%. Dit gedragseffect is 
onzeker omdat er geen gegevens zijn over welk aandeel de brandstofkosten hebben in de totale bedrijfskosten 
van de gebruikers van zware stookolie. Uit een analyse van de douane volgt dat de verhoging voor 50% 
betrekking heeft op gebruik in het wegverkeer en de andere 50%  bestaat uit gebruik in slachterijen, 
beenderverwerkingsbedrijven en afvalverwerking- en recyclingbedrijven.
