ILT-brede risicoanalyse (IBRA) 2022 - Bijlage A IBRA factsheets
Overige pyrotechnische artikelen 
(ROPA)
Omschrijving
De ILT houdt toezicht op basis van de Regeling overige pyrotechnische artikelen (ROPA) [1]. Onder deze regeling vallen 
artikelen als:
1. gasontwikkelaars voor airbags en veiligheidsgordels;
2. ontstekers (elektrische en mechanisch);
3. signaalartikelen (produceren licht, rook of geluid om de aandacht te trekken. Ook wel noodseinmiddelen).
4. lijnwerpraketten (voor over een grotere afstand overbrengen van reddingslijnen);
5. modelraketmotoren;
6. artikelen voor weerbeïnvloeding (anti-hagel, regenopwekking);
7. artikelen voor ongediertebestrijding, vogelverschrikking (sound emitters);
8. bedieningsartikelen als explosieve bouten, las- en snijbewerkingen;
9. beveiligingsartikelen (verfbomkoffers);
10. mist-/rookgeneratoren (inbraakpreventie bij juweliers e.d.).
• De berekende maatschappelijke schade voor dit onderwerp: €0 euro
• Is er extra schade waarvoor geen bedrag kan worden bepaald: Nee
• Aanzienlijke schade binnen de wettelijke regels: Nee
• Schade als buitengewone gebeurtenis: Nee
Regelgeving en doel
De Regeling overige pyrotechnische artikelen waarborgt de optimale bescherming van de gezondheid en veiligheid van 
consumenten en professionele eindgebruikers van deze artikelen. De ILT ziet toe op de volledigheid en juistheid van de 
informatie die fabrikanten en overige marktdeelnemers verstrekken. Daarnaast controleert zij of de eigenschappen van 
de producten overeenkomen met de waarde van de eigenschappen die fabrikanten op de CE-markering vermelden.
De artikelen die onder de ROPA vallen raken de veiligheid en de gezondheid rechtstreeks. Risico’s ontstaan bij ondeug-
delijkheid of onjuist gebruik van het product. Het risico op ongevallen is hoog vanwege het brand- en ontploffingsgevaar 
van de artikelen of door de blootstelling aan kankerverwekkende stoffen.
Bijzonderheden
1. Vuurwerk is een pyrotechnisch product, maar valt niet onder de ROPA. De Wet milieubeheer en in het bijzonder het 
Vuurwerkbesluit vormen de basis voor het toezicht op vuurwerk. 
2. Ketenpartners zijn onder andere het Openbaar Ministerie, de politie, de Union of European Football Associations 
(UEFA) en de Koninklijke Nederlandse Voetbalbond (KNVB).
3. Het misbruik van noodseinmiddelen in stadions is mede het gevolg van het minder zware regime voor overige 
pyrotechnische artikelen in vergelijking met de regelgeving voor vuurwerk. Hierdoor is het voor zowel aanbieders 
als gebruikers aantrekkelijk om onder het voorwendsel van noodseinmiddelen vuurwerk te verkopen of kopen. 
Discussiepunten
Geen.
Marktwerking
Bij dit onderwerp is wet- en regelgeving van toepassing die eerlijke marktwerking bevordert. De ILT controleert of de 
betrokken bedrijven hieraan voldoen. In bijlage C staat voor alle onderwerpen waar marktwerking speelt een beschrij-
ving hiervan.
Inspectie Leefomgeving en Transport |
