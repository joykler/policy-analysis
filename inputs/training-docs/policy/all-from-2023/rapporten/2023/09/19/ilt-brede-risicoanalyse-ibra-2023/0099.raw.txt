ILT-brede risicoanalyse (IBRA) 2022 - Bijlage A IBRA factsheets
Duurzame producten
Omschrijving
De Europese Commissie wil duurzame producten op de Europese markt. Ze stelt daarom eisen aan het ontwerp van 
energiegerelateerde producten (Ecodesign). Hierbij legt de Europese Commissie ook een beperking op het gebruik van 
gevaarlijke stoffen met de RoHS (Restriction of Hazardous Substances) richtlijn.
Ecodesign beperkt de schadelijke milieueffecten van een product. Vanaf de ontwerpfase worden alle schakels in de 
levenscyclus van een product bekeken. Vanaf de winning van grondstoffen tot het moment waarop het product wordt 
afgedankt en hergebruikt als grondstof voor nieuwe producten.
De huidige handhaafbare eisen op het gebied van Ecodesign gaan voornamelijk over de energie-efficiëntie van het 
product. Eerst alleen van elektronische apparaten, nu ook van apparaten die andere brandstoffen verbruiken.
De komende jaren worden de handhaafbare eisen uitgebreid naar onder andere (her)gebruik van grondstoffen en de 
beschikbaarheid van reserveonderdelen. Na aankoop moeten reserveonderdelen minstens 7 tot 10 jaar beschikbaar zijn. 
Dit bevordert het repareren van apparatuur en verlengt de levensduur.
De RoHS beschrijft de voorwaarden voor het gebruik van 10 verschillende stoffen in elektrische en elektronische 
apparatuur. Voorbeelden zijn lood, kwik en cadmium. Deze 10 stoffen zijn gevaarlijk voor mens en milieu. Het milieurisi-
co is in Nederland voor een groot deel afgedekt met effectieve afvalverwerking. Maar een product zonder gevaarlijke 
stoffen is altijd beter voor het milieu. Op dit moment zijn er nog geen cijfers beschikbaar over de schade die deze stoffen 
mogelijk veroorzaken. 
• De berekende maatschappelijke schade voor dit onderwerp: 223 miljoen euro.
• Is er extra schade waarvoor geen bedrag kan worden bepaald: Ja. 
• Aanzienlijke schade binnen de wettelijke regels: Ja, namelijk 356 miljoen euro.
• Schade als Buitengewone gebeurtenis: Nee.
Regelgeving en doel
De Europese Commissie heeft alle Europese richtlijnen over CE-markering (Conformité Européenne = in overeenstem-
ming met de Europese regelgeving) op haar website geplaatst [1]. Daar horen de ontwerpeisen van energiegerelateerde 
producten [2 t/m 6] ook bij. De Nederlandse wetgeving is terug te vinden in de Wet milieubeheer [7].
Het doel van de wetgeving is verlaging van het energieverbruik, minder belasting van het milieu en vermindering van de 
vraag naar natuurlijke hulpbronnen. 
Bijzonderheden
1. Verspreiding van gevaarlijke stoffen aan het einde van de levenscyclus van een product (voor elektronische 
apparatuur, verpakkingen, batterijen/accu’s, auto-onderdelen) neemt de ILT bij het onderwerp ‘Afvalstromen en 
circulaire materiaalketens’ mee.
2. Als producten niet voldoen aan de wettelijke eisen en bepalingen van Ecodesign vindt onnodig uitstoot van fijnstof 
plaats. Biomassaketels hebben nu al eisen voor maximale uitstoot van fijnstof. Per 1 januari 2022 geldt nieuwe 
Europese regelgeving binnen Ecodesign, waarin uitstoot van fijnstof ook voor onder andere houtkachels wordt 
gemaximaliseerd. Aan het einde van deze factsheet staat een beschrijving over de uitstoot van fijnstof.
3. De Europese Commissie wil consumenten een ‘recht op reparatie’ geven. Om dat te bereiken moeten reparaties 
aantrekkelijker, systematischer en betaalbaarder worden. De fabrikant moet garantieperiodes verlengen, garanties 
verlenen voor het vervangen van onderdelen en de toegang tot informatie over reparaties en onderhoud makkelij-
ker maken. Per 1 maart 2021 is dit in wetgeving geregeld [7].
4. De Ecodesign wetgeving wordt de komende jaren fors uitgebreid met het Sustainable Products Initiative [18]. Dit 
betekent dat Ecodesign niet meer beperkt is tot energiegerelateerde producten. Maar dat ook andere productsoor-
ten (bijvoorbeeld textiel en beton) onder de Ecodesignwetgeving gaan vallen.
5. Door een hoge vraag en een laag aanbod zijn de energieprijzen in 2021 en 2022 gestegen, ten opzichte van vorige 
jaren. Vooral de prijs van gas voor consumenten is significant gestegen. Deze prijzen zorgen er, onder andere, voor 
Inspectie Leefomgeving en Transport |
