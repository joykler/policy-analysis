ILT-brede risicoanalyse (IBRA) 2022 - Bijlage A IBRA factsheets
2. Verspreiding van chemische stoffen of residuen in de leefomgeving
Omschrijving ongewenste gebeurtenis
Verspreiding in de leefomgeving van bepaalde (schadelijke) chemische stoffen. Deze stoffen mogen niet worden 
gebruikt, of er ontbreekt (veiligheids)informatie bij de stoffen.
Toezicht door de ILT
De ILT controleert de registratie van de stoffen bij het ECHA (European Chemicals Agency) en of de stoffen door bedrijven 
geproduceerd, verhandeld en toegepast mogen worden. Ook controleert de ILT of de bedrijven de juiste informatie 
(onder andere veiligheidsinformatiebladen en etikettering) bij de stoffen leveren.
Populatie
Industrie en beroepsbevolking, dit betreft de beroepsmatige gebruikers van chemische stoffen en biociden. De ILT schat 
dit in tussen 10.000 en 100.000 personen.
Frequentie
Chemische stoffen worden dagelijks, dus continu gebruikt.
Effecten
Gezondheidsschade
Door verspreiding van chemische stoffen in de leefomgeving ontstaat een ziektelast voor mensen. Daarnaast tast het de 
kwaliteit van ecosystemen aan. En het kan invloed hebben op de biodiversiteit.
De RIVM geeft aan dat in 2018 4% van de totale ziektelast wordt veroorzaakt door factoren gerelateerd aan het binnen- 
en buitenmilieu. [10]In 2018 was de totale ziektelast in Nederland 5,2 miljoen DALY. Dit is een maatschappelijke schade 
van (5,2 * 4% * €85.000,- =) € 17,7 miljard. De ILT beschikt niet over gegevens, op grond waarvan zij uitspraken kan 
doen, over de omvang van deze schade door overtreding van regels. Of de omvang van de schade met een relatie tot de 
taken van de ILT (#).
Deze schade heeft een overlap met de schade door afval. En deze is ook genoemd bij het onderwerp bodem. Bovendien 
wordt een deel van deze schade veroorzaakt door emissies van bijvoorbeeld industrie, verkeer en landbouw. De ILT heeft 
geen directe taken voor deze emissies.
Fysiek letsel, Economie en Milieu
Niet van toepassing.
Schade (z)onder norm
Uit informatie van het RIVM en TNO/CBS [9] blijkt dat in 2018 omgevingsfactoren zorgden voor een werkgebonden 
ziektelast van 151.000 DALY, gelijk aan € 12,8 miljard. Blootstelling van werknemers aan stoffen op de werkplek veroor-
zaakt 97.100 DALY’s. Dit is een maatschappelijke schade van € 8,3 miljard. Van deze schade is € 1 miljard al bij ongewens-
te gebeurtenis 1 opgenomen. Er resteert in totaal € 7,3 miljard.
Toekomstige ontwikkelingen
REACH wordt dit jaar aangepast, waarbij de ILT meer toezichtstaken krijgt. Ook komen er voortdurend nieuwe bepalin-
gen voor specifieke stoffen of groepen van stoffen. Bij meer regels en gelijkblijvend toezicht valt er een groei van de 
schade te verwachten.
Inspectie Leefomgeving en Transport |
