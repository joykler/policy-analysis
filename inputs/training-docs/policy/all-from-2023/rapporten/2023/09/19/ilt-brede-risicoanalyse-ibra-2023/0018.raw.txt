ILT-brede risicoanalyse (IBRA) 2023
Economische schade
De ILT berekent een totaalbedrag aan economische schade. Deze categorie omvat schade door verlies van goederen of 
diensten en schade door verstoring van de marktwerking. In 2023 is de totale economische schade € 241 miljoen. Dit is 
een stijging van € 88 miljoen ten opzichte van de schade berekend in de IBRA 2022. Vooral de schade berekend voor de 
ongewenste gebeurtenissen rondom Infrastructuur – door schade aan de weg -, Ongevallen in de scheepvaart en 
Bouwproducten draagt bij aan het totaal. 
Het totaalbedrag aan economische schade lijkt beperkt. De ILT merkt echter op dat zij nog een beperkt beeld heeft van 
de totale economische schade die bij haar taak hoort. Zo zijn goede cijfers over verstoring van de marktwerking erg lastig 
te vinden.
Infrastructuur weg
Bouwproduct
Ongeval scheepvaart
Ongeval taxivervoer
Lozing scheepvaart
Ongeval railvervoer
Passagiersrechten
Onveilig goederenvervoer weg
Pleziervaartuig
0 20 40 60 80 100
Figuur 7: Economische schade in miljoen €
Bij enkele onderwerpen houdt de ILT toezicht op naleving van marktwerkingsregels. Dit toezicht richt zich op het 
voorkomen van economische schade door verstoring van de marktwerking. Meer specifiek op de naleving van 
(Europese) regelgeving die binnen de interne Europese markt een gelijk speelveld (‘level playing field’) bevorderen voor 
alle marktdeelnemers en concurrentievervalsing tegengaat. Schade aan marktwerking is onderdeel van de schade-
categorie Economische schade en als zodanig onderdeel van de totale maatschappelijke schade. 
Voor vier onderwerpen heeft de ILT de schade aan marktwerking kunnen berekenen. Dit zijn de onderwerpen: 
Bouwproducten, Taxi, Pleziervaartuigen en Goederenvervoer over de weg. De schade aan marktwerking kent geen grote 
verschuivingen ten opzichte van de IBRA 2022. Voor Bouwproducten is de grootste marktwerking schade bepaald. Net 
als in 2022 bedraagt deze € 75 miljoen. Hierdoor valt dit onderwerp in de top 15 van de rangschikking. Voor andere 
onderwerpen ziet de ILT wel economische schade, maar kan ze deze niet berekenen (#). Dit geldt voor onder andere 
Duurzame producten en Chemische stoffen en biociden.
Niet-berekenbare (#) schades 
Een aantal onderwerpen hebben ongewenste gebeurtenissen die leiden tot schade, waarvan de omvang (nog) niet te 
kwantificeren is. Hiervoor kan in de IBRA 2023 geen schadebedrag bepaald worden omdat er onvoldoende (betrouw-
bare) informatie is over het onderwerp. Waar mogelijk is in de factsheets een kwalitatieve beschrijving van de schade 
gegeven. Deze schades zijn gemarkeerd met een #. Het gaat om ongewenste gebeurtenissen bij de volgende 
onderwerpen: 
Inspectie Leefomgeving en Transport | 18
