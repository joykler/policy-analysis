Deltacommissaris
maatschappelijke behoeftes van de toekomst verdraagt geen uitstel – er is geen tijd te verliezen. Het zal 
ook een kwestie van lange adem zijn. Van decennia en eeuwen, in plaats van jaren.
Datum
19 september 2023
Naast de jaarlijkse edities van het nationaal Deltaprogramma heb ik de achterliggende jaren meerdere 
gevraagde en ongevraagde adviezen uitgebracht, bijvoorbeeld het advies in 2021 naar aanleiding van de Ons kenmerk
DC-2023/584
3
vraag of de normen van de primaire keringen in de Maasvallei in Limburg versoepeld konden worden. 
De hoogwaterbescherming in de Maasvallei gaat nu gelukkig door met de normen die wettelijk in 2017 
voor het hele land zijn vastgelegd. Denk ook aan adviezen over woningbouw en de noodzaak om bij de 
4
bouw van de nieuwe woningen meer rekening te houden met de gevolgen van klimaatverandering. 
En advies gericht aan het in 2022 aangetreden kabinet over de noodzaak van inzet op klimaatadaptatie 
5
en om nu ruimte te reserveren voor maatregelen voor waterveiligheid in de toekomst.
Ik ben verheugd te kunnen constateren dat deze adviezen hebben doorgeklonken. Niet alleen in 
aanpassing van beleid, maar ook steeds meer in aandacht voor de uitvoering. Daar zit overigens wel 
de crux. Want het water zelf trekt zich van beleid niet zo veel aan. Wel van consciëntieus handelen en 
van uitgevoerde maatregelen. Na de verkiezingen van maart 2023 voor Provinciale Staten en 
Waterschapsbesturen deed ik wederom een appel, dat kort gezegd neerkomt op: elke schop in de grond 
6
moet voortaan klimaatbestendig. Maatregelen moeten bestand zijn tegen het huidige en toekomstige 
klimaat. Want nu niets of te weinig doen, leidt tot steeds grotere risico’s voor maatschappelijke 
ontwrichting en economisch en ecologische schade. Wacht niet op de laatste (juridische) borging van 
het principe Water en Bodem Sturend, maar pak nu door en verbind de wateropgaven aan andere 
transities en ambities in het landelijke gebied en de verstedelijkte omgeving.
Nederland staat voor grote ruimtelijke opgaven en transities in de landbouw, natuurherstel, woningbouw 
en energievoorziening. Tegelijkertijd lopen we op diverse plaatsen aan tegen de grenzen van het water- en 
bodemsysteem én van de technische oplossingen. Deze transities moeten toekomstbestendig en passend 
bij de langetermijnklimaatopgaven worden aangepakt. Het Deltaprogramma helpt daarbij en draagt 
vanuit zijn oriëntatie op de lange termijn bij aan de toekomstbestendigheid van deze transities richting 
2050, 2100 en verder. 
Werken aan waterveiligheid zit in het Nederlandse DNA. Maar de opgave waar we nu voor staan, is 
wellicht de grootste uit de lange geschiedenis van ons mooie land. Mijn conclusie is dat we niet alleen 
vaart moeten blijven maken met de nationale samenwerking in het Deltaprogramma en de uitvoering van 
concrete maatregelen. We moeten ook scherpere keuzes voorleggen waar het gaat om grenzen aan het 
water- en bodemsysteem als fundament voor de ruimtelijke inrichting van ons land. 
3 Adviesrapport deltacommissaris ‘Perspectief voor Limburg’, 9 juni 2021
4  Briefadvies deltacommissaris Woningbouw en klimaatadaptatie 1 september 2021 en  
Briefadvies deltacommissaris Woningbouw en klimaatadaptatie (Spoor 2) 3 december 2021
5 Adviesbrief deltacommissaris Maak werk van klimaatadaptatie, 6 april 2022
6 Brief deltacommissaris over bijdrage Deltaprogramma aan ruimtelijke opgaven, mei 2023
Deltaprogramma 2024 | Nu voor later 15
