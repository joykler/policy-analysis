ILT-brede risicoanalyse (IBRA) 2023
De ontwikkelingen rondom slimme en groene mobiliteit zullen impact hebben op de schadeontwikkeling op verschillen-
de IBRA-onderwerpen zoals Veilig personenvervoer via weg, spoor en lucht, Uitstoot luchtvaart, Scheepvaart en 
wegverkeer, Verkeersproduct en mobiele machine, Transport gevaarlijke stoffen, Infrastructuur weg, Pleziervaartuig, 
Lozing scheepvaart en Energielabels. 
Stikstofopgave
De maatschappelijke opgave om de emissie van stikstof te verminderen  is een belangrijk onderwerp in de politiek en de 
samenleving. De stikstofdiscussie gaat over de uitstoot van ammoniak en NO. De ILT houdt  toezicht op emissies in het 
x
transportdomein en de industrie. Daar speelt vooral de uitstoot van NO. De uitstoot van NO boven de huidige norm is 
x x
klein in vergelijking tot de totale uitstoot van NO en ammoniak in Nederland.
x
De problematiek bij deze opgave vertoont grote overlap met de problematiek die hierboven is beschreven onder Groene 
industrie en Slimme en groene mobiliteit. 
Woningbouwopgave
In Nederland zijn tot 2030 900.000 nieuwe woningen nodig om te voldoen aan de woonvraag. Bovendien moeten dat 
aardgasvrije, duurzame en energiezuinige woningen zijn die ook nog eens goed bereikbaar zijn. De overheid wil daarom 
fors investeren in spoor en woningbouw. 
De ontwikkelingen rondom de woningbouwopgave kunnen impact hebben op de maatschappelijke schade die kan 
ontstaan op IBRA-onderwerpen zoals Wonen, Energielabels, Duurzame producten en Bouwproducten. De ontwikkelin-
gen zijn nog onvoldoende duidelijk om aan te geven wat dit precies betekent voor de verschillende maatschappelijke 
schade op deze onderwerpen.
Verkeersveiligheid 
Verkeersveiligheid blijft een speerpunt in het Nederlands beleid. Daarnaast is de overheid van plan om te investeren in 
de uitbreiding en verbetering van de infrastructuur voor openbaar vervoer, fiets, auto en vervoer over water. Tegelijk 
blijven naar verwachting alle vervoersbewegingen groeien. Deze groei kan leiden tot een grotere maatschappelijke 
schade op de verschillende IBRA-onderwerpen in het transportdomein, zoals Ongevallen spoor of Veilig goederenver-
voer weg.
Nieuwe taken ILT 
Nieuwe ontwikkelingen kunnen ervoor zorgen dat toezichttaken wijzigen of nieuwe taken nodig zijn. In paragraaf 5.6 van 
het Meerjarenplan 2024-2028 heeft de ILT enkele gewijzigde of nieuwe taken opgenomen. 
Soms hebben nieuwe of gewijzigde taken betrekking op de maatschappelijke risico’s die al in de factsheets opgenomen 
zijn. In dat geval wordt het aantal onderwerpen of ongewenste gebeurtenissen in de IBRA niet aangepast. Zo leidt de 
uitgebreide verplichtingen voor producenten en importeurs van kunststofproducten niet tot een wijziging omdat het valt 
onder uitbreiding van het onderwerp Afvalstromen en circulaire materiaalketens, specifiek plasticafval. 
Ook kunnen nieuwe of gewijzigde taken invloed hebben op de interne informatieprocessen van de ILT. Dat is bijvoor-
beeld het geval bij het toezicht dat voortvloeit uit de Europese verordening voor ‘Electronic Freight Transport 
Information (eFTI)’. Deze verordening houdt in dat alle lidstaten van de EU in 2025 naast papier ook elektronische 
gegevens accepteren voor goederenstromen waarvoor een wettelijke informatieplicht geldt, met inbegrip van gevaar-
lijke stoffen en afvalstoffen. Ook in dit geval vindt er geen wijziging plaats in de IBRA.
Als bij nieuwe of gewijzigde taken nieuwe maatschappelijke risico’s geïdentificeerd worden, dan kan de ILT onderwerpen 
of ongewenste gebeurtenissen in de IBRA toevoegen, zodra het toezicht daadwerkelijk onderdeel is van het 
ILT-takenpakket.  
Voor de volgende onderwerpen of ongewenste gebeurtenissen geldt dat de ILT deze in de komende jaren als nieuw 
onderwerp opneemt in de IBRA, of dat ze ze toevoegt aan een bestaand onderwerp. Deze onderwerpen zijn  in (voor-
gaande edities van) het meerjarenplan benoemd.
Inspectie Leefomgeving en Transport |
