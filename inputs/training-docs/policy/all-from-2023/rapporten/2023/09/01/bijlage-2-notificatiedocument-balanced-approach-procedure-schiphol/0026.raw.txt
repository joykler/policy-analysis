hinderlijker te worden ervaren. Daarnaast lijkt er sprake van 
een asymmetrie, waarbij een toename van het geluid 
hinderlijker wordt ervaren dan een evenzo grote afname. 
Dat betekent dat de impact van geluidsreducerende maat­
regelen op de ervaren geluidshinder waarschijnlijk kleiner is 
dan met door de modellen wordt berekend.
Er is door alle belanghebbenden op verschillende, elkaar 
opvolgende, overlegplatformen hard gewerkt en veel 
bereikt. Meer van hetzelfde gaat echter de gewenste trend­
breuk niet mogelijk maken, zie ook hoofdstuk 1. Er is meer 
nodig dan tot op heden is gedaan. Het initiëren van deze 
Balanced Approach procedure is niet het begin van afstem­
ming en het verkennen van maat regelen, maar is ingezet 
door de constatering van de onvermijdelijkheid van enige 
vorm van exploitatiebeperking.
Bovenstaande analyse van de geluidssituatie, en de herhaal­
delijke waarschuwing van de GGD voor de negatieve 
effecten van geluidshinder en slaapverstoring als gevolg van 
luchtvaart op de gezondheid, beschrijven het Geluidspro­
bleem als bedoeld in artikel 5 van de Geluidsverordening. Ze 
onderstrepen de noodzaak voor een significante en snelle 
stap in het reduceren van geluidshinder rondom Schiphol. 
In hoofdstuk 5 wordt de noodzaak om de stijgende trend in 
geluidshinder om te buigen in een dalende vertaald in een 
concreet geluidsdoel voor vermindering van de geluids­
belasting voor de korte termijn. Aansluitend volgen maat­
regelen die halen het geluidsdoel per november 2024 
mogelijk maken.
24 | Ministerie van Infrastructuur en Waterstaat | Notificatiedocument
