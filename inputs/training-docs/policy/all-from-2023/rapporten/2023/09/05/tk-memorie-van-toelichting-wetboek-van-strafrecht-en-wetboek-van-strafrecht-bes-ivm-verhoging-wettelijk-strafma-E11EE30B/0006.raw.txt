Overeenkomst, door de Raad vastgesteld overeenkomstig artikel 34 van het Verdrag betreffende 
de Europese Unie, betreffende de wederzijdse rechtshulp in strafzaken tussen de lidstaten van de 
2 3
Europese Unie , het Europees Verdrag aangaande de wederzijdse rechtshulp in strafzaken en de 
4
bijbehorende protocollen , het Verdrag van de Verenigde Naties tegen grensoverschrijdende 
5
georganiseerde misdaad en het Protocol tegen de smokkel van migranten over land, over zee en 
6
door de lucht . Ook is het mogelijk om in bepaalde gevallen rechtshulp te verlenen zonder 
verdragsbasis. Naast de mogelijkheid om rechtshulp te verlenen, kan op verzoek van een andere 
staat strafvervolging worden overgenomen op grond van artikel 2 van het Europees Verdrag 
7
betreffende de overdracht van strafvervolging . Met het verzoek tot overname van strafvervolging 
kan ook de rechtsmacht worden overgedragen. Artikel 2 bepaalt dat staten, die zelf geen originaire 
rechtsmacht hebben, tot strafvervolging bevoegd kunnen zijn indien overname van strafvervolging 
op grond van dit verdrag geschiedt en het verzoek tot overname afkomstig is van een staat die 
originaire rechtsmacht heeft. De overnemende staat beschikt na een dergelijk verzoek over 
subsidiaire rechtsmacht en kan derhalve overgaan tot nadere opsporing en vervolging. In het 
Wetboek van Strafrecht is deze mogelijkheid opgenomen in artikel 8b, eerste lid. Toepassing van 
dit verdrag zal enkel mogelijk zijn wanneer beide betrokken staten partij zijn bij het verdrag en zal 
voornamelijk van toegevoegde waarde zijn wanneer de verzoekende staat reeds is aangevangen 
met de opsporing van de concrete strafbare feiten waarvan de vervolging vervolgens wordt 
overgedragen. Italië, een land waar veel migranten uit Afrika de Europese Unie binnen komen, is 
echter geen partij bij dit verdrag. Het verdrag biedt derhalve niet in alle situaties uitkomst. De 
voorgestelde verruiming van extraterritoriale rechtsmacht biedt derhalve een welkome aanvulling 
op de bestaande mogelijkheden om mensensmokkel effectief te bestrijden. 
 
2.2 Verhoging van de strafmaxima 
Mensensmokkel is een grensoverschrijdende criminele activiteit die het leven van migranten 
veelvuldig in gevaar brengt. Te vaak betreft mensensmokkel een misdaad met low risk en high 
reward voor de betrokken criminele groepen, waarbij smokkelaars opereren vanuit goed 
georganiseerde en internationale netwerken. De georganiseerde mensensmokkel is de afgelopen 
jaren veranderd van een delict vooral gericht tegen de staat naar een delict waarbij steeds meer 
personen onder zeer erbarmelijke omstandigheden worden gesmokkeld. De huidige 
mensensmokkelpraktijk geeft blijk van gebrek aan respect voor het menselijk leven en de 
menselijke waardigheid. Mensensmokkel ondermijnt daarnaast de migratiebeheerdoelstellingen 
van Nederland en de EU.. Mensensmokkelaars brengen kwetsbare groepen migranten vaak in 
levensgevaarlijke situaties uit louter cynisch winstbejag. Dit uit zich bijvoorbeeld in het massale 
gebruik van ontoereikende en niet-zeewaardige bootjes waarin migranten de Middellandse Zee 
moeten oversteken. Gesmokkelde migranten lopen dan ook een groot risico om tijdens hun reis 
om het leven te komen of anderszins schade op te lopen. Mensensmokkelaars deinzen voor niets 
terug en maken van de kwetsbare situatie van de mensen die op hen een beroep doen een 
businessmodel. De verder verharde praktijk achter het mensensmokkeldelict maakt dan ook dat 
de strafmaxima daarbij passend moeten zijn.  
 
In de brief van 22 april 2016 (Kamerstukken II 2015/16, 34 345, nr. 8) is aangegeven dat de 
effecten van de eerdere verhoging van de wettelijke strafmaxima voor mensensmokkel vijf jaren 
na de inwerkingtreding van de vorige wetswijziging worden geëvalueerd. Op basis daarvan zou de 
doelmatigheid van de vorige strafverhoging van artikel 197a Sr in kaart worden gebracht. In het 
kader van deze evaluatie is voor de periode 2017 tot en met medio 2022 onder andere gekeken 
naar het aantal bij het openbaar ministerie ingestroomde zaken, veroordelingen door de rechter, 
bewezenverklaarde strafverzwarende omstandigheden (artikel 197a, derde tot en met zesde lid 
                                                 
2
 Overeenkomst van 29 mei 2000, Trb. 2000, 96 
3
 Verdrag van 20 april 1959, Trb. 1965, 10 
4
 Aanvullend Protocol bij het Europees Verdrag aangaande de wederzijds rechtshulp in strafzaken van 17 maart 
1978, Trb. 1979, 121 en het Tweede aanvullend Protocol bij het Europees Verdrag aangaande de wederzijds 
rechtshulp in strafzaken van 8 november 2001, Trb. 2008, 157 
5
 Verdrag van 15 november 2000, Trb. 2004, 34 
6
 Protocol van 15 november 2000, Trb. 2004, 36 
7
 Verdrag van 15 mei 1972, Trb. 1973, 84, zoals laatstelijk gewijzigd op 29 augustus 1990, Trb. 1992, 89 
6
