4 
b.  Beoordeling 
 
I. De reikwijdte van de rechtsmacht 
In de toelichting wordt niet ingegaan op de verhouding tussen geografische 
aanduidingen in de delictsomschrijving van mensensmokkel en in de 
rechtsmachtsbepaling. Daardoor wekt de toelichting de indruk dat de bedoeling van het 
wetsvoorstel is dat Nederland rechtsmacht krijgt over een ieder die zich schuldig maakt 
aan mensensmokkel, ongeacht de plaats waar de mensensmokkel heeft 
18
plaatsgevonden. In de delictsomschrijving van mensensmokkel worden landen 
opgesomd, waarnaar gesmokkeld moet worden om de gedraging te kunnen 
19
kwalificeren als mensensmokkel. Als de verdachte mensen heeft gesmokkeld naar 
andere landen, valt dit dus niet onder de Nederlandse delictsomschrijving van 
mensensmokkel. De voorgestelde verruiming van de rechtsmacht leidt er dan niet toe 
dat Nederland rechtsmacht heeft.  
 
Ter illustratie, mensensmokkel naar Spanje, Turkije en de Verenigde Staten valt onder 
de delictsomschrijving omdat deze landen lid zijn van de Europese Unie en/of het 
Protocol hebben geratificeerd. Als het wetvoorstel wordt aangenomen, krijgt Nederland 
dus rechtsmacht over mensensmokkel naar deze landen. Colombia en China hebben 
het Protocol echter niet geratificeerd en zijn geen lid van de EU. Als iemand daar een 
ander illegaal de grens overbrengt, valt dat dus niet onder de Nederlandse 
delictsomschrijving van mensensmokkel. Een verdachte kan dan dus niet in Nederland 
vervolgd worden. De reikwijdte van de rechtsmacht zoals voorgesteld is dus weliswaar 
ruim, maar desondanks iets beperkter dan de toelichting doet voorkomen. 
 
De Afdeling adviseert in de toelichting in te gaan op de reikwijdte van de voorgestelde 
rechtsmachtbepaling in het licht van de delictsomschrijving van mensensmokkel. 
 
II.  De gevolgen van de voorgestelde strafverhoging 
Daarnaast wordt in de toelichting geen rekenschap gegeven van de gevolgen die de 
voorgestelde verhoging van de strafmaxima zal hebben voor de rechtsmacht over 
mensensmokkel. Dit wetsvoorstel beoogt de gevangenisstraf te verhogen naar acht 
jaar, waardoor mensensmokkel binnen het bereik van meer rechtsmachtbepalingen 
valt in het Wetboek van Strafrecht van Europees Nederland. Het Wetboek van 
Strafrecht BES kent dergelijke bepalingen niet. 
 
De strafverhoging tot acht jaar leidt ertoe dat Europees Nederland rechtsmacht kan 
vestigen als het slachtoffer de Nederlandse nationaliteit heeft of een vreemdeling is die 
20
in Nederland een vaste woon- of verblijfplaats heeft. Daarnaast kan Europees 
Nederland rechtsmacht vestigen bij vreemdelingen die zich buiten Europees Nederland 
schuldig hebben gemaakt aan mensensmokkel, die zich in Europees Nederland 
bevinden en die niet uitgeleverd kunnen worden voor de vervolging van dat misdrijf aan 
21
een ander land. Dit roept de vraag op in hoeverre een (nog) verdere uitbreiding van 
de rechtsmacht noodzakelijk is.  
 
                                                 
18
 Toelichting, Algemeen Deel, paragraaf 1, Inleiding, en paragraaf 2.1, Uitbreiding van de 
extraterritoriale rechtsmacht.  
19
 Artikel 197a Sr; Artikel 203a Sr BES. 
20
 Artikel 5 Sr.  
21
 Artikel 8 Sr.
