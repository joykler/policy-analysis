6 
De voorgestelde uitbreiding van de rechtsmacht is echter niet beperkt tot situaties die 
direct of indirect ertoe leiden dat mensen zonder geldige verblijfstitel in Nederland 
verblijven. De voorgestelde regeling maakt het bijvoorbeeld mogelijk dat Mexicaanse 
smokkelaars die Venezolanen over de Amerikaanse grens brengen in Nederland 
vervolgd kunnen worden. Het Nederlandse belang kan een dergelijke uitbreiding van 
de rechtsmacht niet rechtvaardigen. 
 
Tot het vestigen van rechtsmacht in een dergelijk geval verplicht het Protocol evenmin. 
Het Protocol dient namelijk te worden uitgelegd in het licht van het Verdrag van de 
27
Verenigde Naties tegen grensoverschrijdende georganiseerde misdaad. Hieruit vloeit 
voort dat staten enkel verplicht zijn om rechtsmacht te vestigen voor strafbare feiten die 
op het eigen grondgebied plaatsvinden of aan boord van een schip of vliegtuig waarop 
28
het recht van de staat van toepassing is. Aan deze eisen voldoet het Nederlandse 
strafrecht al. 
 
Gelet op de terughoudendheid die met het vestigen van extraterritoriale rechtsmacht 
moet worden betracht, is het niet wenselijk om bij mensensmokkel, waarbij de band 
met Nederland of de EU ontbreekt, rechtsmacht te vestigen. Daarbij neemt de Afdeling 
in aanmerking dat aan het vestigen van rechtsmacht over mensensmokkel in het 
voorstel minder eisen worden gesteld dan aan het vestigen van rechtsmacht over 
29 30
bijvoorbeeld mensenhandel of internationale misdrijven. Bij deze misdrijven kan 
Nederland rechtsmacht vestigen als de verdachte zich op Nederlands grondgebied 
bevindt, of als de verdachte of slachtoffer Nederlanders of vreemdelingen die in 
Nederland een vaste woon- of verblijfplaats hebben. 
 
Het is wel voorstelbaar de rechtsmacht te verruimen ten aanzien van personen die 
anderen naar of door het grondgebied van lidstaten van de EU of de Schengenlanden 
smokkelen. Hiermee wordt het enerzijds mogelijk gemaakt voor het OM en de 
opsporingsdiensten om in Europees verband samen te werken aan de bestrijding van 
mensensmokkel zoals beoogd. Anderzijds wordt de reikwijdte van de rechtsmacht niet 
verder uitgebreid dan met het oog op nationale en Europese belangen noodzakelijk is. 
 
De Afdeling adviseert daarom de extraterritoriale rechtsmacht over mensensmokkel 
niet verder te verruimen dan tot mensensmokkel waarbij de eindbestemming lidstaten 
van de EU en/of de Schengenlanden zijn of waarbij door deze landen wordt 
gesmokkeld. 
 
IV.  Uitvoering 
 
Gelet op de omvang van de mensensmokkel naar Europa zou de verruiming van de 
rechtsmacht tot een groot aantal extra zaken kunnen leiden die door de Nederlandse 
                                                 
27
 Verdrag van 15 november 2000, Trb. 2004, 184.  
28
 Artikel 1 van het Protocol in samenhang met Artikel 15 van het Verdrag van de Verenigde 
Naties tegen grensoverschrijdende georganiseerde misdaad. Zie ook UN Office on Drugs and 
Crime, Legislative Guide For The Implementation Of The Protocol Against The Smuggling Of 
Migrants By Land, Sea And Air, Supplementing The United Nations Convention Against 
Transnational Organized Crime, https://www.unodc.org/unodc/en/human-trafficking/tools.html, 
p. 353-354.  
29
 Zie het Besluit internationale verplichtingen extraterritoriale rechtsmacht, Stb. 2014, 7.  
30
 Artikel 2 van de Wet internationale misdrijven, Stb. 2003, 270.
