8 
3.  De verhoging van de strafmaxima 
 
a.  Doel van het wetsvoorstel 
Het voorstel is om de strafmaxima voor mensensmokkel in artikel 179a Sr te verhogen 
van 6 tot 8 jaar voor het basisdelict. Wanneer de verdachte mensen smokkelt in de 
uitoefening van ambt of beroep, gaat het strafmaximum van 8 naar 10 jaar. Als de 
verdachte hiervan een beroep of gewoonte heeft gemaakt, of als het delict in 
vereniging wordt gepleegd, gaat het maximum van 10 naar 12 jaar. Wanneer de 
mensensmokkel zwaar lichamelijk letsel tot gevolg heeft of iemand daarvan 
levensgevaar te duchten heeft, wordt het maximum verhoogd van 15 naar 18 jaar. 
Wanneer dit de dood tot gevolg heeft, gaat het maximum van 18 jaar naar 21 jaar. In 
Caribisch Nederland gelden nu lagere strafmaxima dan in Europees Nederland. Met 
het wetsvoorstel wordt dit gelijk getrokken. 
 
Voor de verhoging van de strafmaxima worden de volgende argumenten 
32
aangedragen. Door de verhoging worden voorbereidingshandelingen met betrekking 
tot mensensmokkel strafbaar. Voorbereidingshandelingen zijn namelijk strafbaar bij 
33
delicten waarop een gevangenisstraf van acht jaar of hoger zijn gesteld. Dit maakt 
het voor opsporingsdiensten mogelijk in een vroeg stadium in te grijpen. 
 
Daarnaast maakt een hoger strafmaximum het mogelijk om een verscherpt 
strafvorderingsbeleid te voeren. Dit doet volgens de regering meer recht aan de ernst 
van mensensmokkel. Het versterkt bovendien het signaal dat het profiteren en 
stimuleren van irreguliere immigratie niet wordt geaccepteerd. Verder heeft dit een 
ontmoedigende werking omdat mensensmokkelaars hun praktijk uitoefenen naar en 
van de landen met de minste risico’s. 
 
Tot slot wordt opgemerkt dat door de verhoging van de strafmaxima van 
mensensmokkel deze meer in balans worden gebracht met de strafmaxima voor 
mensenhandel. Hierop is thans een gevangenisstraf van twaalf jaar gesteld. 
  
b.  De evaluatie van de verhoging in 2015 
De strafmaxima zijn in 2015 voor het laatst verhoogd van vier tot zes jaar voor het 
Europees deel van Nederland. Bij de parlementaire behandeling in 2015 is toegezegd 
dat de verhoging van de mensensmokkel vijf jaar na inwerkingtreding van de 
34
wetswijziging zou worden geëvalueerd.  
 
De verhoging van de strafmaxima is in de Verzamelwet Justitie en Veiligheid in 2021 
35
aan de Afdeling voorgelegd. De Afdeling heeft toen gewezen op het ontbreken van 
de evaluatie van de strafverhoging in 2015. De uitkomsten van een dergelijke evaluatie 
dienden volgens de Afdeling te worden betrokken bij de afweging of een verhoging 
noodzakelijk is en welke gevolgen die heeft voor de uitvoering. 
 
                                                 
32
 Toelichting, Algemeen Deel, paragraaf 2.2, Verhoging van de strafmaxima.  
33
 Artikel 46 Sr respectievelijk artikel 48a SrBES.  
34
 Kamerstukken II 2016/16, 34345, nr. 8.  
35
 Advies van de Afdeling advisering van 15 juni 2021, Verzamelwet Justitie en Veiligheid 2021, 
Kamerstukken II 2021/22, 36003, nr. 4.
