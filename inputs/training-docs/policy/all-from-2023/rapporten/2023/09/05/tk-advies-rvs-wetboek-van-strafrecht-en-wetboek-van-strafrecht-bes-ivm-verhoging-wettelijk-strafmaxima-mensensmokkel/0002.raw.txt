2 
 
De regering heeft het voorkomen van irreguliere migratie benoemd als een van de 
5
pijlers van het migratiebeleid. Het bestrijden van mensensmokkel is daar volgens de 
toelichting een belangrijk onderdeel van. Het delict is aantrekkelijk vanwege de hoge 
opbrengst, een geringe pakkans en de verhoudingsgewijs lage straffen. Dit voorstel wil 
het mogelijk maken om een aangescherpt opsporings- en strafvorderingsbeleid te 
6
voeren en hogere straffen op te leggen. In het Coalitieakkoord is opgenomen dat de 
7
strafmaxima worden verhoogd.  
 
In het vervolg van dit advies zullen de verruiming van de extraterritoriale rechtsmacht 
(onder punt 2) en de verhoging van de strafmaxima (onder punt 3) worden besproken.  
 
2.  Verruiming rechtsmacht 
 
a. Inhoud en achtergrond van het voorstel 
Extraterritoriale rechtsmacht houdt in dat strafbare feiten die in het buitenland zijn 
begaan, in Nederland kunnen worden vervolgd en berecht. Als rechtsmacht ontbreekt, 
is de officier van justitie niet ontvankelijk en kan geen opsporingsonderzoek worden 
8
ingesteld. Het voorstel beoogt de rechtsmacht te verruimen door mensensmokkel op 
te nemen in artikel 4 van het Wetboek van Strafrecht (Sr) en artikel 4 van het Wetboek 
van Strafrecht BES (SrBES). 
 
Nederland heeft nu rechtsmacht over mensensmokkel indien:  
9
- het misdrijf (ten dele) in Nederland is begaan; 
10
- het misdrijf is gepleegd aan boord van een Nederlands schip of luchtvaartuig;  
- de verdachte de Nederlandse nationaliteit heeft of een vaste woon- en 
11
verblijfplaats in Nederland;  
 
In de toelichting worden twee voorbeelden genoemd waarin Nederland geen 
12
rechtsmacht heeft, maar dit wel wenselijk wordt geacht. Het gaat ten eerste om de 
vervolging van een niet-Nederlandse verdachte, die zich wel in Nederland bevindt, voor 
mensensmokkel op het grondgebied van een andere EU-lidstaat. Daarnaast wordt het 
wenselijk geacht om mee te kunnen doen aan opsporingsonderzoeken in het 
buitenland met als doel niet-Nederlandse daders die in het buitenland woonachtig zijn, 
in Nederland te kunnen vervolgen en berechten.  
 
Het ontbreken van rechtsmacht in deze gevallen bemoeilijkt volgens de toelichting een 
effectieve aanpak van mensensmokkel buiten Nederland. De opsporingsdiensten en 
                                                 
5
 Coalitieakkoord 2021 – 2025, Omzien naar elkaar, vooruitkijken naar de toekomst, 
Kamerstukken II 2021/22, 35788, nr. 77. Zie ook de motie van Van Ojik en Becker, 
Kamerstukken II 2019/20, 35300 VI, nr.8.  
6
 Toelichting, Algemeen Deel, paragraaf 1, Inleiding.  
7
 Coalitieakkoord 2021 – 2025, Omzien naar elkaar, vooruitkijken naar de toekomst, 
Kamerstukken II 2021/22, 35788, nr. 77.  
8
 R. van Elst, T&C Strafrecht, commentaar op art. 2 Sr, onder 1a.  
9
 Artikel 2 Sr; Artikel 2 SrBES.  
10
 Artikel 3 Sr; Artikel 3 SrBES.  
11
 Artikel 7 Sr; Artikel 5 SrBES.  
12
 Toelichting, Algemeen Deel, paragraaf 2.1, Uitbreiding van de extraterritoriale rechtsmacht.
