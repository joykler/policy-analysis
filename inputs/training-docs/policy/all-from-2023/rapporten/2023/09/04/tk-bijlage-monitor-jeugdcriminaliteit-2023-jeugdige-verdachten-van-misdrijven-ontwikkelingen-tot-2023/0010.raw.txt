1 Inleiding 
In dit deelrapport beschrijven we de ontwikkeling van het aantal minderjarigen (12 tot 
18 jaar) en jongvolwassenen (18 tot 23 jaar) dat door de politie werd geregistreerd  
als verdachte van een misdrijf in de periode 2010 tot en met 2022. Na een korte 
methodebeschrijving (paragraaf 3.2), presenteren we de algemene trend van het 
aantal geregistreerde jeugdige verdachten in de periode 2010 tot en met 2022 
(paragraaf 3.3) en gaan vervolgens in op de ontwikkeling van verdachten in verschil-
lende bevolkingsgroepen in de periode 2018 tot en met 2022 (paragraaf 3.4). We 
beschrijven de korte termijnontwikkelingen in het aantal jeugdige verdachten naar 
individuele kenmerken, zoals geslacht en migratieachtergrond, en kenmerken van het 
huishouden waarin zij wonen. Ook laten we regionale verschillen in het aantal jeugdige 
verdachten zien, tonen we ontwikkelingen binnen verschillende misdrijfcategorieÃ«n en 
gaan we in op herhaalde verdenkingen onder jeugdigen. Binnen elke paragraaf wordt 
apart aandacht besteed aan minderjarigen en jongvolwassenen. Daarnaast gaan we in 
box 3.2 kort in op kenmerken van slachtoffers van jeugdige verdachten in 2022. Het 
deelrapport wordt afgesloten met een korte discussie over de bevindingen (paragraaf 
3.5). De onderzoekvraag die in dit rapport centraal staat is: 
  
1 Wat zijn de ontwikkelingen in geregistreerde jeugdige politieverdachten in de 
periode 2010 tot en met 2022?  
1.1 Verkorte methode 
Voor de ontwikkeling van het aantal jeugdige verdachten maken we gebruik van 
informatie over geregistreerde verdachten in de Basisvoorziening Handhaving (BVH) 
van de politie. We kijken zowel naar langetermijnontwikkelingen (2010-2022) als 
kortetermijnontwikkelingen (2018-2022). Bij sommige persoonskenmerken zijn de 
cijfers over 2022 nog niet beschikbaar ten tijde van het schrijven van deze monitor 
dus kijken we naar ontwikkelingen tot 2021.  
 
De gerapporteerde aantallen betreffen unieke personen. Niet alle verdachten die door 
de politie worden geregistreerd, worden ook daadwerkelijk aangehouden. Bij het 
bepalen van de leeftijd kijken we naar de leeftijd op de laatste vrijdag van september 
in het jaar waarin men als verdachte is geregistreerd. Zie bijlage 2 voor een uitgebrei-
dere methodebeschrijving.  
Wetenschappelijk Onderzoek- en Documentatiecentrum Cahier 2023-13  |
