2 Geregistreerde jeugdige verdachten 
2.1 Langetermijnontwikkelingen (2010 tot en met 2022) 
Het aantal door de politie geregistreerde jeugdige verdachten daalt sinds 2010 sterk. 
Figuur 2.1 toont het aantal jeugdige verdachten in verschillende leeftijdsgroepen per 
1.000 personen in de betreffende leeftijdsgroep in de bevolking in de afgelopen dertien 
jaar. Hier is duidelijk te zien dat het aantal jeugdige verdachten in alle leeftijdsgroepen 
tussen 2010 en 2022 is gedaald. Het aantal minderjarige verdachten nam in deze 
periode met 54% af tot 16.800 in 2022. Het aantal jongvolwassen verdachten hal-
veerde tot 22.800 in 2022. In 2019 is voor het eerst sinds 2010 een lichte stijging te 
zien in het aantal jeugdige verdachten ten opzichte van het jaar ervoor. In 2020 en 
2021 neemt dit aantal vermoedelijk onder invloed van de pandemie en de ertegen 
genomen maatregelen weer verder af om in 2022 juist weer toe te nemen. De aan-
tallen voor 2021 en 2022 betreffen voorlopige cijfers en zullen naar verwachting nog 
een paar procent toenemen, omdat een deel van de misdrijven uit 2021 en 2022 nog 
1
opgehelderd zal worden. 
Figuur 2.1 Geregistreerde jeugdige verdachten, per 1.000 leeftijdsgenoten 
50
40
30
20
10
0
2010 2011 2012 2013 2014 2015 2016 2017 2018 2019 2020 2021* 2022*
Jaar
12 t/m 17 jaar 12 t/m 15 jaar 16 t/m 17 jaar 18 t/m 22 jaar
 
* Voorlopige cijfers. 
Bron: BVH/SSB, CBS, zie bijlage 3 tabel B3.1 
 
In figuur 2.2 wordt voor de jaren 2010, 2016 en 2022 de zogeheten age-crime curve 
afgebeeld â€“ het aantal jeugdige verdachten per levensjaar per 1.000 leeftijdsgenoten. 
Alle drie de curves laten zien dat het aandeel jongeren dat als verdachte van een 
misdrijf wordt geregistreerd toeneemt vanaf 12 jaar, een piek bereikt rond 18 jaar en 
                                                
1 
In voorgaande jaren bleek het uiteindelijke aantal verdachten gemiddeld nog 4% toe te nemen. Dat wil 
zeggen dat de cijfers over 2022 waarschijnlijk een onderschatting van ongeveer 4% laten zien. Deze 
onderschatting varieert echter sterk per type delict en per jaar.  
Wetenschappelijk Onderzoek- en Documentatiecentrum Cahier 2023-13  |  11 
 
Aantal per 1.000 leeftijdsgenoten
