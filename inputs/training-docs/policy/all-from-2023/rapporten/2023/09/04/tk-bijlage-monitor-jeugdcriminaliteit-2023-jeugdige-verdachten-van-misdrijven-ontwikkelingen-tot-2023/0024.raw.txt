1.000). De sterkste daling van 2018 tot en met 2022 zien we in Groningen (35%) en 
Dordrecht (30%). 
 
In 2022 is bijna 7% van alle jongvolwassen verdachten woonachtig in Amsterdam, 
gevolgd door Rotterdam (6%), Den Haag (5%) en Utrecht (2%). Net als bij minder-
jarigen woont 20% van alle jongvolwassen verdachten in 2022 in de G4. Van alle 
jongvolwassenen in Nederland woont 15% in de G4. Ook jongvolwassen verdachten 
zijn dus oververtegenwoordigd in de G4. Wanneer we rekening houden met het aantal 
jongvolwassen inwoners van de betreffende gemeenten, kent niet Amsterdam, maar 
Rotterdam (32 per 1.000 jongvolwassenen) het grootste aantal jongvolwassen 
verdachten, gevolgd door Den Haag (31 verdachten per 1.000). Amsterdam komt met 
27 verdachten per 1.000 jongvolwassenen op de derde plek, gevolgd door Utrecht (21 
per 1.000; zie figuur 2.8b). 
 
Ten opzichte van 2018 nam het relatieve aantal jongvolwassen verdachten in de G4 
met 7% af. Deze afname was iets sterker dan de afname voor heel Nederland (3%). 
De daling was in Amsterdam (10%) en Utrecht (8%) sterker dan in Den Haag en 
Rotterdam (beide 4%). 
 
Bijna 23% van de jongvolwassen verdachten is in 2022 woonachtig in één van de 
overige 25 grootste gemeenten – in totaal woont 43% van alle jongvolwassen 
verdachten in de G25 (inclusief de G4). Ter vergelijking: 38% van de totale bevolking 
van 18 tot 23 jaar woont in de G25. Er is dus sprake van een oververtegenwoordiging 
van jongvolwassen verdachten in de G25.  
 
Het grootste relatieve aantal jongvolwassen verdachten in de overige 21 grootste 
gemeenten woont in 2022 in Haarlem, Zoetermeer en Amersfoort (respectievelijk 32, 
31 en 29 per 1.000 inwoners). Het laagste aantal binnen de G25 vinden we in 
Maastricht, Groningen en Enschede (respectievelijk 13, 14 en 14 per 1.000). Dat het 
aantal jongvolwassen verdachten woonachtig in deze steden zo laag is, hangt mogelijk 
samen met het feit dat dit studentensteden zijn. Er woont een relatief grote groep 
jongvolwassen studenten in deze steden die weinig misdrijven plegen. Ook in andere 
universiteitssteden, waaronder Leiden, Nijmegen en Tilburg, is het aantal jong-
volwassen verdachten relatief laag. In de periode 2018 tot en met 2022 daalde het 
relatieve aantal geregistreerde jongvolwassen verdachten met -24% het sterkst in 
Enschede. In Haarlem stijgt het aantal verdachten sinds 2018 met 31% het sterkst. 
  
Wetenschappelijk Onderzoek- en Documentatiecentrum Cahier 2023-13  |
