populatie. In 2022 was 26% van de minderjarige verdachte populatie een meisje, 
onder jongvolwassen verdachten is 15% vrouw. 
• Hoewel voortijdig schoolverlaters een klein deel van de populatie jeugdigen 
uitmaakt, zijn ze procentueel oververtegenwoordigd als verdachte. Onder 
jongvolwassenen daalde het aandeel verdachte voortijdig schoolverlaters in de 
periode 2018 t/m 2021 met 8%. Onder de minderjarigen schommelt de trend in het 
aantal voortijdig schoolverlaters dat verdachte is. 
• Onder minderjarigen en jongvolwassenen nam het aantal verdachten uit de 
laagste-inkomensgroepen en de inwoners van instellingen naar verhouding sterk af. 
• Uitgesplitst naar het type misdrijf laten de trends schommelingen zien. Onder 
minderjarige verdachten komen vermogensmisdrijven het meest voor, met name 
winkeldiefstal. In 2022 laten deze ten opzichte van de twee jaren ervoor weer een 
stijging zien tot aan het niveau van 2018. Het aantal minderjarige verdachten van 
(vuur)wapen en drugsmisdrijven is in de periode 2018-2022 min of meer gelijk. De 
lichte toename naar boven in 2019 komt mogelijk door een andere wijze van 
registeren van incidenten door de politie. Onder jongvolwassenen is in 2022 sprake 
van een stijging van verdachten van verkeersmisdrijven, laten vermogens-, 
gewelds- en drugsmisdrijven een lichte afname zien en is het aandeel verdachten 
van overige misdrijven min of meer stabiel. 
 
De aantallen jeugdige verdachten zijn deels gebaseerd op voorlopige gegevens. 
Doordat een deel van de feiten nog niet is opgehelderd, er achterstanden zijn in de 
verwerking van zaken en het systeem, of doordat jeugdigen uiteindelijk toch geen 
verdachte blijken of niet schuldig blijken te zijn, zullen de aantallen in latere jaren nog 
iets veranderen. Het is niet in te schatten met welke percentages.  
Wetenschappelijk Onderzoek- en Documentatiecentrum Cahier 2023-13  |
