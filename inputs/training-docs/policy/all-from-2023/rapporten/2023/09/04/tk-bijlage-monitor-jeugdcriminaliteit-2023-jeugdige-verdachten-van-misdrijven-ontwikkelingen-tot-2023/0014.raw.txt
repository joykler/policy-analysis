2,3
(1.440 personen; 9% van de minderjarige verdachten). Relatief gezien is het aantal 
minderjarigen dat in 2022 ten minste één keer als verdachte is geregistreerd het 
hoogst onder minderjarigen met als herkomstland het Nederlands-Caribisch gebied (44 
van elke 1.000 minderjarigen in de betreffende herkomstgroep; zie figuur 2.4a). Dit 
aantal is vier keer zo hoog als onder minderjarigen met een Nederlandse achtergrond 
(11 per 1.000). In alle hier onderscheiden herkomstgroepen stijgt sinds 2018 alleen 
het relatieve aantal minderjarige verdachten met een Nederlandse en Indonesische 
achtergrond. Procentueel gezien daalt het aantal minderjarigen van Marokkaanse en 
Surinaamse herkomst (-16% en -13%) in deze periode het sterkst.  
Van de 24.100 jongvolwassen verdachten in 2022 hebben 12.900 een Nederlandse 
achtergrond (54%). Absoluut gezien is daarna, net als onder minderjarigen, het aantal 
jongvolwassen verdachten met Marokkaanse herkomst het grootst (2.270 personen; 
9% van de jongvolwassen verdachten). Ook het relatieve aantal jongvolwassen ver-
dachten is in 2022 het hoogst onder personen met Marokkaanse herkomst (58 van 
elke 1.000 jongvolwassenen met Marokko als herkomstland) (figuur 2.4b). Dit is ruim 
drie keer zo hoog als het relatieve aantal verdachten onder jongvolwassenen met een 
Nederlandse achtergrond (17 per 1.000). Op de tweede plaats komen jongvolwas-
senen met als herkomstland het Nederlands-Caribisch gebied (50 per 1.000). 
 
De afname van registraties onder jongvolwassenen in de periode 2018 tot en met 
2022 treedt op bij alle hier onderscheiden herkomstlanden behalve onder jong-
volwassenen met Nederlandse herkomst. De procentuele daling is het grootst onder 
jongvolwassenen met een Marokkaanse achtergrond (van 79 per 1.000 jongvolwassen 
in deze groep in 2018 tot 58 in 2022; een daling van 26%), gevolgd door jongvolwas-
senen met een herkomst in Turkije en het Nederlands-Caribisch gebied (beide -18%). 
Ondanks de daling over de periode van afgelopen 5 jaar is in 2022 ten opzichte van 
2021 wel een stijging van 16% te zien in het aandeel verdachten met een Europese 
herkomst.   
                                                
2
 Bij het bepalen van herkomst is het geboorteland van de moeder leidend als zij in het buitenland is 
geboren. Anders is dat het geboorteland van de vader. 
3
  Jongeren met een ander herkomstland dan Nederland zijn oververtegenwoordigd in de criminaliteits-
statistieken. Verklaringen voor deze oververtegenwoordiging worden in dit rapport niet beschreven, maar 
eerder onderzoek (Dieleman et al., 2020) laat zien dat deze voor een groot deel verklaard wordt door 
verschillen in andere achtergrondkenmerken, zoals gezinsfactoren en opleidingsniveau. 
Wetenschappelijk Onderzoek- en Documentatiecentrum Cahier 2023-13  |  14
