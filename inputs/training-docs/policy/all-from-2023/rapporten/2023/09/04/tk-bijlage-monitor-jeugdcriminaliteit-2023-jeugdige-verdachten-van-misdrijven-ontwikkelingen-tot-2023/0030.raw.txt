Box 2.1  Slachtoffers van jeugdige verdachten 
Figuur 2.11a Leeftijd en geslacht van slachtoffers van geweldsmisdrijven 
gepleegd door jeugdige verdachten in 2022,* procentuele 
verdeling van totaal slachtoffers 
65 jaar en ouder
45 tot 65 jaar
25 tot 45 jaar
18 tot 25 jaar
Jonger dan 18 jaar
0 5 10 15 20
Percentage slachtoffers
vrouw man
 
* Voorlopige cijfers. 
Bron: BVH/SSB, CBS, zie bijlage 3 tabel B3.13 
 
In 2022 werden 55.920 misdrijven geregistreerd waarbij ten minste één jeugdige 
verdachte (12 tot 23 jaar) betrokken was. Bij 20.870 van deze misdrijven (37%) 
registreerde de politie één of meerdere slachtoffers. Bij de overige misdrijven ging het 
om misdrijven zonder (bekend) slachtoffer. In totaal ging het om 24.270 personen die 
slachtoffer werden van een misdrijf gepleegd door een jeugdige verdachte die bekend 
was bij politie. 
 
De meeste van deze personen waren slachtoffer van een gewelds- of vermogens-
misdrijf (respectievelijk 9.630 en 7.500 slachtoffers). Bij geweldsmisdrijven met een 
jeugdige verdachte werden mannen in alle leeftijdsgroepen vaker slachtoffer dan 
vrouwen: 64% van de slachtoffers was man (figuur 2.11a). De meeste slachtoffers 
van geweldsmisdrijven (19%) waren mannen in de leeftijd 25 tot 45 jaar. De meeste 
vrouwen die slachtoffer werden van een geweldsmisdrijf gepleegd door een jeugdige 
verdachte vallen in de leeftijdscategorie 18 tot 25 jaar (13% van alle slachtoffers). 
Slechts 1% van alle slachtoffers van geweldsmisdrijven was 65 jaar of ouder. 
 
Ook bij vermogensmisdrijven met een jeugdige verdachte werden mannen vaker dan 
vrouwen als slachtoffer geregistreerd: 65% van de slachtoffers was man (figuur 
2.11b). Bij zowel mannen als vrouwen valt het grootste deel van de slachtoffers in de 
leeftijdscategorie 25 tot 45 jaar (samen 30% van alle slachtoffers). Slachtoffers van 
vermogensmisdrijven zijn over het algemeen wat ouder dan slachtoffers van gewelds-
misdrijven. Zo worden 65-plussers relatief vaker slachtoffer van een vermogens-
misdrijf (14% van alle slachtoffers) dan van een geweldsmisdrijf (1,2% van de 
slachtoffers).  
Wetenschappelijk Onderzoek- en Documentatiecentrum Cahier 2023-13  |
