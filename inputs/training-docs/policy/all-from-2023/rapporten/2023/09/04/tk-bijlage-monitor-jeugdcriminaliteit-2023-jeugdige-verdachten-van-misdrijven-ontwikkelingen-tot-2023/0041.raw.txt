Bijlage 2 Methodologie 
Jeugdige verdachten 
Voor de ontwikkeling van het aantal jeugdige verdachten maken we gebruik van 
informatie over geregistreerde verdachten in de Basisvoorziening Handhaving (BVH) 
van de politie. De gerapporteerde aantallen betreffen unieke personen. Niet alle 
verdachten die door de politie worden geregistreerd, worden ook daadwerkelijk 
aangehouden. Tegen een deel van de geregistreerde verdachten wordt geen proces-
verbaal opgemaakt, bijvoorbeeld vanwege een gebrek aan bewijs of omdat de ver-
dachte onschuldig blijkt. Tussen 2005 en 2015 lag het aantal aangehouden jeugdige 
verdachten ongeveer 30% lager dan het aantal geregistreerde verdachten (Van der 
Laan & Beerthuizen, 2018). Onder minderjarigen was dit verschil groter dan onder 
jongvolwassenen (respectievelijk 41% en 19% in deze periode), omdat minderjarigen 
onder voorwaarden een Halt-sanctie opgelegd kunnen krijgen. Tegen hen wordt in dat 
geval geen proces-verbaal van aanhouding opgemaakt. 
 
Omdat de bevolkingsomvang per leeftijdsgroep niet gelijk is en over de tijd ook binnen 
groepen kan veranderen, tonen we in de meeste figuren in dit deelrapport het 
relatieve aantal aangehouden verdachten per 1.000 leeftijdgenoten in de Nederlandse 
bevolking. 
 
De in deze publicatie gebruikte gegevens over jeugdige verdachten zijn gekoppeld aan 
12
het Stelsel van Sociaal-Statistische Bestanden (SSB) van het CBS. In BVH geregi-
streerde verdachten zonder geldig Nederlands adres komen in het SSB niet voor en 
worden in dit deelrapport daarom niet meegeteld. In 2019 ging het om 8% van alle 
geregistreerde jeugdige verdachten. 
Bepaling leeftijd en andere achtergrondkenmerken die over de tijd kunnen variëren 
De leeftijden waar de MJC zich op richt zijn 12- tot 18-jarigen (minderjarigen) en 18- 
tot 23-jarigen (jongvolwassenen). Daarnaast maken we bij minderjarigen in sommige 
gevallen onderscheid tussen 12- tot 16-jarigen en 16- tot 18-jarigen. Voor deze laatste 
groep is potentieel het volwassenenstrafrecht toe te passen bij ernstige delicten. Bij 
het bepalen van de leeftijd kijken we naar de leeftijd op de laatste vrijdag van 
13
september in het jaar waarin men als verdachte is geregistreerd. Dezelfde werkwijze 
is gehanteerd voor de koppeling van andere achtergrondkenmerken die over de tijd 
kunnen variëren, zoals de huishoudenssamenstelling en het huishoudinkomen. 
Delicten  
In paragraaf 2.2.6 van dit deelrapport wordt onderscheid gemaakt tussen vermogens-
misdrijven, vernielingen en misdrijven tegen de openbare orde en gezag, gewelds-
misdrijven, verkeersmisdrijven, drugsmisdrijven en (vuur)wapenmisdrijven. Wanneer 
                                                
12 
Voor een meer uitgebreide beschrijving van het SSB wordt verwezen naar www.cbs.nl/nl-nl/onze-
diensten/methoden/onderzoeksomschrijvingen/korte-onderzoeksbeschrijvingen/stelsel-van-sociaal-
statistische-bestanden--ssb--.  
13  
Deze werkwijze komt overeen met de CBS-verdachtenstatistieken, maar wijkt af van de manier waarop de 
leeftijd van verdachten en strafrechtelijke daders in andere hoofdstukken in deze monitor wordt bepaald, 
namelijk op de pleegdatum van het misdrijf. Als gevolg hiervan kunnen de aantallen minderjarige en 
jongvolwassen verdachten in dit hoofdstuk licht afwijken van die in andere hoofdstukken. 
Wetenschappelijk Onderzoek- en Documentatiecentrum Cahier 2023-13  |
