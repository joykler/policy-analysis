Samenvatting 
Sinds 2010 is het aantal minderjarigen dat door de politie geregistreerd is als ver-
dachte van misdrijf meer dan gehalveerd in 2022. De daling in het aandeel verdachten 
onder de jeugdigen in de jaren tien van deze eeuw lijkt in de meest recente jaren tot 
en met 2022 enigszins te stabiliseren. Uitgesplitst naar verschillende bevolkings-
groepen en achtergronden zijn er enige schommelingen in de trends. Opvallend is de 
toename van meisjes in de verdachtenregistraties in 2022 evenals die van jeugdige 
verdachten van vermogensdelicten, voornamelijk winkeldiefstal en drugs- en wapen-
delicten. Deze laatste typen delicten vormen nog steeds maar een klein aandeel van 
het aantal misdrijven onder jeugdige verdachten 
 
De Covid-19-maatregelen in 2020 en 2021 hebben een demping gehad op de aan-
tallen jongeren die in aanraking zijn gekomen met politie, Halt, OM of ZM. In hoeverre 
daar nog een verwacht na-ijleffect van is in 2022 is nog niet bekend en moet verder 
worden bezien. Door de voorlopigheid van de cijfers in de meest recente jaren (van-
wege onder andere nog op te lossen zaken en achterstanden in de registratiesys-
temen) en de mogelijke gevolgen van de maatregelen gedurende de pandemie op de 
(geregistreerde) criminaliteitscijfers, is nog niet te zeggen welke richting de trends van 
het aantal jeugdige verdachten en strafrechtelijk vervolgden continueert. 
Doel- en vraagstelling van het onderzoek 
In dit onderzoek stond de volgende hoofdvraag centraal: Wat zijn de ontwikkelingen in 
geregistreerde jeugdige politieverdachten in de periode 2010 tot en met 2022? 
Belangrijkste bevindingen 
Jeugdige verdachten 
• In de jaren 2010 tot en met 2022 is het aantal jeugdige verdachten meer dan 
gehalveerd, maar de aantallen lijken in de laatste jaren te stabiliseren. In 2022 
steeg het aantal jeugdige verdachten naar het niveau van 2018. Voor 2020 en 
2021 hadden de Covid-19-maatregelen een dempend gevolg op de geregistreerde 
jeugdcriminaliteit. 
• In 2022 werden 14 per 1.000 minderjarigen als verdachte van een misdrijf 
geregistreerd (16.800 minderjarigen). Onder jongvolwassenen lag het relatieve 
aantal verdachten hoger 20 per 1.000 18- tot 23-jarigen (22.800 
jongvolwassenen). 
• Uitgesplitst naar verschillende bevolkingsgroepen zijn de ontwikkelingen in de 
laatste jaren vergelijkbaar met de algemene trend. Wel zijn er enkele 
uitzonderingen. Zo is onder jeugdigen van een Marokkaanse migratieachtergrond 
een sterke afname zichtbaar in jeugdige verdachten.  
• In de jaren 2018 tot en met 2022 is een toename te zien van het aantal verdachten 
onder minderjarige meisjes tot op het niveau van 2016. Meisjes werden vooral vaak 
verdacht van vermogensmisdrijven als winkeldiefstal. Hierbij merken we wel op dat 
meisjes nog steeds een beperkt deel uitmaken van de jeugdige verdachte 
Wetenschappelijk Onderzoek- en Documentatiecentrum Cahier 2023-13  |
