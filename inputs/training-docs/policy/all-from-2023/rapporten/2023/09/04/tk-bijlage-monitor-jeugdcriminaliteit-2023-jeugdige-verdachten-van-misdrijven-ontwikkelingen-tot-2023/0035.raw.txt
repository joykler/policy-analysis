mogensmisdrijven waarvan zij verdacht worden. Na een stijging van het aandeel 
minderjarige verdachten van vermogensmisdrijven in 2019 zagen we in de jaren 2020 
en 2021 zien we significant minder verdachten van voornamelijk winkeldiefstal, en 
veel voorkomend vermogensmisdrijf. In 2022 zien we een abrupt einde aan de daling 
die ervoor zorgt dat het aandeel verdachten weer bijna gelijk is aan het aandeel in 
2018. In 2022 alleen wel met een groter aandeel verdachte minderjarige meisjes dan 
in 2018. 
Zowel onder minderjarigen als onder jongvolwassenen steeg het aantal (vuur)wapen 
en drugsmisdrijven in 2019, maar is in de jaren erna min of meer stabiel gebleven. 
Ten opzichte van andere typen misdrijven komen deze misdrijven nog steeds relatief 
weinig voor en de toename (voornamelijk in 2019) wordt mogelijk deels veroorzaakt 
door een verandering in de manier waarop de politie misdrijven registreert. 
De meeste geregistreerde slachtoffers van jeugdige verdachten in 2022 betreffen 
slachtoffers van gewelds- en vermogensmisdrijven. Mannen worden in beide gevallen 
vaker slachtoffer dan vrouwen. Slachtoffers van vermogensmisdrijven zijn over het 
algemeen ouder dan slachtoffers van geweldsmisdrijven. 
 
De verdachtenaantallen voor 2021 en 2022 zijn gebaseerd op voorlopige gegevens, 
dus er kunnen op basis van deze cijfers nog geen definitieve conclusies worden 
getrokken. Een deel van de misdrijven uit 2021 en 2022 zal nog opgehelderd worden, 
dus het aantal verdachten zal naar verwachting nog iets toenemen. In voorgaande 
jaren bleek het uiteindelijke aantal verdachten gemiddeld nog 4% toe te nemen in het 
laatste jaar. Deze onderschatting varieert echter sterk per type delict en per jaar. Ter 
illustratie: de hier gerapporteerde aantallen jeugdige verdachten in 2020, die in de 
MJC 2020 nog voorlopig waren, liggen in deze editie ongeveer 5% hoger dan in 2020. 
 
Concluderend, de daling in het aandeel verdachten onder de jeugdigen in de jaren tien 
van deze eeuw lijkt in de meest recente jaren tot aan 2022 te stabiliseren. Uitgesplitst 
naar verschillende bevolkingsgroepen en achtergronden zien we wel enige schomme-
lingen in de trends. Opvallend is de toename van meisjes in de verdachtenregistraties 
in het laatste jaar, evenals die van jeugdige verdachten van vermogensdelicten, voor-
namelijk winkeldiefstal (tot het niveau van 2018) en drugs- en wapendelicten hoewel 
deze laatste nog steeds maar een klein aandeel van het totaal aantal misdrijven onder 
jeugdige verdachten zijn. Door de voorlopigheid van de cijfers in de twee meest 
recente jaren en de mogelijke gevolgen van de maatregelen gedurende de pandemie 
op de criminaliteitscijfers, is nog niet te zeggen welke richting de trend van het aantal 
verdachten van een misdrijf onder jeugdigen continueert.  
Wetenschappelijk Onderzoek- en Documentatiecentrum Cahier 2023-13  |
