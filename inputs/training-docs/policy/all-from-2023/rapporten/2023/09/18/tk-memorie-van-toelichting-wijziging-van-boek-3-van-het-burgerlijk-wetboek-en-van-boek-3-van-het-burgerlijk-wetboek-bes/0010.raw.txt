zoals na een scheiding vaak wel het geval is. Het gaat hier om twee verschillende situaties die zich 
lastig laten vergelijken. Wanneer ouders die in gezinsverband samenleven met beslagleggende 
schuldeisers te maken krijgen, geldt dat in het kader van de vaststelling van de beslagvrije voet 
rekening gehouden wordt met de gezinssituatie. In het geval er kinderen worden verzorgd en 
opgevoed wordt er een hoger beslagvrij bedrag gehanteerd dan in het geval hiervan geen sprake 
is.  
 
De Rvdr geeft verder aan dat het preferent maken van de kinderalimentatievordering van invloed 
is op andere schuldeisers. Ook de KBvG merkt dit in algemene zin op.  
De Rvdr wijst op schulden aan kleine ondernemers en op de premiebetaling aan de 
ziektekostenverzekeraar. Aan de positie van andere schuldeisers is aandacht besteed in de 
memorie van toelichting in paragraaf 4. Het belangrijkste argument om preferentie toe te kennen 
aan de kinderalimentatievordering is dat kinderen als kwetsbare groep extra bescherming 
behoeven. De aard van de verhouding tussen kinderen en hun ouders waaruit de plicht tot een 
bijdrage in de kosten van de verzorging en opvoeding voortvloeit en het feit dat deze schulden per 
definitie die kosten van levensonderhoud voor een kind betreffen, rechtvaardigen het voorgestelde 
onderscheid in rangorde.  
Met betrekking tot de premiebetaling voor de zorgverzekering zij erop gewezen dat inning van de 
bestuursrechtelijke premie (premie voor zorgkosten met een boete voor een bepaalde ontstane 
achterstand) die op andere wijze dan bij wege van inhouding wordt geïnd, een voorrecht geeft op 
alle goederen van de verzekeringnemer, welk voorrecht onmiddellijk na het voorrecht, bedoeld 
in artikel 21 van de Invorderingswet 1990, kan worden uitgeoefend. De premie voor de  
zorgverzekering heeft dus een hogere rang dan de preferente kinderalimentatievordering.  
  
Verder vraagt de Rvdr of de preferentie gaat gelden voor zowel de verschenen als de toekomstige 
termijnen en wijst in dat kader op de in lid ‘f’ opgenomen bewoording van ‘verschuldigde 
uitkeringen’ dat volgens de Rvdr ook lijkt te zien op toekomstige termijnen.  
De preferentie ziet inderdaad ook op de toekomstige termijnen die verschuldigd worden waarvoor 
 
beslag wordt gelegd. Op grond van art. 429 e Rv geldt dat zowel beslag kan worden gelegd voor 
het achterstallige bedrag als voor de verschuldigd wordende lopende termijnen.  
 
De Rvdr wijst erop dat de voorgestelde wetswijziging wijziging brengt in de huidige praktijk, waar 
de algemene regel bij het vaststellen van onderhoudsverplichtingen is dat de alimentatie ‘op te 
brengen moet zijn’. Niet-vermijdbare en niet-verwijtbare lasten respectievelijk de zogenoemde 
aanvaardbaarheidstoets verlagen in voorkomende gevallen de draagkracht. Bedoeling is te 
voorkomen dat de alimentatieplichtige in betalingsnood komt (paragrafen 7.2 en 7.3 Rapport 
Alimentatienormen.) De Rvdr stelt dat als de alimentatieplichtige reeds in betalingsnood is het 
effect van de invoering van de preferentie minder groot is. De al dan niet ontstane betalingsnood 
zal ook afhankelijk zijn van andere schulden, die later kunnen zijn ontstaan. Het effect van de 
preferentie is vanzelfsprekend afhankelijk van de schuldensituatie ten tijde van de beslaglegging 
en de verdeling. De preferentie kan er verder voor zorgen dat de alimentatieplichtige sneller van 
zijn alimentatieschuld af is en daardoor ook minder lang de wettelijke opslagkosten moet voldoen. 
Dit zorgt juist voor een betere financiële positie van de alimentatieplichtige.  
 
De Rvdr vraagt zich verder af wat de consequenties van het wetsvoorstel zijn voor de berekening 
van het vrij te laten bedrag (VTLB) bij WSNP en MSNP en de verzoeken om dit bedrag te verhogen 
met de te betalen kinderalimentatie. De Rvdr geeft aan dat de uitspraak van de Hoge Raad van 18 
november 2011 hiermee achterhaald lijkt. Aangenomen mag worden dat een verzorgende ouder 
een hoger VTLB krijgt dan iemand zonder kinderen. Het lijkt de Rvdr redelijk dat aan de zijde van 
de alimentatieplichtige met hooguit zo’n VTLB rekening wordt gehouden en niet met de gehele 
bijdrage in de kosten van de kinderen. In dit laatste geval zou dit leiden tot het maken van 
afspraken over (een te hoge) alimentatie, waarmee schuldeisers worden benadeeld. 
Het klopt dat een verzorgende ouder een hoger VTLB ontvangt dan iemand zonder kinderen. Het 
24
uitganspunt voor het VTLB is de beslagvrije voet. De bevoegdheid van de rechter-commissaris op 
grond van artikel 295, derde lid, Faillissementswet om het VLTB te verhogen met een vast te 
stellen nominaal bedrag is een discretionaire bevoegdheid bij het gebruik waarvan de rechter-
commissaris met de omstandigheden van het geval rekening kan houden. Het is dan ook aan de 
rechter om de bepalen hoe in dit kader met de preferentie wordt omgegaan.  
 
Tot slot vraagt de Rvdr naar een toelichting op de tabel van LBIO waarin in de eerste regel een 
maandelijkse bijdrage kinderalimentatie van € 481,55 staat en een bedrag voor kinderalimentatie 
                                                 
24
 Artikel 295, tweede lid, Faillissementswet en Vtlb rapport, berekening van het vtlb bij toepassing van de Wet 
schuldsanering natuurlijke personen, Werkgroep Rekenmethode vtlb van Recofa, versie januari 2023. 
10
