grond van artikel 1:404 BW verplicht naar draagkracht te voorzien in de kosten van verzorging en 
opvoeding van hun minderjarige kinderen. Ouders zijn na het bereiken van de meerderjarigheid 
verplicht te voorzien in de kosten van levensonderhoud en studie van hun meerderjarige kinderen 
tot de leeftijd van 21 jaren conform artikel 1:395a, eerste lid, BW. Deze onderhoudsplicht van 
ouders wordt in artikel 1:394 BW uitgebreid tot de verwekker van een kind dat alleen een moeder 
heeft en de persoon die als levensgezel van de moeder ingestemd heeft met een daad die de 
verwekking van het kind tot gevolg kan hebben gehad. Een gelijke verplichting bestaat voor een 
stiefouder tijdens het huwelijk of geregistreerd partner met de ouder (artikel 1:395, 1:395a, 
tweede lid, en 1:404, tweede lid, BW).  
 
3.2.2 Preferentie 
Kinderalimentatievorderingen zijn thans concurrente vorderingen. Dat houdt in geval van verhaal 
in dat de opbrengst gedeeld moet worden met andere concurrente schuldeisers en dat de 
schuldeisers met een hogere rang voorgaan. Het uitgangspunt van het wettelijk systeem is dat alle 
schuldeisers onderling een gelijk recht hebben om zich op het vermogen van de schuldenaar te 
verhalen. Artikel 3:277 BW bepaalt dat schuldeisers onderling een gelijk recht hebben om na 
voldoening van de kosten van executie uit de netto-opbrengst van de goederen te worden voldaan 
naar evenredigheid van ieders vordering. 
 
Op deze hoofdregel bestaan enkele uitzonderingen in de vorm van voorrang en bevoorrechting. 
Voorrang en bevoorrechting zijn alleen mogelijk op grond van een formele wet. Bij het verlenen 
van voorrechten wordt steeds een afweging gemaakt tussen het belang van de ene schuldeiser en 
de belangen van de overige concurrente schuldeisers of schuldeisers met een lagere rang.  
In de artikelen 3:278 e.v. BW wordt in sommige gevallen bepaald dat een schuldeiser voorrang 
heeft of bevoorrecht is bij verhaal op de schuldenaar. Voorrang vloeit o.a. voort uit pand en 
hypotheek. Ook in andere wetten zijn preferenties geregeld, zoals het voorrecht van de fiscus dat 
14
boven bijna alle andere voorrechten gaat (artikel 21 Invorderingswet 1990) en het voorrecht van 
15
de gemeente inzake bijstandsverhaal (artikel 60, zevende lid, jo. 62i Participatiewet). Voor een 
16
voorrecht geldt dat dit kan rusten op bepaalde goederen (bijzonder voorrecht) , of op alle 
17
goederen (algemeen voorrecht) die tot het vermogen van de schuldenaar behoren. Een 
schuldeiser met een bijzonder voorrecht op een bepaald goed heeft bij het verhaal op het 
desbetreffende goed voorrang op een schuldeiser met een algemeen voorrecht (artikel 3:280 BW).  
Bij de verdeling van de opbrengst van de uitwinning van de goederen van de schuldenaar worden 
eerst de vorderingen van de schuldeisers aan wie voorrang is verleend en de bevoorrechte 
vorderingen voldaan. Het eventuele restant van de opbrengst wordt verdeeld onder de overige 
schuldeisers naar evenredigheid van ieders vordering (artikel 3:277 BW). 
 
3.2.3 Inning door het LBIO  
De alimentatieplichtige is zelf verantwoordelijk voor de rechtstreekse betaling van 
kinderalimentatie aan de alimentatiegerechtigde. Als de betaling van kinderalimentatie uitblijft, 
kan het LBIO op verzoek van de alimentatiegerechtigde de kinderalimentatie innen (artikel 1:408 
BW). De beslissing waarin de alimentatieverplichting is vastgelegd moet daartoe aan het LBIO in 
handen worden gesteld. Het LBIO probeert eerst vrijwillige betaling door de alimentatieplichtige op 
gang te brengen. Als dit niet lukt, gaat het LBIO over tot inning van de alimentatievordering. De 
alimentatieplichtige moet dan een kostenopslag betalen. Deze niet geringe opslagkosten bedragen 
15% van het alimentatiebedrag met een minimum van € 19,00. Deze opslag dekt de kosten van 
het LBIO en vormt een stimulans om de achterstallige alimentatie alsnog zo spoedig mogelijk te 
voldoen. Het LBIO kan eventueel dwangmaatregelen nemen om ervoor te zorgen dat de betaling 
alsnog wordt gerealiseerd. Het LBIO kan op vereenvoudigde wijze beslag leggen op het loon of 
andere periodieke uitkeringen van de alimentatieplichtige (artikel 479g Wetboek van Burgerlijke 
Rechtsvordering (Rv)), ter voldoening van de achterstand c.q. lopende alimentatie. Als dit beslag 
niet mogelijk is (bijvoorbeeld om dat er geen sprake is van een dergelijke inkomstenbron), kan de 
                                                 
14
 ‘s Rijks schatkist heeft een voorrecht op alle goederen van de belastingschuldige dat boven alle andere 
voorrechten gaat met uitzondering van die van de artikelen 287 en 288 onder a, alsmede dat van artikel 284 
van Boek 3 van het Burgerlijk Wetboek voor zover de kosten zijn gemaakt na de dagtekening van het 
aanslagbiljet. Het voorrecht gaat tevens boven pand. 
15
 Deze verhaalsbijdrage volgt qua rang onmiddellijk na de in artikel 3:288 BW genoemde bevoorrechte 
vorderingen. 
16
 Voorbeelden van een bijzonder voorrecht: een vordering op een appartementseigenaar is bevoorrecht op het 
appartementsrecht (art. 3:286 BW)  en een vordering tot voldoening van kosten die tot behoud van een goed 
zijn gemaakt is bevoorrecht op het goed dat is behouden (art. 3:284 BW). 
17
 Voorbeeld van een algemeen voorrecht: geldvorderingen uit arbeidsovereenkomst (art. 3: 288, onder e, 
BW).
