van kinderalimentatie of dat er andere maatregelen nodig zijn. De voor- en nadelen van het 
preferent maken van de kinderalimentatievordering worden nader bij paragraaf 4 en 5 besproken. 
9
Bij brief van 5 december 2019 heeft de toenmalige minister voor Rechtsbescherming vervolgens 
aangegeven in beginsel positief te staan tegenover het preferent maken van de 
kinderalimentatievordering. Dit omdat uit informatie van het Landelijk Bureau Inning 
Onderhoudsbijdragen (LBIO) blijkt dat de preferentie van de kinderalimentatievordering tot meer 
inbare vorderingen zal leiden. Omdat de uitwerking nog aanleiding tot vragen gaf, is nader 
onderzoek aangekondigd hoe aan een preferentie invulling kan worden gegeven. Bij brief van 30 
10
juni 2020 is gemeld dat de preferentie van de kinderalimentatievordering het beste zou passen 
direct na de voorrechten genoemd in artikel 3:288 BW. Verder is aangegeven dat de 
consequenties voor de schuldhulpverlening worden bezien en ook de omvang van het aantal zaken 
wordt onderzocht waarin preferentie daadwerkelijk een voordeel zal opleveren. In de 
beantwoording van vragen bij brief van de minister aan de Tweede Kamer van 18 november 2020 
11
naar aanleiding van deze eerdere brief  zijn onder andere aantallen zaken genoemd (zie hierna 
2.2) en is aangegeven dat de preferentie nauwelijks consequenties zal hebben voor de uitvoering 
van schuldhulpverlening omdat de financiële situatie niet verandert tijdens de schuldhulpverlening. 
De minister heeft bij gelegenheid van die brief toegezegd dat een wetsvoorstel zal worden 
voorbereid waarin de preferentie zal worden geregeld. Met dit wetsvoorstel wordt deze toezegging 
gestand gedaan.  
 
2.2 Cijfers onderzoek LBIO naar inbare vorderingen kinderalimentatie bij preferentie 
 
Het LBIO heeft onderzoek gedaan naar de gevolgen van het toekennen van preferentie aan de 
kinderalimentatievordering. Het LBIO geeft aan dat preferentie van kinderalimentatievorderingen 
in 2018 en 2019, in respectievelijk 1925 en 1800 zaken zou hebben geleid tot meer inbare 
kinderalimentatie. Naar schatting heeft het LBIO in beslagzaken waarin het LBIO de inningsgelden 
over schuldeisers verdeelde in 2019 ongeveer € 2,3 miljoen – zijnde bijna 10% van het totale 
inningsresultaat - aan gelden afgedragen aan concurrente schuldeisers. Bij preferentie van 
kinderalimentatievorderingen zouden er meer gelden ten goede van de kinderen zijn gekomen. De 
cijfers van het LBIO geven een goed beeld van de omvang van het voordeel dat voor de betrokken 
kinderen bij het preferent maken van de kinderalimentatievordering wordt behaald.  
Meer specifiek heeft het LBIO onderzocht op casusniveau welk deel van de totale inning aan 
kinderalimentatie wordt besteed ter afbetaling van de achterstallige alimentatie en welk bedrag 
aan andere concurrente schuldeisers moet worden afgedragen. Het LBIO heeft hiervoor een 
steekproef gedaan onder 20 dossiers. Dit overzicht staat in onderstaande tabel (september 2020). 
In de tabellen staat het begrip “KAL” voor kinderalimentatie.  
 
Totaal Maandelijkse Aantal  Incasso per Bedrag Bedrag naar 
achterstand bijdrage KAL schulden maand naar KAL andere 
KAL naast schuldeisers 
LBIO 
€ 29.712,91 € 481,55 7  € 878,57 € 595,46 € 283,11 
€ 18.932,04 € 161,56 3  € 75,14 € 31,41 € 43,73 
€ 22.692,98 € 596,04 3  € 839,88 € 361,35 € 478,53 
€ 843,18 € 0,00 4  € 147,92 € 78,33 € 69,59 
€ 2.970,06 € 261,38 9  € 955,78 € 217,51 € 738,27 
€ 140,12 € 323,12 3  € 679,12 € 426,26 € 252,86 
€ 8.472,68 € 669,10 2  € 155,00 € 145,03 € 9,97 
€ 3.869,96 € 151,81 3  € 20,33 € 9,50 € 10,83 
€ 20.808,37 € 283,12 3  € 261,11 € 175,47 € 85,64 
€ 3.850,03 € 75,00 2  € 576,12 € 109,93 € 466,19 
€ 16.160,44 € 460,02 2  € 854,64 € 712,63 € 142,01 
€ 53.638,05 € 180,00 3  € 540,13 € 122,10 € 418,03 
€ 2.204,46 € 0,00 4  € 250,00 € 95,31 € 154,69 
€ 2.719,41 € 50,46 2  € 1.766,32 € 115,49 € 1.650,83 
€ 11.701,90 € 0,00 2  € 152,97 € 40,79 € 112,18 
€ 22.692,98 € 596,04 4  € 839,88 € 361,35 € 478,53 
€ 2.970,06 € 261,38 3  € 955,78 € 217,51 € 738,27 
                                                 
9
 Kamerstukken II 2019/20, 33 836, nr. 47.  
10
 Kamerstukken II  2019/20 , 31 2635, nr. 72. 
11
 Kamerstukken II 2020/21, 31265, nr. 75.
