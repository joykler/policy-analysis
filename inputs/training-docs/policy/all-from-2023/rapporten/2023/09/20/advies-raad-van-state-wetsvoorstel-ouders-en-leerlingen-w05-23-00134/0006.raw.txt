6 
De Inspectie van het Onderwijs vraagt in haar uitvoeringstoets om duidelijkheid te 
geven over de vraag wanneer de steunpunten aan hun wettelijke taak voldoen. In 
antwoord op deze vraag merkt de toelichting op dat het denkbaar is dat een 
samenwerkingsverband in het kader van het uitvoeren van deze wettelijke taak beleid 
19
en protocollen opstelt. Niet duidelijk is of dit antwoord recht doet aan de zorgen van 
de Inspectie van het Onderwijs, in het bijzonder indien er geen protocollen of 
beleidsstukken aanwezig zijn. 
 
De Afdeling adviseert in de toelichting nader aandacht te besteden aan de vraag hoe 
de Inspectie dient vast te stellen dat ouder- en jeugdsteunpunten aan hun wettelijke 
taak hebben voldaan, in het bijzonder wanneer geen protocollen of beleidsstukken zijn 
vastgesteld. 
 
5. Verwerking persoonsgegevens 
 
a. Verwerking van persoonsgegevens door scholen 
De scholen zijn bevoegd om in het kader van dit wetsvoorstel persoonsgegevens te 
verwerken voor het hoorrecht over het ondersteuningsperspectief, waaronder 
bijzondere persoonsgegevens over de gezondheid. In dit verband wordt een beroep 
gedaan op het zwaarwegend algemeen belang dat met het ondersteuningsperspectief 
20
een ononderbroken ontwikkelingsproces van leerlingen wordt gewaarborgd. De 
toelichting stelt dat er geen aanvullende wettelijke maatregelen en waarborgen nodig 
zijn om de bijzondere persoonsgegevens te verwerken, omdat er reeds voldoende 
wettelijke waarborgen zijn op grond van de Algemene Verordening 
21
Gegevensbescherming (AVG). 
 
Indien beroep wordt gedaan op het zwaarwegend algemeen belang ter verwerking van 
bijzondere persoonsgegevens geldt in meer algemene zin dat zo nodig aanvullende 
22
passende en specifieke maatregelen moeten worden getroffen. Zo gelden 
23
bijvoorbeeld voor scholen al aanvullende waarborgen wat betreft de geheimhouding. 
In dit verband merkt de Afdeling op dat nog extra aanvullende waarborgen kunnen 
worden overwogen, bijvoorbeeld ten aanzien van de toegang tot de bijzondere 
24
persoonsgegevens en de specifieke bewaartermijnen. 
 
De Afdeling adviseert gelet op het voorgaande de toelichting aan te passen en zo 
nodig aanvullende passende en specifieke maatregelen te treffen voor de verwerking 
van bijzondere persoonsgegevens. 
                                                 
19
  Memorie van toelichting, paragraaf 9. ‘Uitvoerbaarheid en handhaarbaarheid’. 
20
  Memorie van toelichting, paragraaf 8. ‘Verwerking van persoonsgegevens’. Dit is mogelijk op 
grond van artikel 9, tweede lid, onderdeel g, van de AVG en artikel 30, tweede lid, onder a, 
van de Uitvoeringswet AVG. 
21
  Memorie van toelichting, paragraaf 8. ‘Verwerking van persoonsgegevens’. 
22
  Zie artikel 9, tweede lid, onderdeel g, van de AVG. Zie ook het advies van de Afdeling 
advisering van de Raad van State van 16 maart 2022 over de Verzamelwet 
gegevensbescherming, (W16.21.0372, punt 3c), Kamerstukken II 2022/23, 36264, nr. 4; 
advies van de Afdeling advisering van de Raad van State van 30 maart 2022 over de 
Uitvoeringswet verordening terroristische online-inhoud, (W16.22.0013), Kamerstukken II 
2021/22, 36138, nr. 4. 
23
 Zie artikel 30, tweede lid, onder a, en het vierde lid, van de Uitvoeringswet AVG. 
24
  Zie bijvoorbeeld artikel 18a, dertiende lid, van de WPO.
