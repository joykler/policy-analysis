4 
De Afdeling adviseert nader toe te lichten op welke wijze de passende ondersteuning 
wordt gewaarborgd om het hoorrecht voor leerlingen te realiseren. 
 
b. Perspectief op bredere implementatie hoorrecht 
Volgens de toelichting is de invoering van een hoorrecht over het 
ontwikkelingsperspectief een “eerste stap” bij de verwezenlijking van het hoorrecht dat 
uit de verdragen voortvloeit. Er wordt gewerkt aan handreikingen om de scholen ertoe 
13
te bewegen om ook bij andere beslismomenten leerlingen te betrekken. 
 
De Afdeling constateert dat de regering in dit wetsvoorstel het hoorrecht vooralsnog 
beperkt tot het ontwikkelingsperspectief en voor het overige vertrouwt op het werken 
met handreikingen. Uit de toelichting blijkt niet of alle vervolgstappen voor de 
verwezenlijking van het hoorrecht uitsluitend met handreikingen worden gezet of dat 
ook wetgeving wordt beoogd. 
 
De Afdeling adviseert in de toelichting aandacht te besteden aan de vraag of en zo ja, 
op welke termijn nadere wetgeving wordt overwogen ten aanzien van de verdere 
verwezenlijking van het hoorrecht. 
 
3. Medezeggenschap met betrekking tot het ondersteuningsaanbod 
 
Het wetsvoorstel leidt niet tot wijzigingen in de regeling van de medezeggenschap. 
Medezeggenschap die betrekking heeft op passend onderwijs is zowel georganiseerd 
op het niveau van het samenwerkingsverband als op het niveau van de school. De 
ondersteuningsplanraad van het samenwerkingsverband behoudt het 
instemmingsrecht op het ondersteuningsplan. In dit plan worden de 
basisondersteuning en de extra ondersteuning beschreven. Het 
samenwerkingsverband heeft hiermee de mogelijkheid om de beschikbare middelen in 
te zetten op een manier die past bij de eigen situatie. De medezeggenschapsraad van 
de school behoudt het adviesrecht ten aanzien van het extra ondersteuningsaanbod 
(voorheen: schoolondersteuningsprofiel). De leerling- en oudergeleding van de 
medezeggenschapsraad behoudt het instemmingsrecht met betrekking tot de 
schoolgids. Hiervan wordt in het voorstel de daarin voortaan op te nemen informatie 
over het ondersteuningsaanbod uitgezonderd. 
 
De toelichting verwijst naar een “Breed gesprek” dat op dit moment wordt gevoerd over 
de maatregelen die getroffen kunnen worden om de zeggenschap van 
onderwijsprofessionals te versterken. Dit moet leiden tot antwoorden op fundamentele 
vragen over de governancestructuur van schoolorganisaties, (mede)zeggenschap van 
ouders en personeel, investeringen in de klas, rol en positie van de schoolleider en de 
14
verantwoording. Volgens de toelichting overweegt de regering om het adviesrecht 
                                                 
13
  Memorie van toelichting, paragraaf 3.1. ‘Hoorrecht voor de leerling over het 
ontwikkelingsperspectief’. 
14
  Regioplan, CAOP en Leeuwendaal, Breed gesprek governance en (mede)zeggenschap. 
Tussenrapportage voortgang en deskresearch, Den Haag: Ministerie van Onderwijs, Cultuur 
en Wetenschap 2023, bijlage bij Kamerstukken II 2022/23, 31293, nr. 669. Zie ook 
Regioplan, CAOP en Leeuwendaal, Eindrapport Breed gesprek governance en 
(mede)zeggenschap, Den Haag: Ministerie van Onderwijs, Cultuur en Wetenschap 2023, 
bijlage bij Kamerstukken II 2022/23, 31293, nr. 692.
