2 
2
samenwerkingsverband. Binnen deze aanpak zijn, naast andere maatregelen, vijf 
wetsvoorstellen in voorbereiding, waarvan de versterking van de positie van ouders en 
3
leerlingen er één is. 
 
Het begrip passend onderwijs wordt in de literatuur ook wel aangeduid als een 
“kruipend concept”. Aan het concept worden namelijk verschillende betekenissen 
toegedacht. Daardoor breidt de reikwijdte van het concept zich steeds verder uit. Zo 
ging passend onderwijs voorheen alleen over leerlingen met een indicatie, nu kan 
passend onderwijs in beginsel over alle leerlingen gaan die ‘iets’ extra’s nodig hebben. 
Bovendien is passend onderwijs steeds meer vervlochten geraakt met andere actuele 
vraagstukken die binnen het onderwijs spelen, zoals werkdruk en het lerarentekort. Dit 
heeft steeds hogere verwachtingen gewekt, die vervolgens niet waargemaakt kunnen 
4
worden. Deze constateringen zijn van belang omdat deze van invloed zijn op de 
tevredenheid die wordt gemeten in reeds uitgevoerde en in toekomstige evaluaties. 
 
Uit de eindevaluatie blijkt dat het grootste deel van de leerlingen en ouders tevreden is 
met de geboden ondersteuning. Voor circa 25% is dit niet het geval, in het bijzonder 
wanneer sprake is van een complexe ondersteuningsbehoefte. Ook blijkt dat een 
vergelijkbaar deel van de ouders en leerlingen ontevreden is over de interactie met de 
school, onder andere omdat zij niet als gelijkwaardige gesprekspartner kunnen 
5
meepraten over de ondersteuning van de leerling. Door de (informatie)positie van 
ouders en leerlingen te verbeteren hoopt de regering dat het onderwijsprogramma en 
de extra ondersteuning en begeleiding sneller en beter aansluiten op de behoeften van 
de leerlingen. 
 
Voor deze verbetering van de (informatie)positie van ouders en leerlingen is het nodig 
dat scholen duidelijk zijn over wat zij leerlingen kunnen bieden, en wat de grenzen 
daaraan zijn. Die duidelijkheid draagt bij aan het begrip bij ouders voor het gegeven dat 
binnen het reguliere onderwijs weliswaar hulp op maat kan worden geboden om de 
leerling te laten meedoen in de klas. Dat gaat echter niet zover dat sprake kan zijn van 
volledig individueel onderwijs. Onderwijs is immers een groepsproces, waar men van 
én met elkaar leert. 
 
Om de leerling adequaat te ondersteunen is het van belang dat leerlingen en ouders 
vanaf het begin worden betrokken om in samenspraak met de school te bepalen welke 
ondersteuning, aanpassing of zorg nodig is. De verplichting om het volledige 
ondersteuningsaanbod in één document – de schoolgids – op te nemen, de invoering 
van het hoorrecht en de instelling van ouder- en jeugdsteunpunten bij elk 
                                                 
2
  Beleidsnota evaluatie en verbeteraanpak passend onderwijs, Den Haag: Ministerie van 
Onderwijs, Cultuur en Wetenschap 2020, bijlage bij Kamerstukken II 2020/21, 31497, nr. 371. 
Zie ook Voortgangsrapportage verbeteraanpak passend onderwijs, Den Haag: Ministerie van 
Onderwijs, Cultuur en Wetenschap 2021, bijlage bij Kamerstukken II 20/22, 31497, nr. 422; 
Tweede voortgangsrapportage verbeteraanpak passend onderwijs, Den Haag: Ministerie van 
Onderwijs, Cultuur en Wetenschap 2023, bijlage bij Kamerstukken II 2022/23, 31497, nr. 448. 
3
  Zie Kamerstukken II 2021/22, 31497, nr. 440. 
4
  Zie daarover: S. Waslander, Passend onderwijs in pers en politiek , bijlage bij Kamerstukken 
II 2020/21, 35300-VIII, nr. 160. 
5
  G. Ledoux & S. Waslander, Evaluatie passend onderwijs: eindrapport mei 2020, Kohnstamm 
Instituut: 2020.
