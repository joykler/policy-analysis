politiesamenwerking, het Schengen Informatiesysteem (SIS) en dataprotectie. Op 
alle drie de terreinen zijn inmiddels actieplannen gedeeld met de Europese 
Commissie naar aanleiding van de aanbevelingen en worden deze uitgevoerd. Op 
het vlak van SIS liggen de aanbevelingen op het verhogen van de frequentie van 
de synchronisatie van de technische kopie van SIS met de nationale kopie om het 
risico van fout-positieve of fout-negatieve matches tot een minimum te beperken, 
het aanmaken van koppelingen en het verbeteren van de zoekapplicatie, en het 
verbeteren van bepaalde aspecten bij de opleiding van politiefunctionarissen.  
 
Op het gebied van politiesamenwerking heeft het evaluatieteam vastgesteld dat 
Nederland compliant is. Wel liggen er aanbevelingen om de implementatie van de 
nieuwe strategie voor internationale politiële samenwerking af te ronden en met 
aangrenzende lidstaten een gezamenlijke risicoanalysemethode te ontwikkelen ter 
ondersteuning van de grensoverschrijdende samenwerking. De aanbeveling 
inzake de strategie internationale politiesamenwerking is reeds geïmplementeerd 
met internationale fenomeenanalyses, strategiedocumenten en 
implementatieplannen mede als onderdeel van de strategische agenda 
3
internationale politiesamenwerking . Een ander punt betreft het uitbreiden van 
toegang tot het informatiesysteem van Europol tot onderzoekseenheden. Zowel in 
het kader van de evaluaties SIS als politiesamenwerking wordt het opzetten van 
een casemanagementsysteem bij de politie aanbevolen, waarmee dit jaar wordt 
gestart en 2 tot3 jaar in beslag zal nemen.  
 
Een aantal aanbevelingen naar aanleiding van de Schengenevaluatie dataprotectie 
ziet toe op de politie. Ten aanzien van de aanbeveling om de bewaartermijn in lijn 
te brengen met het Schengenacquis wordt opgemerkt dat deze in lijn is met het 
nationale recht (Wet politiegegevens). Deze bewaartermijn is echter een andere 
termijn dan in de EU-wetgeving SIS. Gezien deze Raadsaanbeveling zal de 
bewaartermijn aangepast worden. De aanpassing geschiedt binnen het 
programma Internationale Rechtshulp Op Orde (IROO) van de politie. 
 
Politiesamenwerking met en binnen het Caribisch deel van het Koninkrijk  
 
Nieuwe korpschef Korps Politie Caribisch Nederland 
Op voordracht van de minister van Justitie en Veiligheid heeft zijne majesteit de 
Koning ingestemd met de benoeming van een nieuwe korpschef van het Korps 
Politie Caribisch Nederland per 12 januari 2023. De nieuwe korpschef, de heer 
Braaf, is afkomstig uit het korps en kent daarom de organisatie, partners en 
eilanden in het Caribisch gebied goed. 
  
Informatie-uitwisseling en het Recherchesamenwerkingsteam 
De politiekorpsen van Aruba, Sint Maarten, Curaçao, Caribisch en Europees 
Nederland maken gericht gebruik van elkaars kennis en expertise. Versterking 
van de samenwerking op het gebied van informatie leidt inmiddels tot inzicht in 
de criminele relaties tussen de Cariben en Nederland. Dit biedt gezamenlijke 
mogelijkheden in het kader van upstream en downstream disruption. 
 
In 2021 is het Plan doorontwikkeling Informatie Organisaties Caribisch deel van 
het Koninkrijk opgesteld in opdracht van het College van Korpschefs (van de vier 
Caribische politiekorpsen) en de teamchef van het Recherche 
Samenwerkingsteam (RST). Dit plan heeft betrekking op de Landelijke 
                                                 
3
 Kamerstukken II 2018/19, 29628, nr. 895. 
  
 Pagina 2 van 3
