DUO levert
Onze dienstverlening moet betrouwbaar zijn: op DUO kun je rekenen, afspraak is af-
spraak. DUO wil dat studenten, onderwijsinstellingen en inburgeraars weten waar ze 
recht op hebben, en dat ook krijgen. Ook politici en beleidsmakers moeten op DUO 
kunnen rekenen, zowel bij het uitvoeren van bestaande wet- en regelgeving als bij het 
invoeren van nieuwe. Het oplossen van onderstaande knelpunten helpt DUO om beter 
te kunnen leveren waar mensen en instellingen recht op hebben.
 
Veel verschillende terugbetalingsregelingen voor (oud)
studenten
Wat is er aan de hand?
Er bestaan op dit moment – dus nog vóór de herinvoering van de basisbeurs – vijf ver-
schillende regimes voor het terugbetalen van een studieschuld, allemaal met hun eigen 
regels. Dit is verwarrend voor studenten en debiteuren, zeker wanneer iemand onder 
meerdere regelingen valt. Uniformering van de regimes is wenselijk. 
Wat is er nodig om dit op te lossen?
Om dit knelpunt op te lossen zijn meerdere maatregelen mogelijk. Het gaat onder 
meer om: 
• het automatisch berekenen van draagkracht voor studenten die hebben gestu-
deerd tussen 1986 en 2009. Debiteuren die toen studeerden, moeten zelf een ver-
zoek indienen om hun draagkracht te laten berekenen. Als zij dit één keer hebben 
gedaan, zorgt DUO voor het jaarlijks voortzetten van de regeling. Wanneer dit om 
een of andere reden niet kan, vervalt de draagkrachtregeling en brengt DUO de 
wettelijke termijn in rekening.
• de mogelijkheid voor studenten om tussentijds te wisselen van terugbetalings-
regime. Een overstap zal vaak leiden tot een situatie waarin debiteuren een lager 
maandbedrag hoeven terug te betalen, over een langere periode.
 
DUO en het beleidsdepartement onderzoeken of ze de terugbetalingsregelingen kun-
nen vereenvoudigen. Daarnaast moeten systemen en beleid bij DUO aangepast wor-
den. 
 11 Stand van DUO 
Duo levert
