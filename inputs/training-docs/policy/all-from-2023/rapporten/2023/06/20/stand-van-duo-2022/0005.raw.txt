DUO helpt de klant 
 
We helpen burgers en onderwijsinstellingen door rekening te houden met hun (per-
soonlijke) situatie. We willen voorkomen dat mensen en onderwijsinstellingen in de 
problemen komen. Soms vraagt dat om maatwerk. We zoeken dan naar een passende 
oplossing. Als het nodig is zoeken we contact met het beleidsdepartement. Het oplos-
sen van onderstaande knelpunten maakt het mogelijk om onze klanten nog beter te 
helpen. 
Vragen en onvrede bij studenten leenstelselgeneratie
Wat is er aan de hand?
Sinds het besluit viel de basisbeurs in het hoger onderwijs weer in te voeren, is de 
maatschappelijke discussie over ‘de leenstelselgeneratie’ (de studenten die studeerden 
tussen 2015 en 2022) intensiever geworden. DUO heeft dagelijks contact met studen -
ten en ontvangt veel signalen van leenstelsel-studenten die tegen een opeenstapeling 
van problemen aanlopen: ze hebben een hogere studieschuld omdat ze meer moesten 
lenen, ze krijgen geen basisbeurs en enkel een tegemoetkoming (veelal een fractie van 
wat ze hebben opgebouwd aan studieschuld), ze lopen in veel gemeenten de energie-
toeslag mis, en ze kunnen soms moeilijk een hypotheek krijgen. Daarnaast zijn er de 
breed-maatschappelijke problemen van inflatie en woningnood. Hierdoor leeft onder 
velen onbegrip en teleurstelling.
Wat is er nodig om dit op te lossen?
De geschetste problematiek is breder dan alleen studiefinanciering. Wat studiefinan-
ciering betreft helpt de regeling voor de tegemoetkoming die DUO gaat uitvoeren, 
een klein beetje bij het verminderen van de studieschuld van de leenstelselgeneratie. 
Maar enkel een financiële tegemoetkoming is voor de studenten die DUO spreekt niet 
genoeg. Wat DUO kan doen is extra inzetten op voorlichting over de tegemoetkoming. 
We kunnen (oud-)studenten zo goed mogelijk informeren over hun rechten en ze, als 
zich betalingsproblemen voordoen, helpen zodat ze toch kunnen voldoen aan hun 
betalingsverplichting. DUO blijft zijn voelsprieten gebruiken om signalen uit de studen-
tenwereld actief met het beleidsdepartement te delen. 
Stand van DUO 
 5
DUO helpt de klant
