DUO is toegankelijk voor alle klanten 
We willen dat onze dienstverlening aansluit bij de persoonlijke voorkeuren van de 
mensen voor wie we werken. We betrekken ze daarom bij het ontwikkelen van onze 
dienstverlening, luisteren naar hun feedback, en doen daar iets mee. Om onze toegan-
kelijkheid te vergroten werken we samen met andere organisaties binnen de overheid. 
Om DUO nog toegankelijker te maken, helpt het als onderstaande knelpunten opgelost 
worden. 
Klanten in het buitenland hebben geen/slecht toegang tot 
eigen gegevens bij DUO 
Wat is er aan de hand?
Voor het inloggen bij een beveiligd portaal van DUO (zoals Mijn DUO of Mijn Inburge-
ring) hebben mensen een DigiD of Europees inlogmiddel nodig. Niet-EER burgers die 
in Nederland DigiD gebruikten om in te loggen bij DUO, verliezen deze mogelijkheid 
op termijn, nadat ze naar het buitenland zijn vertrokken. Ze kunnen daardoor in de 
praktijk vaak niet meer bij hun eigen onderwijsgegevens en diplomagegevens. Het 
gaat om honderdduizenden personen, een aantal dat jaarlijks stijgt. Nederlanders in 
het buitenland kunnen DigiD wél gebruiken wanneer ze staan ingeschreven in RNI, de 
Registratie niet-ingezetenen. Maar DigiD werkt niet altijd goed in het buitenland. Ook 
is het lastig om de DigiD-app in het buitenland te activeren. Via videobellen kan DigiD 
geactiveerd worden, maar het Digitaal Loket van Buitenlandse Zaken heeft te kampen 
met grote drukte. Ook vergt deze werkwijze de beschikbaarheid van apparatuur en een 
goede internetverbinding, en een zekere mate van ICT-vaardigheid. Als klanten van 
DUO niet kunnen inloggen in Mijn DUO, dan kunnen ze met een papieren formulier 
een aanvraag of wijziging indienen. Voor Mijn diploma’s kunnen mensen een verzoek 
indienen voor een gewaarmerkt papieren uittreksel. DUO print dat tegen betaling van 
€ 72 en stuurt het op per post. Maar er zijn landen waar postbezorging onbetrouwbaar, 
langzaam, of duur is. Het gebruik van e-mail is ongewenst uit het oogpunt van privacy. 
In het Caribisch gebied helpt DUO ter plekke, zodat mensen kunnen inloggen in hun 
Mijn DUO omgeving.
Wat is er nodig om dit op te lossen?
Het gebruik van DigiD is voor burgers in het buitenland niet gebruiksvriendelijk, vaak 
lastig en soms feitelijk onmogelijk. Voor die situatie moet er een alternatieve inlogmo-
gelijkheid komen, die wereldwijd werkt.   
 9 Stand van DUO 
Duo is toegankelijk voor alle klanten
