Studenten waarvan de ouders een ho-diploma hebben, ouderejaars en uitwonenden verrichten vaker 
bestuurs- of vrijwilligerswerk dan hun directe vergelijkingsgroepen. Het percentage werkenden in de groep 
met nevenactiviteiten verschilt nauwelijks van de groep zonder nevenactiviteiten; het is zelfs iets hoger. 
Wel besteden degenen met nevenactiviteiten iets minder tijd aan betaalde arbeid. Studenten met 
nevenactiviteiten geven niet meer of minder vaak dan studenten zonder nevenactiviteiten aan dat werken 
voor hen noodzakelijk is om te voorzien in het levensonderhoud of om de studie te betalen. 
100%
90%
80%
70%
60%
50%
40%
30%
20%
10%
0%
11-12 12-13 13-14 14-15 15-16 16-17 17-18 18-19 19-20 20-21 21-22
Hbo Wo Ho
 
Figuur 5.47: Voltijd bachelorstudenten (%) die bestuurswerk/vrijwilligerswerk verrichten (bron: Studentenmonitor 
2011-2021) 
Figuur 5.48 laat zien dat het afgelopen jaar iets minder dan een vijfde (18%) van de voltijd studenten 
(zowel bachelor als master) in Nederland een studiegerelateerde buitenlandervaring heeft opgedaan. Ten 
opzichte van vorig jaar is dit aandeel gedaald met twee procentpunt; deze daling is te zien bij vrijwel alle 
groepen studenten (wo-bachelor bleef stabiel). Masterstudenten verblijven nog steeds vaker in het 
buitenland dan bachelorstudenten; daar zien we dan ook het grootste aandeel studenten met studie-
gerelateerde buitenlandervaring (35%; vorig jaar was dit nog 40%). In voorgaande jaren hadden hbo-
bachelorstudenten iets vaker een studiegerelateerde buitenlandervaring dan wo-bachelorsstudenten.  
Dit jaar is dat voor beide groepen veertien procent. Verder is het zo dat ouderejaars deze ervaring 
(vanzelfsprekend) vaker hebben dan eerstejaars en uitwonende studenten vaker dan thuiswonende 
studenten.  
100%
90%
80%
70%
60%
50%
40%
30%
20%
10%
0%
12-13 13-14 14-15 15-16 16-17 17-18 18-19 19-20 20-21 21-22
Hbo ba Wo ba Wo ma Wo Ho
 
Figuur 5.48: Percentage voltijd bachelor- en masterstudenten met studiegerelateerde buitenlandervaring (bron: 
Studentenmonitor 2012-2021) 
Figuur 5.49 laat de studiegerelateerde buitenlandervaring uitgesplitst naar drie verschillende 
vergelijkingsgroepen zien. We zien dat de verschillen tussen de respectievelijke vergelijkingsgroepen in de 
figuur klein zijn. Deze verschillen zijn, gecontroleerd voor de andere achtergrondvariabelen (zoals getoetst 
bij figuur 5.48), bovendien niet significant. 
Monitor Beleidsmaatregelen hoger onderwijs 2022-2023 | 137
