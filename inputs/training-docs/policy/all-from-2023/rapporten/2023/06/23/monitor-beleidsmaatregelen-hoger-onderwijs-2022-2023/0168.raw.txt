En dat geldt zowel voor de beschikbare studiefaciliteiten, de studie-omgeving als begeleiding. Zes van de 
tien studenten met bijzondere omstandigheden maken gebruik van voorzieningen om het studeren 
makkelijker te maken. Er zijn hier nagenoeg geen verschillen tussen de drie aandachtsgroepen (zorg voor 
kinderen, mantelzorg en overige omstandigheden). Ook deze groepen maken het vaakst gebruik van extra 
begeleiding en advies, gevolgd door aanpassingen van het studieprogramma of toetsing. De tevredenheid 
over de voorzieningen is redelijk te noemen. Tussen de 35 en 47 procent is (zeer) tevreden over de voor-
zieningen voor studenten met bijzondere omstandigheden. Het minst tevreden zijn deze studenten over de 
informatie over beschikbare voorzieningen: tussen de 21 en 35 procent is (zeer) ontevreden. Over de 
studiefaciliteiten is men doorgaans goed te spreken. Het minst tevreden zijn de studenten met mantel-
zorgtaken. Bijna twee derde van deze studenten zijn (zeer) tevreden tegenover 79 procent van de 
referentiegroep. Over de begeleiding zijn de studenten met mantelzorgtaken ook minder vaak tevreden dan 
de referentiegroep. Studenten met bijzondere omstandigheden zijn ook minder tevreden over de studie-
begeleiding. Nadere analyses wijzen uit dat studenten met een meervoudige problematiek minder goed 
oordelen over de studiefaciliteiten, de studie-omgeving en de studiebegeleiding dan studenten met een 
enkelvoudige problematiek.  
Hoe oordelen studenten over de voorzieningen? 
Uit de verhalen die de studenten gedeeld hebben met de onderzoekers door in hun eigen bewoordingen te 
omschrijven waar hun onvrede over de voorzieningenaanbod uit voortkwam, komen een vijftal knelpunten 
naar voren die om aandacht vragen van de onderwijsinstellingen. De informatie en communicatie over het 
aanbod van de voorzieningen schiet vaak tekort. Er wordt veel zelfredzaamheid verwacht van studenten, 
waar ze op dat moment niet altijd toe in staat zijn. Voorzieningen zijn lang niet altijd passend bij de 
hulpvraag; er mag meer maatwerk worden aangeboden. Daarnaast is het wenselijk dat er meer begrip en 
kennis is over mentale gezondheidsproblemen bij studieadviseurs, decanen en docenten. Ook de 
toegankelijkheid en houding van hulpbronnen verdienen een kwaliteitsslag.  
Zijn studenten op de hoogte van het profileringsfonds en hoeveel studenten maken er gebruik van? 
Studenten die door bijzondere omstandigheden studievertraging oplopen, kunnen aanspraak maken op het 
profileringsfonds. Het aandeel studenten dat het profileringsfonds kent, is met vijf procent erg laag. Voor 
het hbo is dat drie procent en voor het wo zes procent. De bekendheid met het bestaan van het 
profileringsfonds is nog minder dan vorig jaar. Toen was zes procent er bekend mee. Zowel studenten met 
een meervoudige als een enkelvoudige problematiek zijn (significant) beter bekend met het profilerings-
fonds dan studenten met geen problematiek. Het beste bekend zijn de studenten met een meervoudige 
problematiek (9%)  
 
Van de groep die het profileringsfonds kent, maakt 38 procent er daadwerkelijk gebruik van. Dit gebeurt 
vaker in het wo (46%) dan het hbo (23%). In het hbo wordt het profileringsfonds vooral aangesproken voor 
tegemoetkoming in geval van bestuurswerk, gevolgd door overmachtssituaties. In het wo is het andersom: 
vaker in geval van overmachtssituaties.  
 
 
Monitor Beleidsmaatregelen hoger onderwijs 2022-2023 | 168
