Figuur 2.3 toont de directe doorstroom naar een associate degree. Vanuit het vwo is die doorstroom 
verwaarloosbaar (minder dan 20 studenten). Vanuit havo ligt dit aantal het laatste jaar op ongeveer 380 
studenten (procentueel is dit redelijk stabiel, ongeveer 1% van de gediplomeerden), vanuit mbo op 
ongeveer 2.300 (4% van de gediplomeerden; het jaar ervoor was dit 5%). 
5.000
4.000
3.000
2.000
1.000
0
11-12 12-13 13-14 14-15 15-16 16-17 17-18 18-19 19-20 20-21 21-22
Havo Mbo Vwo Totaal
 
Figuur 2.3: Aantal gediplomeerden havo/vwo/mbo die (direct en indirect) zijn doorgestroomd naar een associate 
degree (bron: DUO stroomdata) 
Studiekiezers met een vwo-diploma kunnen kiezen voor hbo of wo. Figuur 2.4 laat zien dat verreweg de 
meeste vwo-gediplomeerden kiezen voor wo. Dit percentage is vergeleken met vorig jaar verder gedaald 
van 72 procent naar 69 procent. Gemiddeld (over alle jaren heen) kiest ongeveer negen procent voor het 
hbo. Dit is (vergeleken met de afgelopen twee jaar) dit jaar stabiel gebleven op tien procent.  
100%
90%
80%
70%
60%
50%
40%
30%
20%
10%
0%
11-12 12-13 13-14 14-15 15-16 16-17 17-18 18-19 19-20 20-21 21-22
Directe doorstroom vwo > hbo Directe doorstroom vwo > wo
 
Figuur 2.4: Gediplomeerden vwo (%) die direct zijn doorgestroomd naar hbo of wo t.o.v. alle gediplomeerden: betreft 
alle diplomacohorten vanaf eindexamenjaar 2011-2012 (bron: DUO stroomdata) 
Gediplomeerden kunnen ervoor kiezen om na diplomering direct door te stromen naar het hoger onderwijs 
(directe doorstroom), of om eerst iets anders te gaan doen zoals een tussenjaar alvorens door te stromen 
naar het ho (indirecte doorstroom). Figuur 2.5 laat deze directe en indirecte doorstroom zien in aantallen. 
Kijken we naar de historie dan kiezen leerlingen er vooral voor om direct door te stromen en zien we dat de 
indirecte doorstroom in aantal redelijk stabiel is (met uitzondering van de twee jaren vóór de invoering van 
het studievoorschot in 2015-2016). Ook hier is goed te zien dat de directe doorstroom in aantallen 
leerlingen het laatste jaar voor alle groepen lager ligt ten opzichte van het pré-coronacohort (2018-2019).  
Monitor Beleidsmaatregelen hoger onderwijs 2022-2023 |
