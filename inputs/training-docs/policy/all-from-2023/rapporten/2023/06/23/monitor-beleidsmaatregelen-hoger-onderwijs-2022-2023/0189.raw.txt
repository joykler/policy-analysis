Het percentage uitval en switch kan ook nog bekeken worden voor studenten die direct met een 
vervolgopleiding zijn gestart, in vergelijking met studenten die een tussenjaar (‘gap year’) hebben 
genomen. De uitval en switch van hbo-studenten die een tussenjaar namen, lag hoger dan die van hbo-
studenten die direct doorstroomden in hun vervolgopleiding: voor afgelopen instroomcohort was dit aandeel 
respectievelijk 36 en 34 procent (zie figuur 7.30). In het wo zien we dat studenten die direct doorstromen, 
juist vaker uitvallen en switchen dan studenten die eerst een tussenjaar namen; respectievelijk 28 en 26 
procent. Het verschil tussen ho-eerstejaars in uitval en switch tussen studenten die wel of niet een 
tussenjaar nemen, fluctueert en schommelt tussen de vier en nul procentpunt in zowel het hbo als het wo.  
100%
90%
80%
70%
60%
50%
40%
30%
20%
10%
0%
11-12 12-13 13-14 14-15 15-16 16-17 17-18 18-19 19-20 20-21 21-22
Hbo: directe doorstroom Wo: directe doorstroom Ho: directe doorstroom
Hbo: gap year Wo: gap year Ho: gap year
 
Figuur 7.30: Percentage eerstejaars uitval/switch naar wel/geen tussenjaar: alleen studenten die direct zijn door-
gestroomd vergeleken met degenen die één tussenjaar hadden (bron: 1cHO, eerstejaarscohorten 2011-2021) 
Vanuit de Startmonitordata is bekeken hoe hoog het percentage studenten is dat uitvalt en switcht, verge-
leken voor studenten met en zonder functiebeperking (figuur 7.31). Het gaat hier om surveydata. In lijn 
met voorgaande jaren zijn er zowel in het hbo als het wo meer uitvallers en switchers onder de groep 
studenten met een functiebeperking, dan onder de groep studenten zonder functiebeperking (resp. 36 vs. 
28% en 22 vs. 16%). We zien, na een daling van de uitval/switch voor instroomcohort 2019-2020 de laatste 
twee jaar voor vrijwel alle studenten weer een stijging in de uitval en switch. Enkel onder de groep wo-
studenten met een functiebeperking, was sprake van een afname van de uitval en switch. 
100%
90%
80%
70%
60%
50%
40%
30%
20%
10%
0%
11-12 12-13 13-14 14-15 15-16 16-17 17-18 18-19 19-20 20-21 21-22
Hbo: functiebeperking Wo: functiebeperking Ho: functiebeperking
Hbo: geen functiebeperking Wo: geen functiebeperking Ho: geen functiebeperking
 
Figuur 7.31: Percentage studenten dat in eerste jaar uitvalt/switcht naar functiebeperking (bron: Startmonitor 2011-
2021) 
  
Monitor Beleidsmaatregelen hoger onderwijs 2022-2023 | 189
