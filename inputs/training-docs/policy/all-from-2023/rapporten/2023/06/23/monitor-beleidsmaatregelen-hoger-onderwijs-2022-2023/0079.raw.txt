Studiekeuzecheck 
Niet alleen de voorlichtingsactiviteiten (paragraaf 3.4), maar ook de activiteiten in het kader van de 
studiekeuzecheck – ofwel matching – konden in 2020-2021 en 2021-2022 vanwege de coronamaatregelen 
deels niet op de gebruikelijke manier worden aangeboden. Proeflessen, toetsen en persoonlijke gesprekken 
konden vaak niet meer bij de instelling op locatie plaatsvinden. Het is daardoor lastig te onderscheiden in 
welke mate de ontwikkeling in de periode 2020-2021 tot nu wel of niet (enkel) het gevolg is van de corona-
maatregelen (figuur 3.17). In 2022-2023 is er een significante afname ten opzichte van vorig jaar in het 
aandeel studenten dat aangeeft deel te hebben genomen aan keuze vragenlijsten en andere activiteiten 
(onder zowel hbo- als wo-studenten) en een significante toename in volgen van proeflessen of -colleges 
(onder hbo-studenten). Ondanks deze ontwikkelingen blijven hbo- en wo-studenten nog steeds duidelijk 
verschillen in hun aanpak. Wo-studenten nemen vaker deel aan een activiteit (82% vs. 78%) en specifiek 
vaker aan keuze vragenlijst (55% vs. 45%), aan examens en toetsen (29% vs. 20%) en aan proeflessen en 
colleges (20% vs. 17%), terwijl hbo-studenten veel vaker deelnemen aan een persoonlijk gesprek (25% vs. 
7%) of een andere activiteit (22% vs. 18%). In dit studiejaar nemen ook vrouwen vaker deel aan een 
dergelijke activiteit, alsook voormalig havisten (vs. voormalig mbo-studenten) en voormalig vwo-leerlingen 
(vs. voormalig havisten). 
100%
90%
80%
70%
60%
50%
40%
30%
20%
10%
0%
18 19 20 21 22 18 19 20 21 22 18 19 20 21 22
Hbo Wo Ho
Vragenlijst keuze Examen/toets Proeflessen/colleges Persoonlijk gesprek Anders Geen activiteit
 
Figuur 3.17: Wijze waarop eerstejaars hebben deelgenomen aan studiekeuzecheckactiviteiten (bron: Startmonitor 
2018-2022) 
Iets minder dan de helft van de eerstejaars die mee hebben gedaan aan de studiekeuzecheck, vindt dat dit 
eigenlijk geen invloed heeft gehad op hoe zeker zij zijn van hun studiekeuze (48% in het hbo en 49% in het 
wo; figuur 3.18). Tegelijkertijd geeft ook iets minder dan de helft van de studenten aan wél zekerder te 
zijn geworden van de studiekeuze door SKC-activiteiten (48% in het hbo en 46% in het wo). Deze cijfers 
verschillen niet ten opzichte van de cijfers van vorig studiejaar (2021-2022). Ook verschillen hbo- en wo-
studenten hierin niet langer van elkaar in het huidige studiejaar. Verder is er geen significante samenhang 
tussen zeker zijn geworden door SKC-activiteiten en andere achtergrondkenmerken. 
Monitor Beleidsmaatregelen hoger onderwijs 2022-2023 |
