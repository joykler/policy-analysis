▪ Inrichting van de opleiding (Cronbach’s alfa=0,64): 
– meer praktijk in de studie; 
– meer theorie in de studie; 
– meer aandacht voor onderzoek doen; 
– verkorte route of vrijstellingen; 
– opleiding is met redelijke inspanning haalbaar. 
▪ Inhoudelijke interesse (Cronbach’s alfa=0,57): 
– inhoudelijk interessanter; 
– sluit beter aan bij capaciteiten en vaardigheden. 
▪ Perspectief van het beroep (Cronbach’s alfa=0,78): 
– meer of bredere beroepsmogelijkheden; 
– meer kans op een baan; 
– hoger salaris; 
– meer maatschappelijke status. 
 
De mate waarin studenten een goede match of sterke binding ervaren met hun opleiding (paragraaf 3.3), 
met andere woorden of studenten vinden dat zij en de studie bij elkaar passen, is eveneens gecomprimeerd 
tot één schaal. Uit de betrouwbaarheidsanalyse blijkt dat de onderliggende items samen een betrouwbare 
schaal vormen (Cronbach’s alfa=0,90). Deze schaal meet in hoeverre de studie passend is. De schaal kent 
waarden tussen 1 en 5, waarbij een score van 5 staat voor een optimale match en een 1 voor een slechte 
match tussen studie en student. Indien de gemiddelde score op alle items hoger is dan 3,5 spreken we van 
een goede tot zeer goede match. De schaal is gebaseerd op de volgende acht stellingen: 
▪ deze opleiding is helemaal mijn eigen keuze; 
▪ deze opleiding past perfect bij mijn interesses; 
▪ deze opleiding past perfect bij mijn capaciteiten/vaardigheden; 
▪ de beroepen die ik hierna kan uitoefenen passen perfect bij mijn interesses; 
▪ de beroepen die ik hierna kan uitoefenen passen perfect bij mijn capaciteiten/vaardigheden; 
▪ ik ben zeer gemotiveerd om deze opleiding met succes af te ronden; 
▪ ik heb geen enkele twijfel over de juistheid van mijn opleidingskeuze; 
▪ door deze opleidingskeuze zie ik mijn toekomst met vertrouwen en optimisme tegemoet. 
 Keuze en binding 
Hbo- en wo-studenten geven zelf overwegend aan dat zij (zeer) goed hebben nagedacht over hun 
42
studiekeuze (figuur 3.1). Na jaren van structurele toename is vanaf studiejaar 2018-2019 sprake van een 
afname in het aandeel studenten dat een bewuste keuze maakt. In 2022-2023 zet deze lichte daling in het 
hoger onderwijs door ten opzichte van het jaar ervoor (64% vs. 65%), maar deze daling is alleen voor wo-
studenten significant (65% vs. 67%). Voor hbo-studenten is dit percentage gelijk gebleven (64%). In dit 
studiejaar (2022-2023) is er geen significant verschil tussen hbo- en wo-studenten in het aandeel dat een 
bewuste keuze maakt. Verder geven vrouwen, studenten met een mbo- en vwo-vooropleiding, studenten 
met een Nederlandse achtergrond en studenten met ouders met een (boven) modaal inkomen vaker aan een 
weloverwogen keuze te hebben gemaakt dan hun directe vergelijkingsgroepen (resp. mannen, studenten 
met een havo-vooropleiding, studenten met een niet-westerse migratieachtergrond en studenten met 
ouders met een beneden modaal inkomen of waarvan inkomen onbekend is). Het hebben van hoger 
opgeleide ouders en het hebben van een functiebeperking hangen niet samen met het maken van een 
bewuste keuze. Bij de navolgende drie figuren wordt ingegaan op deze cijfers naar migratieachtergrond 
(figuur 3.2), vooropleiding (figuur 3.3) en opleidingsniveau van ouders (figuur 3.4).  
 
42 Dit betreft een stelling op een vijfpuntschaal van niet nagedacht (1) tot en met zeer goed nagedacht (5) over de keuze voor de 
studie.  
Monitor Beleidsmaatregelen hoger onderwijs 2022-2023 | 67
