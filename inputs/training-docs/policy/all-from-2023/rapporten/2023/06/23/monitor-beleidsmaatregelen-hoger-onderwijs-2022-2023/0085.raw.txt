In het hbo zien we variatie naar vooropleiding als we kijken naar selectiedeelname en toelating na selectie. 
In totaal maakte 67 procent van de hbo-studenten met een mbo-achtergrond (studiejaar 2022-2023) geen 
selectieprocedure mee; 24 procent werd toegelaten na selectie, zeven procent werd afgewezen maar 
startte toch aan een opleiding van eerste keus. De resterende twee procent werd afgewezen en begon aan 
een opleiding van hun tweede keus. Bij hbo-studenten met een havo-achtergrond bedragen deze cijfers 
tachtig procent (geen selectie), twaalf procent (selectie, geen afwijzing), zes procent (afwijzing, toch 
eerste keus) en twee procent (afwijzing, nu tweede keus). Onder de hbo-studenten met een vwo-
achtergrond gaat het ten slotte om respectievelijk 55 procent (geen selectie), 22 procent (selectie, geen 
afwijzing), dertien procent (afwijzing, toch eerste keus) en tien procent (afwijzing, nu tweede keus).  
 Bindend studieadvies  
Het is niet duidelijk hoeveel instellingen en opleidingen in studiejaar 2021-2022 uiteindelijk nog een 
bindend studieadvies (bsa) hebben toegepast voor hun eerstejaars en op welke wijze. Vanwege de 
veranderde studieomstandigheden als gevolg van de coronamaatregelen en de vertraging die veel studenten 
naar verwachting zouden oplopen, besloten hogescholen en universiteiten soepel om te gaan met het 
bindend studieadvies (bsa) in studiejaar 2020-2021. In het hbo werd het behalen van het bsa opgeschoven 
naar het volgende studiejaar wanneer deze in 2020-2021 niet was behaald. In het wo werd tien tot vijftien 
procent van de studiepunten in mindering gebracht op de norm (zie ook paragraaf 7.6 over de redenen voor 
studieuitval). Ook in het studiejaar 2021-2022 gelden er bij veel instellingen soepelere regels ten aanzien 
het bsa, maar dat werd pas duidelijk nadat studenten over studiejaar 2021-2022 zijn bevraagd over dit 
onderwerp (september 2021). In dit studiejaar (2022-2023) wordt het bsa naar verwachting bij de meeste 
opleidingen weer toegepast. In hoeverre er soms ook soepelere regels gelden, is niet bekend.  
 
Wanneer we kijken naar de tevredenheid over het bsa dan wel de doorstroomnorm, blijkt dat 31 procent 
van de studenten in 2022-2023 positief staat tegenover de informatievoorziening over het bsa tijdens de 
studievoorlichting (en 28% neutraal). Wanneer het gaat om de informatievoorziening bij de start van de 
opleiding geeft 47 procent aan positief te zijn (en 26% neutraal). Bijna de helft van de studenten (47%) stelt 
tot slot inzicht te hebben in wie kan helpen bij het behalen van de norm (en 26% neutraal). In 2021-2022 
waren 33 procent (informatievoorziening tijdens studievoorlichting), 47 procent (informatievoorziening bij 
de start) en 49 procent (hulp bij het behalen) van de studenten overwegend positief. 
 
Figuur 3.26 laat het percentage studenten zien dat de bsa-norm voor hun opleiding als voordeel of als 
nadeel zagen bij hun studiekeuze. Dit oordeel is apart weergegeven voor groepen met verschillende bsa-
normen, variÃ«rend van helemaal geen bsa tot een maximale, nominale norm van 60 EC. Studenten die een 
opleiding volgen waarbij geen sprake is van een bsa, hooguit van een doorstroomnorm, zien dit eerder als 
een voordeel dan als een nadeel. Van studenten aan opleidingen waarbij wel een bsa-norm geldt, is de 
groep die dit als nadeel ervaart ongeveer even groot als de groep die dit als voordeel ervaart. Wanneer de 
bsa-norm 60 EC betreft zijn studenten hierover minder positief ten opzichte van alle andere groepen. Deze 
groep geeft ook het vaakst aan de bsa-norm als een nadeel te ervaren (19%) (studenten waarbij de bsa-
norm 50-59 EC betreft zijn significant minder positief dan geen bsa-norm en doorstroomnorm). Verder is er 
een verschil tussen hbo-studenten en wo-studenten onder studenten waarbij de bsa-norm 60 EC betreft: 
wo-studenten zijn daar minder positief over dan hbo-studenten.  
Monitor Beleidsmaatregelen hoger onderwijs 2022-2023 | 85
