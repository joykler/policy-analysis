Universiteiten met een relatief grote uitstroom naar andere universiteiten na de bachelor, zijn de 
Universiteit Maastricht en Universiteit Utrecht. Van de afgestudeerde bachelorstudenten van deze 
universiteiten, kiezen er 67,2 procent (UM) en 61,4 procent (UU) voor een master aan dezelfde instelling. 
De meeste mobiliteit zien we in Utrecht, waar ‘slechts’ 61,4 procent van de studenten honkvast is. Er is 
een grote stroom binnen de Randstad: van Utrecht en Leiden naar Amsterdam en ook binnen Amsterdam 
wisselen studenten relatief vaker van universiteit bij de overgang van bachelor naar master. Een laatste 
opvallende stroom is die van Maastricht naar Rotterdam (12,3%), beide universiteiten die werken met 
probleemgestuurd onderwijs. 
 
Op basis van tabel 4.5 lijkt, naast het masteraanbod (het type studie), de afstand tussen instellingen en de 
landelijke ligging van de instelling van invloed te zijn: studenten kiezen vaker voor een master aan een 
instelling die dichterbij ligt en voor instellingen die in het westen van het land liggen. In de open 
antwoorden van de studentenmonitor geeft driekwart (75,4%) van de 1.248 respondenten die zijn door-
gestroomd vanuit een wo-bachelor of een hbo opleiding de inhoud en/of het aanbod van de wo-master als 
reden om naar een andere universiteit over te stappen. Een op de tien studenten (10,6%) geeft als reden 
dat zij hun bachelor in het buitenland hebben gevolgd in plaats van Nederland. Daarnaast werd de 
reputatie van de masteropleiding (10,1%) en nieuwe ervaringen opdoen in een andere stad en/of bij een 
nieuwe universiteit (9,4%) genoemd. Andere redenen zijn locatie (5,3%), toelatingsprocedure en studie-
kosten (4,2%), afstand tot de universiteit (3,8%), persoonlijke situatie, zoals eisen van een werkgever, 
(2,7%) en negatieve ervaringen bij de voorgaande opleiding (2,3%). De volgende typen redenen worden door 
de studenten genoemd: 
 
Aanbod en/of inhoud masteropleiding Afwisseling / Nieuwe ervaringen andere universiteit/stad 
- aansluiting bij interesse, studierichting - nieuwe uitdaging 
- eén van de weinige aanbieders van deze masteropleiding - andere stad, sfeer of studentenleven willen ervaren 
- doorstromen van een hbo opleiding naar een wo-master - expliciet zeggen andere cultuur te willen ervaren 
Vanuit het buitenland Locatie 
- (terug)verhuisd naar Nederland - verhuisd binnen Nederland 
- tijdelijk in Nederland voor masteropleiding - expliciet zeggen in ‘Amsterdam’ te willen studeren 
Afstand / ander gemak Reputatie 
- reisafstand, ‘dichterbij’ - als beste aangeschreven 
- ‘gemak’ - aanbevolen door collega’s, vrienden, familie 
- opleiding van hoge kwaliteit 
Ervaring aan universiteit van bacheloropleiding Toelatingseisen / studiekosten 
- discriminatie bij andere opleidingen - specifieke toelatingsprocedure huidige masteropleiding 
- geen fijne sfeer bij bacheloropleiding - bij andere masteropleidingen niet toegelaten 
- slechte kwaliteit onderwijs bij bacheloropleiding - lage huurprijzen/studiekosten 
- studiefinanciering 
Persoonlijke situatie  
- werkgever bepaalt welke masteropleiding 
- veel tijd tussen bachelor en master 
- COVID-19 
- topsport 
- behoefte aan bepaalde begeleiding 
- studentenvereniging 
 Voorbereiding op de wo-master  
Aan studenten is gevraagd of zij zich tijdens hun bachelor gericht hebben voorbereid op de gekozen master 
(figuur 4.18). Ongeveer een vijfde van de studenten heeft een specifieke minor of specifiek vak gevolgd ter 
voorbereiding op de master. Twaalf procent heeft een schakelprogramma tussen de bachelor en de master 
gevolgd. Masterstudenten met een hbo-vooropleiding noemen het vaakst een schakelprogramma/premaster 
(58%), dit aandeel is met dertien procentpunt toegenomen ten opzichte van 2020-2021. Masterstudenten 
met een wo-bachelor als vooropleiding noemen het volgen van een minor het vaakst als manier om zich 
gericht voor te bereiden op de master (22%). Het volgen van een aparte cursus en een deel van de studie in 
het buitenland volgen, worden minder vaak genoemd (1 à 2%). Bijna twee derde heeft zich niet gericht op 
de master voorbereid, dit geldt het sterkst voor wo-bachelorsstudenten. 
Monitor Beleidsmaatregelen hoger onderwijs 2022-2023 | 107
