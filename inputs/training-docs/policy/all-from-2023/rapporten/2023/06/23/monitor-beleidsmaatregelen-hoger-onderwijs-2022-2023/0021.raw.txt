b) Hoe is de doorstroom vanuit het vo en het mbo naar het hoger onderwijs verdeeld naar de 
achtergrondkenmerken van de ouders? 
c) Verandert het aandeel studenten dat één tussenjaar neemt alvorens in te stromen in het hoger 
onderwijs? 
d) Verandert de instroom in de bachelor (ook gelet op de verschillende sectoren, specifiek in 
tekortsectoren en bètatechnische studies) en in associate degrees? 
e) Verandert de instroom naar opleidingsvorm, leeftijdsopbouw, woonsituatie, vooropleiding en 
sociaaleconomische status? 
f) Verandert de instroom van het aantal buitenlandse studenten, studenten uit de Caribische delen van 
het Koninkrijk en van studenten met een functiebeperking?  
g) Hoe ontwikkelt zich de instroom van studenten die het hoger onderwijs (voor het eerst) betreden via 
selectie (zowel numerus fixus als andere selectie)? 
Hoofdstuk 3: Studiekeuze 
a) Verandert het aandeel studenten dat bewust een studie kiest en dat een goede match ervaart met de 
opleiding? 
b) Verandert de studiekeuzeoriëntatie van studenten? 
c) Veranderen de studiekeuzemotieven van studenten en kiezen zij vaker een studie met een betere 
baankans? 
d) Hoe kijken studenten terug op hun activiteiten in het kader van de studiekeuzecheck; heeft het hen 
zekerder gemaakt van hun studiekeuze, kregen zij een advies of feedback en hoe werd dit 
gecommuniceerd? 
e) Hoeveel studenten krijgen bij hun aanmelding te maken met selectie, hoeveel worden er afgewezen 
en hoeveel studenten beginnen uiteindelijk met een opleiding die niet hun eerste keuze is? 
f) Zijn studenten tevreden over de informatievoorziening over het Bindend Studieadvies (bsa) en in 
welke mate is het bsa van invloed op de studiekeuze en het studiegedrag van studenten? 
g) Is de aansluiting tussen de vooropleiding en het hoger onderwijs volgens studenten verbeterd? 
h) Is het volgen van keuzedelen in het mbo van invloed op het studiesucces, de mate van binding met de 
opleiding en de aansluiting in het eerste jaar van het hbo? 
Hoofdstuk 4: Van bachelor naar master  
a) Hoe ontwikkelt zich de masterdeelname? 
b) Hoe ontwikkelt zich de doorstroom van bachelor naar master; verandert het aandeel 
bachelorgediplomeerden dat rechtstreeks doorstroomt naar de master? 
c) Verandert de doorstroom van bacheloropleidingen bètatechniek naar masters bètatechniek? Is er 
sprake van bètaverlies? 
d) Verandert de instroom in meerjarige masters en educatieve masters? 
e) Wat zijn belangrijkste motieven voor studenten om te kiezen voor een master aan een andere 
instelling? 
f) Hoeveel masterstudenten volgen een master van hun eerste of tweede keuze? 
Hoofdstuk 5: Studievoortgang en studieproces 
a) Verandert het aandeel eerstejaarsstudenten dat op schema ligt en hoe ontwikkelt zich het percentage 
studenten dat aangesproken wordt op studieachterstand in het eerste jaar? 
b) Hoe is de ontwikkeling van bachelorrendementen en verbetert de studievoortgang van studenten? 
c) Verbetert de inzet en motivatie van studenten? 
d) Hoe ontwikkelt zich de tijdbesteding aan de studie en de onderwijsintensiteit (aantal contacturen) in 
het eerste jaar? 
e) Verandert het aandeel werkende studenten, hun aantal gewerkte uren en de invloed daarvan op de 
studieresultaten en wat is de motivatie voor eerstejaarsstudenten om te werken naast de studie? 
f) Verbetert de kwaliteit van de opleiding volgens studenten (algemeen, inhoud, docenten, begeleiding)? 
g) Hoe ontwikkelt het aandeel studenten met bestuurlijke ervaring en een studiegerelateerde 
buitenlandervaring zich, ook gelet op achtergrondkenmerken? 
Monitor Beleidsmaatregelen hoger onderwijs 2022-2023 |
