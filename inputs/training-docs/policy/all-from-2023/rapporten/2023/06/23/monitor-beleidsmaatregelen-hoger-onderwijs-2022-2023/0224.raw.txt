Samenvatting 
De resultaten die in dit hoofdstuk zijn beschreven hebben betrekking op het gebruik van de verschillende 
studiefinancieringsproducten, de motieven om wel of niet te lenen en de financiële situatie van studenten.  
De uitkomsten zijn gebaseerd op SFS-databestanden van DUO, gecombineerd met het 1cHO, én op de 
Studentenmonitor hoger onderwijs (laatste meting is verricht in juni-juli 2022). Inmiddels valt, na zes jaar 
studievoorschot, 95 procent van alle studenten onder dit leenstelsel. In 2021-2022 maakte vier procent in 
het hbo en 2,4 procent in het wo van geen enkel studiefinancieringsproduct gebruik, ondanks dat zij hier 
wel recht op hebben. Deze samenvatting bevat een beschrijving van de resultaten op hoofdlijnen aan de 
hand van de in de inleiding van dit hoofdstuk geformuleerde onderzoeksvragen. 
Verandert het aandeel studenten met een aanvullende beurs? 
Een derde van de studenten ontvangt een aanvullende beurs. Dit aandeel is sinds vorig jaar licht gestegen 
(1 ppnt.). In het hbo ontvangen meer studenten een aanvullende beurs (36%) dan in het wo (24%). Dit is 
gerelateerd aan het opleidings- en inkomensniveau van de ouders van studenten; studenten met lager op-
geleide ouders en minder verdienende ouders maken meer aanspraak op een aanvullende beurs. Studenten 
met een aanvullende beurs ontvangen gemiddeld ongeveer 250 euro per maand. De verhoging van de 
aanvullende beurs na de invoering van het studievoorschot (gemiddeld €110 per maand) is goed zichtbaar. 
Verandert de omvang en de samenstelling van de groep leners? 
In totaal 355.489 studenten hadden in het 2021-2022 een studielening, 56 procent van de studenten met 
recht op studiefinanciering (43% van alle studenten). Het percentage studenten met een studielening daalt 
sinds 2017-2018 licht, na een forse stijging sinds de invoering van het leenstelsel in 2015-2016. De daling 
zien we vooral in het hbo. In het hbo leende in 2021-2022 49 procent van de studiefinancieringsgerech-
tigden; in het wo twee derde (66%). Door eerstejaars wordt minder vaak geleend (36%) dan door oudere-
jaars (61%), de daling is forser bij eerstejaars dan bij ouderejaars. Uit de surveydata van de Studenten-
monitor komt naar voren dat met name het inkomensniveau van de ouders samenhangt met het leengedrag: 
studenten met minder draagkrachtige ouders lenen vaker dan studenten met draagkrachtige ouders. 
Verandert de manier van lenen en veranderen de bedragen die studenten lenen? 
De laatste drie jaren is het gemiddelde leenbedrag (per maand, incl. collegegeldkrediet) stabiel, na een 
stijging in de eerste jaren na de invoering van het leenstelsel. Dit ondanks actuele prijsstijgingen en inflatie 
maar wel met de halvering van het collegegeld in 2021-2022. Gemiddeld leent de Nederlandse student 
(berekend over studenten met een lening) 583 euro per maand, in het hbo 559 euro en in het wo 611 euro. 
Het percentage studenten dat in een studiejaar ten minste tien maanden lang minimaal negentig procent 
van het maximale bedrag leende is 33 procent. In totaal 73 procent van de leners leent structureel elke 
maand (ten minste 10 maanden per jaar). Dit is sinds vorig jaar heel licht gedaald (was 74%). 
 
De consequenties voor de studieschuld die studenten uit het laatste pré-studievoorschotcohort (2014-2015) 
(eerste jaar in het ho) en het eerste en tweede post-studievoorschotcohort (2015-2016 en 2016-2017) zijn in 
onderstaande tabel weergegeven. Alle studenten uit deze instroomcohorten zijn meegenomen, of zij nu 
afgestudeerd, gestopt, geswitcht zijn of nog steeds studeren. Er is ook geen rekening gehouden met 
aflossingen. Het gaat dus om de schuldstand op 31 augustus 2022. Het is een momentopname. Bedragen 
kunnen in de toekomst nog veranderen.  
Tabel 8.8: De tot en met augustus 2022 opgebouwde studieschuld van eerstejaars instroomcohorten 2014, 2015 en 2016 
  Instroomcohort hbo Instroomcohort wo Instroomcohort ho 
  2014 2015 2016 2014 2015 2016 2014 2015 2016 
Geen schuld 41% 29% 28% 19% 17% 17% 35% 25% 25% 
< €20.000 35% 34% 36% 35% 23% 25% 35% 31% 33% 
Tussen €20.000 en €40.000 15% 20% 20% 23% 23% 25% 18% 21% 21% 
> €40.000 9% 18% 16% 22% 37% 33% 13% 23% 21% 
Gem. schuld (alleen met lening) €20.351  €26.324  €24.425  €27.740  €37.537  €34.518  €22.971  €30.041  €27.714  
Gem. schuld (alle sf-gerechtigden) €11.984  €18.804  €17.616  €22.452  €31.135  €28.521  €14.975  €22.494  €20.852  
Monitor Beleidsmaatregelen hoger onderwijs 2022-2023 |
