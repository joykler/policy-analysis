Hbo-studenten met een havo of mbo-vooropleiding en een niet-westerse migratieachtergrond (figuur 7.21) 
switchten vaker (resp. 29 en 19%) dan hun directe vergelijkingsgroepen (resp. 23 en 12%); studenten uit het 
vwo met een Nederlandse achtergrond switchen net iets vaker (18%) dan dezelfde studenten met een niet-
Nederlandse achtergrond (17%). De uitval is onder havisten hoger bij studenten met een Nederlandse 
achtergrond (13%), onder studenten uit het vwo met een niet-westerse migratieachtergrond is de uitval 
juist hoger (10%); onder studenten met een mbo-achtergrond is er geen verschil. De verschillen tussen 
studenten naar migratieachtergrond zijn het grootst onder eerstejaars met een mbo-diploma (verschil van 8 
ppnt.). De verschillen naar migratieachtergrond worden onder eerstejaars met een havo- of mbo-diploma in 
de loop der jaren steeds kleiner; onder studenten met een vwo-diploma is er geen directe lijn te ontdekken 
en fluctueert dit verschil naar migratieachtergrond tussen de veertien en één procentpunt. 
 
De verschillen in uitval en switch tussen wo-studenten met en zonder (niet-westerse) migratieachtergrond 
zijn vergelijkbaar met die in het hbo (zie figuur 7.22). Van de studenten met een niet-westerse migratie-
achtergrond schrijft 68 procent zich het opvolgende jaar weer in voor dezelfde opleiding, onder studenten 
met een Nederlandse achtergrond is dit 73 procent. Het verschil tussen beide groepen werd sinds instroom-
cohort 2015-2016 steeds kleiner, maar nam onder instroomcohort 2020-2021 toe naar zes procentpunt. Dit 
jaar is er sprake van een lichte afname van één procentpunt. De uitval en switch stegen net iets meer bij 
studenten met een Nederlandse achtergrond (met 6 ppnt. naar 27%), dan onder hun directe vergelijkings-
groep (met 5 ppnt. naar 32%). 
100%
90%
80%
70%
60%
50%
40%
30%
20%
10%
0%
11-12 12-13 13-14 14-15 15-16 16-17 17-18 18-19 19-20 20-21 21-22
Vwo > wo: Nederlandse achtergrond Vwo > wo: niet-westerse migratieachtergrond
 
Figuur 7.22: Eerstejaars uitval/switch (%) van wo-studenten met een niet-westerse migratieachtergrond tegenover 
studenten met een Nederlandse achtergrond (alleen vwo) (bron: 1cHO, eerstejaarscohorten 2011-2021) 
Net als bij hbo-studenten kunnen we voor wo-studenten een uitsplitsing maken in de uitval en switch naar 
migratieachtergrond en vooropleiding (figuur 7.23). Voor beide groepen wo-studenten (met en zonder niet-
westerse migratieachtergrond) geldt dat de uitval en switch met name bestaat uit switch; bij studenten 
met een niet-westerse migratieachtergrond ligt de switch met 28 procent hoger dan bij studenten met een 
Nederlandse achtergrond (22%). Een verklaring hiervoor kan op basis van het beschikbare materiaal niet 
gegeven worden en vereist nader onderzoek. Ten opzichte van het voorgaande instroomcohort, is er sprake 
van een stijging in de switch van respectievelijk vier en vijf procentpunt. Het verschil in switch en uitval 
tussen studenten met en zonder (niet-westerse) migratieachtergrond fluctueerde de afgelopen jaren tussen 
de twee en zes procentpunt. In vergelijking met het voorgaande instroomcohort is er weer sprake van een 
lichte daling en bedraagt het verschil vijf procentpunt. 
Monitor Beleidsmaatregelen hoger onderwijs 2022-2023 | 184
