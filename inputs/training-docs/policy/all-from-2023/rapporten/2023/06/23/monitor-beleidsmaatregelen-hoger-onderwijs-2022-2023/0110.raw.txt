Verandert de instroom in meerjarige masters en educatieve masters?  
Het aanbod aan meerjarige masters bestaat vooral uit masters in het domein b√®tatechniek en onderzoeks-
masters. Van alle voltijd wo-bachelorgediplomeerden die een master gaan doen, stroomt dit jaar 43 
procent door naar een meerjarige master; de meerderheid stroomt door naar een eenjarige wo-master.  
 
Bijna een kwart van de hbo-masterstudenten volgt een opleiding in de sector Onderwijs. Verreweg de 
meesten hiervan studeren in deeltijd. Binnen deze sector is de master Educational Needs het meest 
populair. De instroom in de educatieve (post)masters zien we, na een sterke stijging in 2021-2022, dit jaar 
weer afnemen in het hbo; dat geldt ook voor de eerstegraads hbo-lerarenopleidingen. Dit zou te maken 
kunnen hebben met het feit dat het vooral deeltijdstudenten betreft die werkzaam zijn in een sector waar 
krapte is. De ingezette daling in de instroom in de educatieve wo-(post)masters (universitaire leraren-
opleidingen) zet dit jaar door. Andere hbo-sectoren met veel masterstudenten vormen de kunstopleidingen 
(sector Taal en Cultuur) en opleidingen in de sector Gezondheidszorg. De instroom in overige hbo-masters is 
beperkt. 
Wat zijn belangrijkste motieven voor studenten om te kiezen voor een master aan een andere instelling?  
De meeste afgestudeerde wo-bachelorstudenten vervolgen hun studie met een master aan dezelfde 
universiteit. Van de universitaire bachelorstudenten die doorstromen, kiest 22 procent voor een wo-master 
elders. Een analyse van deze stromen wijst uit dat er vooral uitwisseling plaatsvindt tussen universiteiten 
binnen de Randstad en minder vaak bij technische universiteiten. Evenals vorig jaar hebben de Universiteit 
van Amsterdam en de Erasmus Universiteit Rotterdam de grootste masterinstroom vanuit andere universi-
teiten. Driekwart van de studenten die de master aan een andere instellingen gaan doen, kiest hier vooral 
voor vanwege de inhoud van de master (inhoud en/of aanbod). Daarnaast speelt bij sommige studenten de 
behoefte aan afwisseling het opdoen van nieuwe ervaringen mee bij de keuze voor een andere universiteit.  
Monitor Beleidsmaatregelen hoger onderwijs 2022-2023 | 110
