Studenten waarvoor helemaal geen norm of enkel een doorstroomnorm geldt zien dit eerder als een 
voordeel dan als een nadeel bij de studiekeuze, maar onder studenten waarvoor wel een bsa-norm geldt is 
dat niet het geval. Studenten waarvoor de hoogste bsa-norm geldt (60 EC) zien deze norm het vaakst als 
nadelig bij de studiekeuze, maar ook in deze groep ziet bijna een vijfde deel de norm juist als een 
voordeel. Na de start van de studie heeft het bsa verder voor iets meer dan de helft van de studenten in 
alle normgroepen geen positieve noch een negatieve invloed op het studiegedrag. Degenen die wel invloed 
ervaren, beschrijven dit vaker als positief (bijv. stimulerende werking) dan als negatief (bijv. stress). De 
studenten waarvoor hogere bsa-normen gelden (50-60 EC) zijn ten slotte positiever over de invloed hiervan 
op het studiegedrag dan studenten waarvoor de lagere normen gelden (1-45 EC). 
Is de aansluiting tussen de vooropleiding en het hoger onderwijs volgens studenten verbeterd? 
In alle doorstroomgroepen (mbo naar hbo, havo naar hbo, vwo naar hbo en vwo naar wo) is de tevredenheid 
over de aansluiting met de vooropleiding in de afgelopen tien jaar langzaam maar zeker toegenomen, maar 
vanaf 2020-2021 zette deze trend niet door. Ten opzichte van twee jaar eerder is er in 2021-2022 zelfs een 
daling in tevredenheid, behalve voor voormalig vwo-scholieren in het hbo (waar de ontwikkeling is gestabili-
seerd). Vwo-gediplomeerden zijn in dat jaar het vaakst tevreden en mbo-studenten die in het hbo 
instromen juist het minst vaak. De havisten die instromen in het hbo zitten wat tevredenheid betreft 
precies tussen de mbo-studenten en vwo-gediplomeerden in.  
Is het volgen van keuzedelen in het mbo van invloed op het studiesucces, de mate van binding met de opleiding en de 
aansluiting in het eerste jaar van het hbo? 
Net als in 2020-2021 en 2021-2022 geeft in 2022-2023 ruim twee vijfde van alle hbo-studenten met een 
mbo-vooropleiding aan een doorstroomkeuzedeel te hebben gevolgd (43%). Nadat dit aandeel in studiejaar 
2020-2021 verdubbelde ten opzichte van twee jaar eerder, heeft deze toenemende trend zich gestabili-
seerd. De ervaren aansluiting van de vooropleiding op de huidige opleiding is in 2021-2022 hetzelfde als in 
2020-2021, maar studenten die een doorstroomkeuzedeel volgden ervaren de aansluiting wel duidelijk 
vaker als goed. De ervaren binding met de huidige opleiding is in 2022-2023 niet langer hoger onder 
studenten die een doorstroomkeuzedeel volgden, maar gelijk: beide groepen ervaren deze match als goed 
(meer dan 85%). De kans op uitval (stoppen of switchen) blijkt ten slotte even groot onder studenten die 
wel en die geen doorstroomkeuzedeel volgden, maar de ervaren aansluiting van de vooropleiding en de 
ervaren binding met de huidige opleiding blijken wel van invloed op de kans dat een student met een mbo-
vooropleiding uitvalt in het hbo. 
 
Monitor Beleidsmaatregelen hoger onderwijs 2022-2023 |
