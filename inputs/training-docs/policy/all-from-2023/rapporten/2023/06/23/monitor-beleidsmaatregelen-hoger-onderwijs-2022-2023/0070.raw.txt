Naast het bewust kiezen van een studie wordt in de Startmonitor ook gekeken naar de ervaren binding met 
de studie. Figuur 3.5 geeft het percentage studenten weer dat een goede binding ervaart met de opleiding. 
Te zien is dat er sinds 2017-2018 sprake is van een lichte toename onder studenten. In het jaar 2021-2022 
zien we echter een significante daling van het aantal studenten dat zegt een goede match of binding te 
ervaren met hun opleiding, maar deze daling zet niet door in het jaar 2022-2023 (82% vs. 83%). De ervaren 
binding verschilt wederom niet tussen hbo- en wo-studenten. 
 
In het laatste studiejaar (2022-2023) geven hbo-studenten met een havo-vooropleiding en hbo-studenten 
met een niet-westerse migratieachtergrond minder vaak aan een goede binding te hebben met de opleiding 
dan hun directe vergelijkingsgroepen. In het wo zijn het vrouwen en studenten met een functiebeperking 
die minder binding ervaren. Als we studenten uit verschillende vooropleidingen vergelijken (geen figuur), 
dan ervaren hbo-studenten vanuit het mbo en vanuit het vwo in 2022-2023 vaker een goede match met de 
opleiding (beide 86%) dan havisten die doorstromen naar het hbo (80%). Onder voormalig vwo-leerlingen 
verschillen de wo-studenten (83%) van de hbo-studenten (86%).  
100%
90%
80%
70%
60%
50%
40%
30%
20%
10%
0%
12-13 13-14 14-15 15-16 16-17 17-18 18-19 19-20 20-21 21-22 22-23
Hbo Wo Ho
 
Figuur 3.5: Percentage eerstejaars dat een goede binding ervaart met de opleiding (bron: Startmonitor 2012-2022) 
In figuur 3.6, gebaseerd op gegevens uit Eurostudent VII, is weergegeven hoe studenten uit verschillende 
Europese landen scoren op verschillende aspecten van binding met/thuisvoelen op de opleiding (o.b.v. 
dezelfde cijfers als vorig jaar; er zijn nog geen nieuwe gegevens beschikbaar). Het gaat om contact met 
andere studenten en het kunnen bespreken van vakgerelateerde vragen met medestudenten, waargenomen 
interesse van docenten in studenten en het goed kunnen opschieten met docenten. Op al deze aspecten 
(voorgelegd als stelling) hebben studenten met een score van 1 (helemaal oneens) tot 5 (helemaal eens) 
aangegeven in hoeverre dit op hen van toepassing is. In onderstaande grafieken zijn de gemiddelde scores 
per land te zien, telkens gesorteerd van hoog naar laag. In vergelijking met andere landen zijn Nederlandse 
studenten vooral positief over de punten ‘kent veel medestudenten om vakgerelateerde vragen mee te 
bespreken’ en ‘docenten zijn geïnteresseerd in wat studenten te zeggen hebben’. Daarentegen zijn 
Nederlandse studenten in vergelijking met andere landen minder positief over het contact dat zij hebben 
met studenten in de opleiding en het goed op kunnen schieten met docenten. Uitgaande van deze 
studentervaringen doet Nederland het dus relatief goed op vakgerelateerde aspecten van binding en 
relatief minder goed op sociale aspecten van binding.  
Monitor Beleidsmaatregelen hoger onderwijs 2022-2023 | 70
