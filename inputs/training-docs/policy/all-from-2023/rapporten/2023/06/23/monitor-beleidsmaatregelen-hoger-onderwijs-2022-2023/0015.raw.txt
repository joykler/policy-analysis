De studievoortgang is onder studenten met een functiebeperking minder goed. Zij liggen vaker achter op 
schema dan studenten zonder functiebeperking. Tevens is er vaker sprake van een studieachterstand, 
terwijl zij gemiddeld wel 2,6 uur per week meer tijd aan hun studie besteden dan studenten zonder een 
beperking. Studenten met een functiebeperking worden vaker aangesproken op hun studieachterstand en 
kunnen zich minder dan gemiddeld inzetten voor hun studie terwijl hun studiemotivatie hoger is dan de 
vergelijkingsgroep. Studenten met een meervoudige problematiek laten een slechtere studieprogressie zien 
dan studenten met een enkelvoudige problematiek (uitsluitend een functiebeperking of een bijzondere 
omstandigheid). Bijna driekwart van hen heeft een studieachterstand.  
 
Meer dan de helft van de studenten studeert met een beperking of onder problematische omstandigheden. Er is 
sprake van overlap tussen deze groepen: acht procent heeft naast een functiebeperking ook een bijzondere 
omstandigheid die het studeren belemmert. Studenten die studeren onder bijzondere omstandigheden 
(onder meer mantelzorg, zorg voor kinderen, relatie- en woon- en leefproblemen) kennen een minder 
goede studievoortgang dan studenten die niet belast zijn met bijzondere omstandigheden. Ook hebben zij 
vaker dan studenten zonder belastende omstandigheden een studieachterstand. De tijd die deze studenten 
aan hun studie besteden loopt uiteen. Mantelzorgers besteden gemiddeld de meeste tijd aan hun studie, 
namelijk 39 uur per week, terwijl studenten zonder belastende omstandigheden gemiddeld 33 uur per week 
aan de studie besteden. Studenten met zorg voor kinderen laten de minst goede studievoortgang zien en zij 
besteden ook het laagste aantal uren per week aan hun studie, namelijk 29 uur. 
 
De uitval en switch zijn onder studenten met een functiebeperking hoger en deze studenten geven vaker aan dat 
de instelling dit had kunnen voorkomen. In het laatste jaar hebben studenten zonder functiebeperking vaker 
een betaalde baan naast hun studie dan hun vergelijkingsgroepen. Zij werken vaker om in hun 
levensonderhoud te voorzien of om anderen te ondersteunen dan studenten zonder een functiebeperking.  
Een groot deel van studenten met een functiebeperking maakt gebruik van voorzieningen die hierop gericht zijn. 
Dat geldt eveneens voor studenten die belast zijn door bijzondere omstandigheden. Het gaat vooral om 
begeleiding, advies en aanpassing van toetsen en in mindere mate om aanpassing van het studieprogramma. 
Men is doorgaans redelijk tevreden met deze voorzieningen, maar de informatie over de beschikbare 
voorzieningen laat duidelijk te wensen over. Studenten met mantelzorgtaken zijn het minst tevreden. 
Slechts vijf procent van de studenten is bekend met het profileringsfonds; dat is nog lager dan vorig jaar. In 
het wo (6%) iets vaker dan in het hbo (3%). Studenten met een meervoudige problematiek zijn nog het 
beste bekend met het profileringsfonds (9%). Studenten met een meervoudige problematiek oordelen 
(significant) minder positief over de studiefaciliteiten, studieomgeving én studiebegeleiding dan studenten 
met een enkelvoudige problematiek.  
Studenten met een vooropleiding in de Caribische koninkrijksdelen 
De instroom door Caribische studenten is dit jaar licht afgenomen. Elk studiejaar starten tussen de achthonderd 
en duizend studenten met een vooropleiding in het Caribische deel van het Koninkrijk (Aruba, Curaçao, Sint 
Maarten, Bonaire, Sint Eustatius en Saba) in het Nederlandse hoger onderwijs. De grootste groep gaat 
studeren aan een hbo-instelling. De meeste Caribische studenten zijn afkomstig van Curaçao en Aruba.  
 
Studenten uit de Caribische delen van het Koninkrijk kennen zowel in het hbo als in het wo een lager 
bachelorrendement. In het hbo behaalde slechts één op de vijf het diploma binnen nominaal plus één jaar en 
in het wo iets minder dan de helft. Studieswitch komt bij deze groep vaker voor dan bij studenten met een 
Europees Nederlandse vooropleiding; de uitval is juist lager onder Caribische studenten. 
Monitor Beleidsmaatregelen hoger onderwijs 2022-2023 |
