Studenten met een mbo- en havo-achtergrond kennen een lagere uitval en switch als hun ouders hoog-
opgeleid zijn. De uitval en switch van eerstegeneratie wo-studenten die met een vwo-diploma instromen, is 
hoger dan die van studenten waarvan de ouders een ho-diploma hebben. Eerstegeneratiestudenten met een 
vwo diploma die op het hbo instromen, kennen een nagenoeg even hoge uitval en switch als studenten 
waarvan de ouders een ho-diploma hebben. Studenten met ouders die in de laagste inkomensgroep vallen, 
kennen zowel in het hbo als het wo de hoogste uitval.  
 
Uit een multivariate analyse naar de kans van uitval en switch (op basis van CBS-data) komt naar voren dat 
van al deze kenmerken het opleidings- en inkomensniveau van ouders er weliswaar toe doen, maar dat 
vooral geslacht (uitval/switch onder mannen is hoger dan onder vrouwen) en migratieachtergrond 
(uitval/switch is hoger onder studenten met een niet-westerse migratieachtergrond dan onder studenten 
met een Nederlandse achtergrond) de beste voorspellers zijn van switch/uitval. Deze uitkomsten versterken 
elkaar onderling. 
Verandert het aandeel studenten dat uitvalt vanwege een bsa? 
Het aandeel studenten dat uitviel vanwege een negatief bindend studieadvies nam onder voorgaand 
instroomcohort sterk af; dit was waarschijnlijk een gevolg van de aanpassingen in het bsa vanwege de 
coronamaatregelen. Onder hbo-studenten ligt het aandeel dat vanwege bsa uitvalt nog steeds lager (3%), 
onder wo-studenten is de daling inmiddels weer teniet gedaan en geeft veertien procent aan uit te vallen 
dan wel de switchen vanwege het bsa.  
Verandert het aandeel uitvallers en switchers dat als reden aangeeft een verkeerde studiekeuze te hebben gemaakt en 
zijn er verschillen in het studiekeuzeproces tussen studenten die uitvallen en niet uitvallen? 
Om het studiekeuzeproces van studenten bewuster te maken werd in 2014 de studiekeuzecheck ingevoerd 
en werd de voorlichting voor studenten via diverse kanalen verbeterd. Toch is een verkeerde studiekeuze, 
gevolgd door het niet uitkomen van verwachtingen, nog steeds één van de belangrijkste redenen voor uitval 
en switch (resp. 58 en 53%). Studenten waarvan de ouders een bovenmodaal inkomen hebben, gaven 
bovendien significant vaker een verkeerde studiekeuze als reden voor uitval en switch dan studenten in hun 
directe vergelijkingsgroep. Onvoldoende motivatie en de manier van onderwijs werden ten opzichte van 
vorig jaar weer iets minder vaker gegeven als reden voor uitval en switch (beiden 38%). Het maken van een 
verkeerde studiekeuze speelt nagenoeg even vaak voor wo-studenten en hbo-studenten. 
 
Het terugdringen van studieuitval is niet eenvoudig en bovendien iets waar veel factoren een rol in spelen. 
De monitor gaat niet in op de aandacht die onderwijsinstellingen geven aan het tegengaan van uitval, al 
geeft zo’n dertig procent van de ho-eerstejaars aan dat de instelling of opleiding hun uitval had kunnen 
voorkomen. Wel kijken we welke studiekeuzeprocessen een bijdrage leveren aan het verminderen van de 
uitval. Studenten die zich herinschrijven, hebben vaker bewust gekozen voor hun studie en ervaren boven-
dien vaker al aan het begin van het studiejaar een goede match of binding met de opleiding. Deelname aan 
studiekeuzeactiviteiten lijkt ook bij te dragen aan minder uitval en switch. Voor hbo-studenten geldt dat 
een goede match of binding met de opleiding ervaren, inhoudelijke interesse, algemene voorlichtingsdagen 
bezoeken en geen functiebeperking de kans op uitval en switch verkleinen. Voor wo-studenten zijn een 
goede match of binding ervaren met de opleiding en intensieve dagen op de vervolgopleiding volgen een 
voorspeller voor uitval en switch. Studenten die na matchingsactiviteiten een negatief of twijfeladvies 
krijgen, kennen een hogere studieuitval.  
Verschillen de rendementen van switchers met die van herinschrijvers? 
Het verschil in rendement tussen studenten die wel en niet switchen is groot: het rendement van herin-
schrijvers is zowel in het hbo als het wo hoger dan dat van switchers. Het rendement van switchers en 
herinschrijvers ligt hoger in het wo dan in het hbo. 
Monitor Beleidsmaatregelen hoger onderwijs 2022-2023 |
