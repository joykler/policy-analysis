Het raadplegen van algemene dagen (figuur 3.8) blijft het belangrijkst onder studenten en is in aandeel ook 
significant toegenomen ten opzichte van het jaar daarvoor (van 70% naar 74%). Ook het raadplegen van 
intensieve dagen is toegenomen (van 24% naar 32%). De overige informatiebronnen worden weer (iets) 
minder vaak gebruikt. Een voor de hand liggende verklaring voor de toename in deze voorlichtingen is het 
beÃ«indigen van de getroffen maatregelen voor de coronapandemie. De toename in het gebruik van 
algemene dagen geldt alleen voor hbo-studenten (van 65% naar 72%); onder wo-studenten geldt zelfs een 
significante afname (van 81% naar 78%)(voor het raadplegen van intensieve dagen is er wel een toename 
onder beide groepen). Tot slot gebruiken wo-studenten in 2022-2023 gemiddeld genomen meer van deze 
informatiebronnen dan hbo-studenten (vier vs. drie informatiebronnen). Elke informatiebron wordt wel 
significant vaker geraadpleegd door wo-studenten, behalve sociale media die vaker worden geraadpleegd 
door hbo-studenten.  
 
Verder raadplegen vrouwen, havisten (t.o.v. mbo-gediplomeerden), vwo-gediplomeerden (t.o.v. havisten), 
studenten met een Nederlandse achtergrond en studenten met ouders die (boven)modaal verdienen vaker 
algemene dagen dan hun vergelijkingsgroepen. Van de websites van instellingen en van het raadplegen van 
intensieve dagen maken ook studenten met een functiebeperking vaker gebruik (en is er geen rol voor het 
inkomen van ouders). 
 
Figuur 3.9 toont de verdeling van de wijze waarop studenten in cohort 2022-2023 deel hebben genomen aan 
voorlichting (algemene dagen, intensieve dagen, bezoek vanuit vo) bij instellingen: fysiek, online of beiden. 
Te zien is dat dit studiejaar (2022-2023) de meerderheid van studenten fysiek aanwezig is geweest bij de 
bezoeken aan instellingen vanuit het vo (62%+17%) alsook bij intensieve dagen (66% + 19%) en algemene 
dagen (31% + 44%). Het fysiek bezoeken van algemene en intensieve dagen bij instellingen lag een jaar 
eerder significant lager, een meerderheid was toen online. De voorlichtingen hebben in vorig studiejaar 
(2021-2022) volledig in de coronapandemie plaatsgevonden. Dit verklaart waarschijnlijk het hoge aandeel 
studenten dat toen online heeft deelgenomen aan deze voorlichtingsvormen. Echter, dit beeld geldt alleen 
voor hbo-studenten. Bij wo-studenten is er een significante daling in fysiek bezoeken van algemene dagen 
en vanuit vo.  
 
In het huidige studiejaar (2022-2023) zijn verschillen gevonden tussen groepen studenten die deelnemen 
aan de drie soorten bezoeken. Onder de groep deelnemers, hebben hbo-studenten vaker fysiek deel-
genomen aan algemene dagen en intensieve dagen dan wo-studenten. Verder bezoeken vrouwen, mbo-
gediplomeerden en vwo-gediplomeerden (t.o.v. havisten; voor algemene en intensieve dagen), studenten 
met een niet-westerse migratieachtergrond en studenten met ouders die benedenmodaal verdienen (voor 
algemene dagen) minder vaak fysiek dan online.  
Algemene dagen
21-22 21% 50% 29%
22-23 31% 25% 44%
Intensieve dagen
21-22 27% 62% 11%
22-23 66% 15% 19%
Bezoek vanuit vo
21-22 69% 19% 12%
62% 21% 17%
22-23
Bij instelling Online Beide
 
Figuur 3.9: Wijze waarop eerstejaars deelnemen aan voorlichtingen op hogescholen/universiteiten in en na coronatijd 
(bron: Startmonitor 2021 en 2022) 
Monitor Beleidsmaatregelen hoger onderwijs 2022-2023 |
