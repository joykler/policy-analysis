Figuur 7.11 laat de uitval en switch zien, gelet op sector waarbinnen hbo-studenten eerder hun mbo-
diploma behaalden. We zien dat de uitval en switch nog steeds het hoogst (37%) is onder hbo-eerstejaars 
met een mbo-diploma in de sector Economie. In alle sectoren is sprake van een toename van de uitval en 
switch, maar onder studenten afkomstig uit de sector Economie is deze toename het hoogst (7 ppnt., met 
name stijging in uitval). De uitval en switch zijn het minst sterk toegenomen (3 ppnt.) onder eerstejaars 
afkomstig uit de mbo-sector zorg en welzijn; deze stijging is volledig te wijden aan gestegen uitval. Onder 
hbo-studenten met een diploma uit de sector Landbouw en Techniek is een toename van de uitval en switch 
te zien met vijf procentpunt en ook hier ligt het zwaarte bij de uitvallers (resp. 31 en 30% uitvallers en 
switchers). 
100%
90%
80%
70%
60%
50%
40%
30%
20%
10%
0%
15 16 17 18 19 20 21 15 16 17 18 19 20 21 15 16 17 18 19 20 21 15 16 17 18 19 20 21
Economie Landbouw Techniek Zorg/welzijn
Switch Uitval
 
Figuur 7.11: Type uitval switch van eerstejaars mbo-hbo (%) naar sector mbo-diploma (bron: 1cHO, 
eerstejaarscohorten 2015-2021) 
De gemiddelde uitval en switch (gecumuleerd) was in het vorige instroomcohort (2020-2021) 27 procent en 
is dit jaar met vijf procentpunt toegenomen naar 32 procent. Mbo-studenten met een niveau-4 diploma zijn 
in principe toelaatbaar tot alle hbo-opleidingen, ongeacht het type opleiding dat zij hebben gevolgd. 
Daarom is het interessant om te kijken naar de doorstroom van mbo-sectoren naar hbo-sectoren van die 
groepen en na te gaan hoe hoog de uitval en switch is. Deze uitval- en switchpercentages van studenten 
vanuit een bepaalde mbo-sector naar hbo-sector zijn weergegeven in tabel 7.3 voor de instroom in 2020-
2021 en 2021-2022. Percentages switch en uitval van meer dan twintig procent zijn gearceerd. De 
gecumuleerde percentages tellen de switch en uitval op en zijn in de tabel in een licht grijze kleur 
weergegeven.  
 
De uitval en switch van mbo-studenten naar hbo-sectoren is in vrijwel alle sectoren toegenomen (de uitval 
steeg in alle gevallen harder dan de switch). Alleen onder studenten die vanuit de mbo-sector Zorg & 
Welzijn instroomden in het Onderwijs (hbo) en de Techniek (hbo) en diegenen die vanuit mbo-Landbouw 
instroomden in de sector Taal en Cultuur (hbo), nam de uitval en switch (sterk) af. De uitval en switch 
onder studenten die vanuit mbo Landbouw en Techniek instroomden in Landbouw (hbo) bleef gelijk.  
 
Eerstejaars met een mbo-diploma uit de sector Economie vallen relatief vaak uit of switchen, met name in 
de hbo-sectoren Techniek (45%), Onderwijs (44%), Gedrag & Maatschappij (40%) en Gezondheidszorg (81%). 
Hbo-studenten met een mbo-diploma uit de sector Landbouw, switchen of vallen relatief vaker uit in de 
sector Onderwijs (39%). Voor studenten uit de sector Techniek mbo zijn dat de hbo-sectoren Gedrag en 
Maatschappij en Onderwijs (resp. 42 en 40%) en voor studenten die een mbo-diploma Zorg & Welzijn 
hebben geldt dat zij relatief vaak uitvallen in de hbo-sectoren Landbouw en Economie (resp. 43 en 41%). 
 
 
 
 
Monitor Beleidsmaatregelen hoger onderwijs 2022-2023 |
