1 Inleiding, opzet en vraagstelling 
 Beleidsmaatregelen in het hoger onderwijs 
Sinds 2011 worden de gevolgen van verschillende beleidsmaatregelen in het hoger onderwijs in de Monitor 
1
beleidsmaatregelen gevolgd. In dit kader is vanaf 2013 elk jaar een rapportage gepubliceerd ; de voor-
liggende rapportage is de elfde op rij. Telkens vormen verschillende beleidsmaatregelen het uitgangspunt 
van deze monitor, waarbij ontwikkelingen in kwaliteit en toegankelijkheid van het hoger onderwijs in kaart 
worden gebracht. Het gaat hier niet om strikt causale verbanden: omdat regelingen vaak overlappen in hun 
beoogde effecten, is niet met zekerheid te concluderen welke regeling precies verantwoordelijk is voor 
welk deel van de geconstateerde ontwikkelingen. De belangrijkste beleidsmaatregelen waarop deze 
monitor zich richt zijn onderstaande (ook toegelicht in de paragrafen 1.3 t/m 1.7): 
▪ invoering van de Wet studievoorschot hoger onderwijs en voorgenomen aanpassing ervan (en de 
beoogde herinvoering van de basisbeurs per 1-9-2023); 
▪ Wet Kwaliteit in verscheidenheid; 
▪ bindend studieadvies. 
 
Bij brief van juli 2015 heeft toenmalig minister van OCW Bussemaker de Tweede Kamer geïnformeerd over 
2
de inhoud en de wijze van uitvoering van de monitoring van de Wet studievoorschot hoger onderwijs. In 
het parlementaire debat kwam aan de orde dat er (meer) aandacht moest zijn voor het studiegedrag en de 
wijze waarop studenten hun studie financieren. De monitor beleidsmaatregelen ho combineert kwantita-
tieve ontwikkelingen (gebaseerd op administraties), kwalitatieve aspecten zoals gedragingen en motieven 
(gebaseerd op steekproefonderzoeken) en gaat in op zowel de situatie in het hoger onderwijs in het alge-
meen, als op de omstandigheden van specifieke doelgroepen (studenten met ouders uit lagere en midden-
inkomensgroepen, eerstegeneratiestudenten (studenten met ouders zonder ho-opleiding) en studenten met 
een functiebeperking). In de monitor worden langjarige trends weergegeven; zo kunnen we incidentele en 
structurele gevolgen van beleidsmaatregelen van elkaar onderscheiden. 
 Invoering Wet studievoorschot hoger onderwijs per 1-9-2015 
Op 20 januari 2015 werd de Wet studievoorschot hoger onderwijs door het parlement aanvaard. Deze wet 
omvat een groot aantal maatregelen met als doel de kwaliteit van het hoger onderwijs te verhogen en de 
toegankelijkheid ervan te behouden. Door wijzigingen in de studiefinanciering werd afgesproken dat een 
belangrijk deel van het budget van de weggevallen basisbeurs werd verschoven naar investeringen in de 
kwaliteit van het hoger onderwijs. Het studievoorschot heeft de volgende kenmerken: 
▪ Voor studenten in het hoger onderwijs is de basisbeurs met ingang van het studiejaar 2015-2016 afge-
schaft. Nieuwe bachelor- of master-studenten kunnen lenen bij DUO (in 2023 maximaal €957,87 per 
maand). Daarnaast kunnen studenten lenen voor het collegegeld: een collegegeldkrediet van maximaal 
€184,08 per maand in de maanden jan-aug en maximaal €192,83 in de maanden sep-dec; bij instellings-
3
collegegeld (mx. €920,42 en €964,17 p/m). Het verschil tussen uit- en thuiswonend is opgeheven: alle 
studenten hebben dezelfde leenmogelijkheden. De maximale aanvullende beurs is €430,27 per maand. 
Met de afschaffing van de basisbeurs is ook de bijverdiengrens komen te vervallen. 
▪ De lening mag in 35 jaar worden terugbetaald (voorheen 15 jaar), maar sneller aflossen is mogelijk. Het 
aflossingspercentage bedraagt maximaal vier procent (voorheen 12%) van het inkomen boven het wet-
telijk minimumloon (voorheen 84% van het wettelijk minimumloon). Een restschuld na 35 jaar (voorheen 
15 jaar) wordt kwijtgescholden. De nieuwe terugbetaalregels golden vanaf september 2015 voor alle 
studenten die onder het studievoorschotstelsel vallen. De datum 1 januari 2016 was het eerst mogelijke 
moment waarop studenten die onder het stelsel van het studievoorschot vallen in de terugbetalingsfase 
konden komen (een aanloopfase van twee jaar; daarna start op z'n vroegst de ‘verplichte’ aflosfase). 
 
1 Broek, A. van den, Termorshuizen, T. & Cuppen, J. (red.) (2022). Monitor beleidsmaatregelen hoger onderwijs 2021-2022. Onderzoek 
in opdracht van het Ministerie van Onderwijs, Cultuur en Wetenschap, directie HO&S. Nijmegen: ResearchNed 
2 Brief van de Minister van OCW. Vergaderjaar 2014-2015. Kamerstuk 24724 nr. 139; gepubliceerd op 7 juli 2015. 
3 https://duo.nl/particulier/studiefinanciering/bedragen.jsp 
Monitor Beleidsmaatregelen hoger onderwijs 2022-2023 | 17
