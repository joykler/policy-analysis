Studenten uit de Caribische delen van het Koninkrijk kennen (zowel in het hbo als het wo) een lager 
bachelorrendement dan studenten zonder of met een niet-westerse migratieachtergrond. Als we kijken 
naar de studievoortgang (behaalde studiepunten ten opzichte van verbruikte studieduur), zien we dat deze 
in 2021-2022 gemiddeld op 84 procent lag; een lichte daling ten opzichte van voorgaand jaar.  
 
Kijkend naar de studieprogressie (zowel gelet op behaalde studiepunten als eigen inschatting) en 
rendementen, valt steeds op dat met name studenten met een niet-westerse migratieachtergrond, 
eerstegeneratiestudenten en mannen hier een problematischer beeld laten zien dan hun directe 
vergelijkingsgroepen. Uiteraard kennen deze kenmerken een overlap. Het houdt daarom ook in dat 
studenten met een combinatie van deze kenmerken het extra moeilijk hebben; hun studievoortgang is 
slechter en zij doen langer over de studie. De studievoortgang van wo-studenten ligt in 2021-2022 voor alle 
groepen wo-studenten hoger dan die van hbo-studenten; dit is voor vrijwel alle groepen zo sinds 2019-2020. 
Van de Nederlandse studenten is een op de vijf tevreden met de ondersteuning van hun ho-instelling bij het 
vinden van een goede balans tussen opleiding en werk; dit komt overeen met het gemiddelde van alle 
Eurostudentlanden. 
Verandert de inzet en motivatie van studenten? 
Ruim veertig procent van de voltijd bachelorstudenten geeft aan zich bovengemiddeld in te zetten voor de 
studie. Dat percentage ligt iets hoger in het wo dan in het hbo, en is in het hbo iets gedaald ten opzichte 
van voorgaand jaar. De groep studenten met een lage motivatie is vorig jaar iets kleiner geworden: het wo 
kent meer hoog gemotiveerde studenten dan het hbo. 
Hoe ontwikkelt zich de tijdbesteding aan de studie en de onderwijsintensiteit (aantal contacturen) in het eerste jaar? 
In 2021-2022 besteden ho bachelorstudenten gemiddeld zo’n 34 uur aan studie, een afname van ruim een 
half uur ten opzichte van het voorgaande jaar. Hbo-studenten besteden gemiddeld een uur meer aan hun 
studie dan wo-studenten: vorig jaar was dit nog juist een half uur minder. Anders dan vorig jaar, besteden 
hbo-studenten nu weer minder tijd aan zelfstudie (bijna 16 uur) dan aan contacturen (ruim 19 uur). Wo-
studenten besteden juist meer tijd aan zelfstudie dan aan contactonderwijs (resp. 19,3 en 14,5 uur). In het 
wo en het hbo nam het aantal zelfstudie-uren af en het aantal contacturen toe. De hoeveelheid contacttijd 
van Nederlandse (voltijd)studenten komt overeen met het Europees gemiddelde, aan zelfstudie besteden 
Nederlandse studenten iets meer tijd dan het gemiddelde van alle Eurostudentlanden. Eerstejaars, 
studenten met ouders met een laag inkomen, mannen en thuiswonenden besteden meer tijd aan hun studie 
dan hun directe vergelijkingsgroepen. Het aantal eerstejaars dat daadwerkelijk twaalf uur contacttijd volgt 
(een minimum dat een aantal jaren geleden werd afgesproken), was vorig jaar gedaald; dit jaar is er weer 
een stijging te zien. 
Verandert het aandeel werkende studenten, hun aantal gewerkte uren en de invloed daarvan op de studieresultaten 
en wat is de motivatie voor eerstejaarsstudenten om te werken naast de studie? 
Ruim driekwart van de voltijd bachelorstudenten werkt naast de studie; iets dat vaker geldt voor hbo-
studenten dan voor wo-studenten (resp. 80 en 71%). Het aandeel studenten met een bijbaan neemt sinds 
2019-2020 toe. Hbo-studenten afkomstig uit het vwo of van de havo, vrouwen, studenten met een 
Nederlandse of westerse achtergrond, thuiswonenden en studenten waarvan de ouders bovenmodaal 
verdienen werken relatief vaker dan hun directe vergelijksgroep. Nederlandse studenten werken overigens 
iets vaker naast hun studie ten opzichte van het Europees gemiddelde, maar besteden minder uren per 
week aan hun betaalde baan: zij werken gemiddeld zo’n 13,5 uur per week (sinds 2014-2015 tot vorig jaar 
besteden studenten gestaag iets meer tijd aan hun (bij)baan). 
 
Hbo-studenten uit de sector overstijgende studies besteden de meeste uur per week aan hun bijbaan; in 
het wo zijn dat studenten Rechten, Gedrag & Maatschappij en eveneens diegenen met een sectorover-
stijgende studie. Hbo-studenten uit de sectoren Taal & Cultuur, Onderwijs en Landbouw werken de minste 
uren per week; in het wo zijn dat de studenten Onderwijs, Landbouw en Techniek. De meeste hbo-
studenten die een bijbaan hebben, werken tussen de tien en zestien uur per week (39%), in het wo werken 
de meesten minder dan tien uur per week (43%). 
Monitor Beleidsmaatregelen hoger onderwijs 2022-2023 | 141
