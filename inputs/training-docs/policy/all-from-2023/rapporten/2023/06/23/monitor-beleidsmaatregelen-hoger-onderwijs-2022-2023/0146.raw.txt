Tabel 6.1: Ongewogen steekproefaantallen Studentenmonitor hoger onderwijs 
 
11-12 12-13 13-14 14-15 15-16 16-17 17-18 18-19 19-20 20-21 21-22 Alle jaren 
Hbo 3.959 7.404 6.171 6.041 5.239 7.079 6.918 7.570 4.082 4.535 2.568 70.442 
Wo 7.864 8.925 6.939 9.102 6.116 7.231 8.494 7.562 10.974 12.683 7.205 105.870 
Ho 11.823 16.329 13.110 15.143 11.355 14.310 15.412 15.132 15.056 17.218 9.773 176.312 
Bachelor- en masterstudenten (voltijd); bij analyses is een weegfactor toegepast (bron: Studentenmonitor 2010-2021) 
Een aantal van de getoonde indicatoren is bevraagd in de vorm van een Likertschaal (score 1-5). In de 
figuren zijn doorgaans percentages weergegeven: dit is in de meeste gevallen het percentage van de groep 
die een score van 4 of 5 invulde. De significantietoetsen zijn in die gevallen wel allemaal gebaseerd op de 
Likertschalen (oorspronkelijke scores) dus niet op de percentages. 
Studieachterstand en studievoortgang 
In dit hoofdstuk worden twee begrippen gebruikt om na te gaan of studenten op schema lopen. Allereerst is 
aan studenten direct gevraagd of zij op schema liggen ten opzichte van het schema van hun opleiding en 
ten opzichte van hun eigen ambities. Dit wordt aangeduid met studieachterstand. Ten tweede wordt in dit 
hoofdstuk ingegaan op studievoortgang. Deze is berekend op basis van het aantal studiepunten. Hierbij is 
het aantal studiepunten dat behaald is, gedeeld door het aantal studiepunten dat behaald had moeten 
worden. Een waarde van ‘100’ betekent dat een student precies op schema loopt. Tevens is in dit hoofdstuk 
voor een aantal indicatoren een grafische presentatie weergegeven van de resultaten voor hbo, wo en het 
totale hoger onderwijs en is getoetst of verschillen significant zijn. 
Studie-inzet 
Studie-inzet is gebaseerd op een serie stellingen in de Studentenmonitor over dit thema. Studenten geven 
op een vijfpuntschaal aan in hoeverre onderstaande stellingen op hen van toepassing zijn. Voor de cursief 
weergegeven items geldt dat de scores worden omgezet (1=5, 2=4, 4=2, 5=1) om de inhoud eenduidig te 
maken. Het gaat om de volgende stellingen: 
▪ Ik gebruik alle beschikbare tijd zoveel mogelijk om snel af te studeren 
▪ Ik probeer steeds een zo hoog mogelijk cijfer te halen 
▪ Ik vind het moeilijk om zelfstandig mijn studie te plannen 
▪ Mijn bezigheden buiten mijn studie verhinderen mij volledig op te gaan in mijn studie 
▪ Waarom zou ik de studie sneller afronden dan nodig is, het is de mooiste tijd van mijn leven 
▪ Ik kan alleen bij vlagen goed studeren 
▪ Ik ben tevreden over de studieprestaties die ik tot nu toe heb geleverd 
▪ Ik vind het moeilijk me in te spannen voor oninteressante studieonderdelen 
▪ Ik heb de neiging verplichtingen uit te stellen 
▪ Mijn zelfdiscipline is goed 
▪ Ik zou eigenlijk meer tijd moeten besteden aan mijn studie 
 
Voor elke respondent wordt een gemiddelde score berekend voor ‘inzet’ op basis van de voorgaande elf 
stellingen. Het gemiddelde ligt rond de 3,5; studenten die hoger dan 3,5 scoren worden ingedeeld in de 
categorie ‘inzet bovengemiddeld’. 
 Bijzondere groepen studenten 
Zoals gezegd is sinds 2019 voor het eerst een uitgebreidere groepsindeling gemaakt van studenten die onder 
bijzondere omstandigheden een opleiding volgen. Naast functiebeperking, zorg voor kinderen en mantel-
zorgtaken is ook gekeken naar bijzondere of problematische omstandigheden (echtscheiding ouders, over-
lijden van familieleden, verslaving, woon-/leefproblemen, relatieproblemen en zwangerschap/bevalling.  
Deze groepsindeling in de Studentenmonitor staat in tabel 6.2. Hieruit valt af te lezen dat 57 procent van 
de studenten tijdens de studie te maken heeft (gehad) met een functiebeperking en/of belast is met één of 
meerdere bijzondere omstandigheden in de persoonlijke sfeer.  
 
Monitor Beleidsmaatregelen hoger onderwijs 2022-2023 | 146
