Zoals te zien in figuur 8.24 en figuur 8.25 hebben studenten die lenen en werken combineren het hoogste 
inkomen: ruim €1.600 per maand. Studenten met lager opgeleide ouders in deze groep ontvangen vooral 
meer inkomen uit arbeid (€460 vs. €395). Als we kijken naar het inkomensniveau zien we eveneens dat 
studenten in de lagere inkomensniveaus meer inkomsten hebben uit arbeid dan studenten waarvan de 
ouders meer verdienen (in de groep lenen en werken €440 vs. €401). Degenen die lenen en werken 
combineren, lenen een kleiner bedrag als hun ouders lager opgeleid zijn en/of minder verdienen.  
 
Van studenten die uitsluitend lenen, lenen degenen met hoger opgeleide ouders het hoogste bedrag (resp. 
€625), meer dan studenten in dezelfde groep met lager opgeleide ouders (€586). Studenten met hoog-
opgeleide ouders en ouders met een hoger inkomen ontvangen net als in de andere groepen meer ouder-
bijdrage. Studenten die alleen werken krijgen meer geld van hun ouders als hun ouders hoger opgeleid zijn 
(€616 vs. €507) en hebben meer inkomsten uit arbeid als ouders lager opgeleid zijn (€500 vs. €430).  
 
Studenten die niet lenen en niet werken, ontvangen een ruimer bedrag van hun ouders: voor studenten met 
hoger opgeleide ouders is dit bedrag hoger (€758) dan voor studenten met lager opgeleide ouders (€658). 
Deze laatste groep ontvangt een groter bedrag uit de aanvullende beurs (€165). We zien voor degenen die 
niet lenen en niet werken een soortgelijk beeld als het gaat om het inkomensniveau van de ouders. Het 
verschil tussen beide inkomensgroepen is ruim €180 (€595 vs. €776). 
 
Voor de totale groep (los van het leen- en werkgedrag) geldt dat eerstegeneratiestudenten een significant 
lagere ouderbijdrage ontvangen en minder lenen dan studenten waarvan de ouder(s) een ho-achtergrond 
hebben (tabel 8.6). Ook genereren zij meer inkomen uit arbeid en de aanvullende beurs. Voor het totale 
inkomen betekent het dat de inkomens van beide groepen studenten nagenoeg gelijk zijn. Een soortgelijk 
beeld is zichtbaar bij het inkomen van de ouders. Ook daar zien we dat studenten met ouders uit de lagere 
inkomensgroepen een lagere ouderbijdrage en een hogere aanvullende beurs ontvangen. Daarnaast zien we 
bij het inkomensniveau van de ouders dat studenten met ouders uit lagere inkomensgroepen iets meer 
inkomsten halen uit arbeid en meer uit een studielening dan studenten met ouders uit hogere inkomens-
groepen. Uiteindelijk leidt dit ertoe dat studenten met meer verdienende ouders een nagenoeg vergelijk-
baar maandinkomen hebben als studenten met minder verdiende ouders (1.330 à 1.340 euro).  
Tabel 8.6: Gemiddelde inkomsten van studenten per maand, onderscheiden naar opleidings- en inkomensniveau van de 
ouders (alleen studenten in de nominale fase van hun studie) 
  Ouders geen ho Ouders ho Inkomen laag Inkomen hoog 
 
€ p/m n € p/m n € p/m n € p/m n 
Ouders  € 471 1.880  € 559 3.618  €  425 2.275  €  586 3.390 
Lening  € 226 1.861  € 284 3.576  €  281 2.246  €  252 3.354 
Aanvullende beurs  € 102 1.870  € 32 3.617  €  113 2.267  €  21 3.387 
Arbeid  € 381 1.847  € 315 3.569  €  356 2.249  €  328 3.334 
Overig  € 159 1.880  € 164 3.626  €  162 2.275  €  165 3.398 
    
Totaal  € 1.330  € 1.344  € 1.329  € 1.341 
Bron: Studentenmonitor hoger onderwijs 2021-2022, gewogen voor steekproefafwijkingen: alleen studenten in de nominale fase. 
 Motieven om wel of niet te lenen 
Studenten hebben verschillende motieven om wel of juist niet te lenen. Deze paragraaf toont de motieven 
voor studenten van dit jaar en vorig jaar. De cijfers zijn gesorteerd op het belang van de motieven om niet 
te lenen in 2021-2022. Het ontraden door ouders is het belangrijkste motief is om niet te lenen; dit motief 
nam in belang toe. Bijna de helft van de studenten geeft aan principiële bezwaren te hebben tegen lenen 
en daarom niet te lenen. Ook dit percentage nam toe. Het ontvangen van voldoende ouderbijdrage als 
reden om niet te lenen werd daarentegen minder belangrijk. In totaal 32 procent van de lenende studenten 
beschouwt lenen als een goede manier om de studie te bekostigen. Dit laatste motief werd wel minder 
belangrijk. Het aandeel studenten dat leent op advies van de ouders is eveneens kleiner geworden. Dat 
geldt ook voor het motief van onvoldoende ouderbijdrage als reden om juist wel te lenen. Steeds minder 
lenende studenten hebben een lening omdat zij de leenvoorwaarden gunstig vinden. 
Monitor Beleidsmaatregelen hoger onderwijs 2022-2023 | 220
