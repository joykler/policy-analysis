6 Studeren onder bijzondere omstandigheden 
Clarie Ramakers 
 Inleiding 
Het streven naar toegankelijk en inclusief onderwijs houdt onder meer in dat studenten met een 
ondersteunings-behoefte optimaal aan het studieproces kunnen deelnemen. In dit hoofdstuk gaan we nader 
in op de positie van deze studenten binnen het hoger onderwijs, hoe zij zich redden, hoe zij hun 
leeromgeving ervaren en of de voorzieningen die er voor hen zijn ertoe bijdragen dat ze de kans krijgen 
zich te ontwikkelen.  
 
Als studenten fysieke of mentale problemen hebben, kan dat van invloed zijn op de studievoortgang. 
Studenten met een lichamelijke beperking kunnen belemmeringen ervaren bij het volgen van onderwijs 
omdat bijvoorbeeld de gebouwen niet goed toegankelijk zijn of er geen hulpmiddelen aanwezig zijn. 
Andere functiebeperkingen kunnen leiden tot cognitieve problemen die het leren en of het verwerken van 
taal en lesstof bemoeilijken. En psychische aandoeningen zijn weer vaker van invloed op het concentratie-
vermogen van studenten. Studenten met functiebeperkingen kunnen niet alleen belemmeringen bij hun 
studie ervaren door de beperking zelf en de ongemakken die daaruit voortkomen, maar ook door gemis aan 
de juiste ondersteunende faciliteiten op de onderwijsinstelling. Duidelijke communicatie over deze 
voorzieningen door studieadviseurs en studentdecanen is voor deze studenten erg belangrijk.  
 
Naast de groep studenten met functiebeperkingen is het belangrijk om aandacht te hebben voor het 
studieproces van studenten die onder bijzondere omstandigheden een studie volgen. Deze bijzondere 
omstandigheden hebben meestal geen directe relatie met fysieke of cognitieve leer- en concentratie-
vermogens, maar kunnen wel van invloed zijn op de studievoortgang. Jonge mantelzorgers bijvoorbeeld zijn 
jongeren die een chronische zieke of gehandicapte ouder, broer of zus verzorgen. Deze situatie kan een 
grote impact hebben op hun persoonlijke ontwikkeling, gezondheid en studievoortgang. Zes procent van de 
jongeren tot 25 jaar in Nederland verlenen structurele mantelzorg voor meerdere uren per week. Jonge 
mantelzorgers kunnen als zij studievertraging oplopen een beroep doen op het profileringsfonds van de 
onderwijsinstelling voor financiële tegemoetkoming daarvoor; dat geldt ook voor studenten die studie-
vertraging oplopen door andere problematische omstandigheden. Deze studenten kunnen ook via de 
studieadviseur ondersteuning krijgen om studievertraging te voorkomen. Andere bijzondere omstandig-
heden die de studievoortgang kunnen bemoeilijken zijn bijvoorbeeld woon- en leefproblemen, 
relatieproblemen, echtscheiding/overlijden van ouders en verslavingsproblemen. 
 
In dit hoofdstuk wordt aandacht besteed aan de studievoortgang van twee groepen studenten: 
▪ studenten met fysieke en/of mentale functiebeperkingen en;  
▪ studenten die onder bijzondere omstandigheden studeren.  
 
Wij brengen van beide groepen het studieproces in beeld. Bij de eerstgenoemde groep is alleen gekeken 
naar de student die vanwege zijn of haar functiebeperking belemmeringen ervaart bij het volgen van zijn 
63
studie. Deze groep bevat veertien procent van de totale onderzoekspopulatie. Dit is vergelijkbaar met 
2021. Studenten die géén belemmeringen ervaren door hun functiebeperking, zijn in de analyses buiten 
beschouwing gelaten. In de tweede groep studenten onderscheiden wij drie subgroepen: (1) studenten met 
zorgtaken voor kinderen en (2) studenten met mantelzorgtaken. Alle andere bijzondere omstandigheden 
zijn samengebracht onder één noemer, te weten (3) ‘overige omstandigheden’.  
 
63 Binnen de groep met een functiebeperking voelt zich 37 procent hierdoor belemmerd bij hun studie (zie tabel 6.2).  
Monitor Beleidsmaatregelen hoger onderwijs 2022-2023 | 144
