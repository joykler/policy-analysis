Hoofdstuk 2 beschrijft de doorstroom (van toeleverend onderwijs; havo, vwo en mbo) en onderwijsdeel-
name in de bachelor op basis van de Startmonitor, stroombestanden (DUO), CBS microdata en Eurostudent. 
Bij de instroom is de totale instroom in het hoger onderwijs het vertrekpunt van de analyses. Trends in het 
aandeel gediplomeerden dat kiest voor het hoger onderwijs, eventueel na een tussenjaar, wordt duidelijk.  
Vervolgens wordt aandacht besteed aan de omvang en veranderingen van de eerstejaarsinstroom in de 
bachelor, associate degrees en opleidingen met selectie. Ook komt de typering van de nieuwe bachelor-
instroom aan bod, gelet op onder meer de man-vrouwverhouding, leeftijdssamenstelling, woonsituatie, 
sociale achtergrond en eventuele functiebeperking(en). Daarnaast komt de bachelorinstroom per sector aan 
de orde en besteedt de monitor aandacht aan studenten uit de Caribische delen van het Koninkrijk. 
 
Hoofdstuk 3 behandelt het studiekeuzeproces en selectie. Dit gebeurt op basis van de Startmonitor. De 
start in het hoger onderwijs wordt bestudeerd met speciale aandacht voor de mate waarin studenten 
hebben nagedacht over hun studiekeuze, studiekeuzemotieven, het gebruik van studiekeuzeinformatie en 
de ervaren match tussen student en studie. Ook ervaringen met de studiekeuzecheck komen hier aan bod. 
Tevens komen studenten die te maken krijgen met selectie aan de orde en is er aandacht voor de 
aansluiting tussen vooropleiding en het hoger onderwijs. 
 
In hoofdstuk 4 bekijken we de doorstroom van de bachelor naar de master; zowel de overgang van 
bachelor naar master als de instroom in de master (1cHO) worden belicht. Ook is er weer een analyse 
uitgevoerd op gegevens uit de Studentenmonitor, die nader ingaat op (redenen) voor wel of niet kiezen van 
een master, het (niet kunnen) volgen van de master van eerste keuze en het kiezen voor een meerjarige 
master. 
 
Studievoortgang, studiegedrag (onderwijsintensiteit en tijdbesteding), rendementen, de kwaliteit van 
opleidingen, excellentie en taal van de opleidingen komen in hoofdstuk 5 aan bod. Dit hoofdstuk is 
grotendeels gebaseerd op de Studentenmonitor en het 1cHO, met aanvullingen uit Eurostudent en de CBS 
microdata (rendementen, incl. studenten afkomstig uit de Caribische delen van het Koninkrijk). 
 
Hoofdstuk 6 richt zich op het welzijn van studenten. Voor studenten met een functiebeperking, zorgtaken 
of andere bijzondere omstandigheden is onderzocht in hoeverre zij belemmerd werden in hun studie. 
Daarbij is ook nagegaan van welke voorzieningen zij gebruikmaken en hoe zij die beoordelen. 
 
Hoofdstuk 7 behandelt de studieuitval: we volgen eerstejaarsstudenten in het hoger onderwijs en bekijken 
de totale uitval of switch tijdens of direct na het eerste jaar. We gaan na of het aandeel dat zich in het 
tweede jaar opnieuw inschrijft voor dezelfde studie binnen dezelfde instelling is toegenomen of afgenomen 
en welke achtergrondkenmerken van invloed zijn. Er wordt ook een uitsplitsing gemaakt naar sectoren. 
Daarnaast is gekeken naar de uitval van studenten afkomstig uit de Caribische delen van het Koninkrijk. 
 
Het laatste hoofdstuk, hoofdstuk 8, bespreekt het gebruik van studiefinanciering met bijzondere aandacht 
voor het leengedrag van studenten. Er wordt onder andere ingegaan op de hoogte van de bedragen, de 
financiÃ«le situatie van studenten, de relatie tussen lenen en werken, leenmotieven en de inkomenspositie 
van studenten. Hiervoor wordt met name gebruikgemaakt van data uit het 1cHO/SFS en de 
Studentenmonitor. 
 
 
Monitor Beleidsmaatregelen hoger onderwijs 2022-2023 | 25
