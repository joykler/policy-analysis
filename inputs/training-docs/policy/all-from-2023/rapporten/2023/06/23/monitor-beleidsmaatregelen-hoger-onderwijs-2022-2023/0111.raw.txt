5 Studievoortgang en studieproces 
Josien Lodewick & Tessa Termorshuizen 
 Inleiding en vraagstelling 
Hoofdstuk vijf gaat in op het studieproces van studenten. Zo we gaan in op de studievoortgang en het 
studiegedrag, maar ook op kwaliteit en excellentie. Voor de beantwoording van de onderzoeksvragen zijn 
verschillende informatiebronnen gebruikt: de Studentenmonitor hoger onderwijs (studiejaren 2010-2011 tot 
en met 2021-2022), Eurostudent VII (periode 2019-2021), het 1cHO en CBS microdata. In dit hoofdstuk 
worden de volgende onderzoeksvragen beantwoord: 
a) Verandert het aandeel eerstejaarsstudenten dat op schema ligt en hoe ontwikkelt zich het percentage 
studenten dat aangesproken wordt op een studieachterstand in het eerste jaar? 
b) Hoe ontwikkelen de bachelorrendementen zich en verbetert de studievoortgang van studenten? 
c) Verandert de inzet en motivatie van studenten? 
d) Hoe ontwikkelt zich de tijdbesteding aan de studie en de onderwijsintensiteit (aantal contacturen) in 
het eerste jaar? 
e) Verandert het aandeel werkende studenten, hun aantal gewerkte uren en de invloed daarvan op de 
studieresultaten en waarom werken eerstejaarsstudenten naast de studie? 
f) Verbetert de kwaliteit van de opleiding volgens studenten (algemeen, inhoud, docenten, begeleiding)? 
g) Hoe ontwikkelt het aandeel studenten met bestuurlijke ervaring en een studiegerelateerde 
buitenlandervaring zich, ook gelet op achtergrondkenmerken? 
h) Verandert de deelname aan excellentietrajecten (honoursprogramma’s)? 
i) In hoeverre worden programma’s aangeboden in een buitenlandse taal? 
 Data en definities 
Studentenmonitor 
De Studentenmonitor hoger onderwijs wordt jaarlijks uitgevoerd en meet studievoortgang, motivatie, 
studiekeuze, studiegedrag, tijdbesteding, tevredenheid, inkomsten en uitgaven van in Nederland 
studerende studenten. In dit hoofdstuk worden vergelijkingen gemaakt met meerdere voorgaande jaren. 
Een steekproef van in Nederland studerende studenten wordt vlak voor de zomer benaderd via DUO. De 
resultaten in de Studentenmonitor zijn gewogen naar eerstejaars/ouderejaars, geslacht, type ho 
(bachelor-master), soort ho (hbo-wo) en sector zodanig dat het beeld representatief is voor de landelijke 
studentenpopulatie. In dit hoofdstuk zijn alleen de voltijd bachelorstudenten meegenomen. De volgende 
aantallen zijn opgenomen in de analyses (tabel 5.1). Let op: in de tabel staan de ongewogen aantallen; 
voor de beschreven analyses is een weging toegepast omwille van de representativiteit. 
Tabel 5.1: Ongewogen steekproefaantallen Studentenmonitor hoger onderwijs (alleen bachelor voltijd; voor de 
analyses is een weegfactor toegepast) 
Alle 
 10-11 11-12 12-13 13-14 14-15 15-16 16-17 17-18 18-19 19-20 20-21 21-22 jaren 
Hbo 8.876 3.959 7.404 6.171 6.041 5.239 7.079 6.918 7.570 4.082 4.535 2.568 70.442 
Wo 8.452 5.393 5.996 4.613 5.983 3.878 4.741 5.210 4.904 6.141 8.465 4.494 68.270 
Totaal 17.328 9.352 13.400 10.784 12.024 9.117 11.820 12.128 12.474 10.223 13.000 7.062 138.712 
Eurostudent VII 
Eurostudent is een breed Europees project dat inzicht geeft in vergelijkbare data op het gebied van stu-
deren in het hoger onderwijs. Het project verzamelt elke drie jaar indicatoren van tussen de 25 en 30 
Europese landen. De meest recente publicatie vond in mei 2021 plaats. In deze editie van de Monitor 
beleidsmaatregelen is een aantal figuren uit Eurostudent opgenomen. 
Monitor Beleidsmaatregelen hoger onderwijs 2022-2023 | 111
