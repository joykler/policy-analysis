Het onderzoek volgt jaarlijks de instromende bachelorstudenten tijdens hun eerste studiejaar in het hoger 
onderwijs. De Startmonitor brengt verschillen tussen aanmeldingen en inschrijvingen, het gebruik van 
voorlichtingsmateriaal en het studiekeuzeproces in kaart en inventariseert hoe studenten hun plek vinden in 
hun opleiding en of hun eerste jaar naar tevredenheid verloopt. De Startmonitor is bij uitstek een 
instrument dat in staat is om binnen het proces van studiekeuze, start en integratie in de opleiding de 
determinanten van studiesucces en studieuitval of -switch in het eerste studiejaar op te sporen en levert 
daarmee concrete handvatten op voor beleidsmakers in voortgezet, middelbaar beroepsonderwijs en hoger 
onderwijs. 
 
In de Startmonitor zijn in de studiejaren tot en met 2017-2018 gegevens verzameld op drie momenten, 
namelijk de start van het studiejaar (september-oktober); na enkele maanden studie (december) en aan 
het einde van het eerste studiejaar (juni-juli). Op deze drie momenten werd aandacht besteed aan de 
definitieve keuze, gebruik van voorlichtingsmateriaal, motieven en achtergronden van studiekeuze en 
studiesucces en studieuitval. Met ingang van studiejaar 2018-2019 is de tweede enquête (december) 
vervallen en bestaat de Startmonitor uit twee enquêtes (september en juni). De vragen die voorheen in 
december werden gesteld, zoals bijvoorbeeld over de aansluiting met de vooropleiding, worden nu later in 
het studiejaar gesteld (in de juni-enquête). Het beantwoorden van de vragen op een ander moment in het 
studiejaar kan van invloed zijn op de uitkomsten. In theorie zou daarnaast de samenstelling van de 
responsgroep die de vragen beantwoordt ook kunnen veranderen door het enquêtemoment (bijv. minder 
uitvallers die nog meedoen), maar na toetsing blijkt hierin geen verschil op te treden ten opzichte van 
voorgaande jaren.  
 
Het unieke van de Startmonitor is dat aan het eind van het jaar bekend is welke studenten met hun 
opleiding zijn gestopt en welke nog studeren; dit kan gekoppeld worden aan de wijze waarop ze aan hun 
studie zijn begonnen en hoe ze tijdens dat eerste jaar zijn ‘geland’. 
 
De resultaten voor het huidige studiejaar (2022-2023) zijn gebaseerd op de gegevens van de enquête uit 
september 2022. De meting van juni 2023 is voor het instroomcohort 2022-2023 nog niet beschikbaar. Het 
aantal records in september 2019 en 2020 zijn hoger omdat een groter aantal studenten een uitnodiging 
voor deelname aan de enquête hebben ontvangen. De Startmonitor bevat geen informatie over 
internationale studenten. Voor de analyses in het voorliggende hoofdstuk zijn uitsluitend voltijdstudenten 
en reguliere vooropleidingen meegenomen (havo naar hbo, mbo naar hbo, vwo naar hbo en vwo naar wo).  
Tabel 3.1: Aantal records (voltijd) verwerkt in de Startmonitor – ongewogen 
  09-10 10-11 11-12 12-13 13-14 14-15 15-16 16-17 17-18 18-19 19-20 20-21 21-22 22-23 
Septembermeting 
Hbo 10.717 13.268 13.503 13.055 14.723 13.007 9.773 8.242 8.172 7.791 13.435 13.147 7.725 7.890 
Wo 4.691 3.500 6.835 5.215 5.125 4.546 5.038 5.298 4.951 4.878 8.140 8.523 5.462 5.403 
Ho 15.408 16.768 20.338 18.270 19.848 17.553 14.811 13.540 13.123 12.669 21.575 21.670 13.187 13.293 
Vervolgmetingen 
Hbo 3.830 5.570 5.893 3.786 6.111 5.338 4.102 3.384 2.752 1.387 2.325 2.310 1.622   
Wo 2.900 2.137 4.278 2.091 2.726 2.313 2.780 3.101 2.121 1.469 2.097 2.143 1.550   
Ho 6.730 7.707 10.171 5.877 8.837 7.651 6.882 6.485 4.873 2.856 4.422 4.453 3.172   
 
Om een overzichtelijk resultaat te kunnen weergeven van de studiekeuzemotieven van studenten 
(paragraaf 3.5) is ervoor gekozen om deze in drie hoofdcategorieën te comprimeren. Deze indikking heeft 
plaatsgevonden door middel van een factoranalyse en voor iedere categorie afzonderlijk is eveneens de 
betrouwbaarheid vastgesteld. Hiervoor zijn factorscores berekend. Met deze factorscores kunnen we trends 
en verschillen tussen doelgroepen inzichtelijk maken. De drie hoofdcategorieën zijn: 
  
Monitor Beleidsmaatregelen hoger onderwijs 2022-2023 | 66
