Het laatste jaar heeft 56 procent (355.489 studenten) van de studiefinancieringsgerechtigden een lening. 
Na de invoering van het studievoorschot is in het aandeel leners een stijging te zien. Sinds 2017-2018 is dit 
weer afgenomen. In het laatste jaar is het percentage leners voor alle groepen in de figuur gedaald met 
een procentpunt. Deze daling is met name zichtbaar in het hbo. Nog steeds lenen meer wo-studenten (66% 
van de sf-gerechtigden) dan hbo-studenten (49% van de sf-gerechtigden). 
 
Het aandeel hbo- en wo-studenten met een lening is in figuur 8.8 uitgesplitst naar type hoger onderwijs en 
afgezet tegen de totale groep studenten met recht op studiefinanciering. Over de jaren heen hebben in het 
wo de masterstudenten vaker een lening dan de bachelorstudenten. In het laatste jaar leende 72 procent 
van de wo-masterstudenten ten opzichte van 63 procent van de wo- bachelorstudenten. In het hbo wordt 
nog steeds het meest geleend door bachelorstudenten en het minst door masterstudenten. Die laatste 
groep is relatief klein en omvat veel oudere en werkende studenten (zie ook hoofdstuk 4).  
100%
90%
80%
70%
60%
50%
40%
30%
20%
10%
0%
12-13 13-14 14-15 15-16 16-17 17-18 18-19 19-20 20-21 21-22
Hbo: bachelor Wo: bachelor Hbo: ad
Hbo: master Wo: master
 
Figuur 8.8: Percentage studenten met een lening ten opzichte van alle studenten met recht op studiefinanciering naar 
type ho (bron: DUO-1cHO-SFS 2011-2021) 
Figuur 8.9 toont het leengedrag van eerstejaarsstudenten (studenten die voor het eerst zijn gestart in het 
hoger onderwijs) in vergelijking met ouderejaars (studenten die meer dan een jaar in het hoger onderwijs 
studeren). In de meeste jaren leenden eerstejaars een stuk minder dan ouderejaars. Na de invoering van 
het studievoorschot is het aandeel leners met name onder eerstejaars flink gestegen. Sindsdien is er voor 
beide groepen een daling ingezet, die sterker is onder eerstejaars en ook het laatste jaar verder doorzet: 
het percentage leners onder eerstejaars is met vier procentpunt afgenomen naar 36 procent (31% in het hbo 
en 46% in het wo), en het percentage onder ouderejaars is van 62 naar 61 procent gedaald. 
100%
90%
80%
70%
60%
50%
40%
30%
20%
10%
0%
12-13 13-14 14-15 15-16 16-17 17-18 18-19 19-20 20-21 21-22
Hbo: eerstejaars Wo: eerstejaars Ho: eerstejaars
Hbo: ouderejaars Wo: ouderejaars Ho: ouderejaars
 
Figuur 8.9: Percentage studenten met een lening ten opzichte van alle studenten met recht op studiefinanciering naar 
eerstejaars en ouderejaars (bron: DUO-1cHO-SFS 2011-2021) 
Monitor Beleidsmaatregelen hoger onderwijs 2022-2023 |
