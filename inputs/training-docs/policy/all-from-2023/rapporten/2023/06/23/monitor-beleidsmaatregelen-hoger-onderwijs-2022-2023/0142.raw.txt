Ten opzichte van vorig jaar geeft een groter deel (33%) van de studenten die meer dan zestien uur per 
week werken aan minder tijd te hebben voor de studie en daardoor lagere studieresultaten te behalen. 
Studenten zonder baan, met een baan van minder dan tien uur per week en met een baan van tussen de 
tien en zestien uur kennen, net als in de meeste voorgaande jaren, de hoogste studievoortgang. 
 
Nadere analyse toont aan dat de tijd die studenten aan de studie besteden, positief van invloed is op de 
studievoortgang en de tijdbesteding aan werk (iets sterker) negatief; dit zijn kleine maar significante 
effecten. Studenten met een niet-westerse migratieachtergrond, eerstegeneratiestudenten, studenten 
waarvan de ouders beneden modaal verdienen en uitwonenden werken meer uren dan studenten uit hun 
directe vergelijkingsgroepen.  
 
Voor eerstejaarsstudenten is de voornaamste reden om te werken naast de studie (net als voorgaande 
jaren) het bekostigen van extra uitgaven (68%). Ruim vijftig procent werkt om werkervaring op te doen en 
eveneens de helft werkt om in levensonderhoud te voorzien. Ruim dertig procent werkt omdat het werk 
interessant is. Ruim een kwart van de studenten werkt om de studie te kunnen betalen, iets minder dan vijf 
procent werkt om anderen te ondersteunen. De motieven om te werken zijn, op enkele uitzonderingen in 
2015-2016 en 2019-2020 na redelijk stabiel. 
Verbetert de kwaliteit van de opleiding volgens studenten? 
Tevredenheid over de opleiding, inhoud van de opleiding, docenten en begeleiding zijn ook dit jaar uit de 
Studentenmonitordata gehaald, evenals het oordeel over hoe uitdagend de opleiding is. Ruim tachtig 
procent van de studenten uit het wo en 66 procent van de studenten uit het hbo is (zeer) tevreden over de 
opleiding. 83 procent van de wo-studenten en 69 procent van de hbo-studenten is (zeer) tevreden over de 
inhoud van hun opleiding. Tussen de 62 en 69 procent van de ho-studenten oordeelt (zeer) positief over hun 
docenten; ook hier zijn wo-studenten vaker (zeer) tevreden dan hbo-studenten (resp. 70% en 64%). 
Gemiddeld ligt het oordeel (zeer) tevreden over de studiebegeleiding over de jaren heen rond de vijftig 
procent in het ho. Daarnaast zijn wo-studenten over het algemeen nog iets meer tevreden (69%) dan hbo-
studenten (55%) wanneer het gaat over de mate waarin de studie uitdagend is.  
 
Ruim veertig procent van de Nederlandse studenten is tevreden met de onderwijsvoorzieningen: Europees 
gezien is ruim dertig procent hier tevreden mee. Nederlandse ho-studenten mÃ©t een beperking zijn zelfs 
het vaakst van alle Europese studenten tevreden met hun leerfaciliteiten (44% t.o.v. het gemiddelde van 
alle Eurostudentlanden van 28%). 
Hoe ontwikkelt het aandeel studenten met bestuurlijke ervaring en een studiegerelateerde buitenlandervaring zich, 
ook gelet op achtergrondkenmerken? 
Wo-studenten doen vaker bestuurs- of vrijwilligerswerk dan hbo-studenten (resp. 31% en 28%), maar het 
verschil tussen beide groepen wordt steeds kleiner. Het aandeel studenten dat bestuurswerk of 
vrijwilligerswerk verricht daalde sinds studiejaar 2015-2016 tot en met vorig 2019-2020 en stabiliseerde 
vervolgens. Ouderejaars, uitwonende studenten en studenten waarvan de ouders hoogopgeleid zijn 
verrichten vaker bestuurswerk dan hun directe vergelijkingsgroepen.  
 
Iets minder dan een vijfde van de voltijd studenten (bachelor en master) in Nederland heeft in 2020-2021 
een studiegerelateerde buitenlandervaring opgedaan; onder alle groepen is dit aandeel gedaald. Master-
studenten verblijven nog steeds vaker in het buitenland dan bachelorstudenten.  
 
Voor bijna drie kwart van de bachelor- en masterstudenten is ervaring opdoen met een andere taal en 
cultuur de belangrijkste reden om naar het buitenland te gaan (74%), gevolgd door de motieven 
persoonlijke ontwikkeling & groei (65%) en goed voor loopbaan en academische ontwikkeling (62%). Als 
obstakel voor een buitenlandervaring, geven Nederlandste studenten het vaakst de financiÃ«le last op (60%, 
ook het gemiddelde van alle Eurostudentlanden). Daarnaast geeft een deel het gescheiden zijn van de 
sociale kring en het gescheiden zijn van partner en/of kind als obstakel om naar het buitenland te gaan op 
(resp. 37 en 27%, gemiddelde van alle Eurostudentlanden is resp. 33 en 34%). 
Monitor Beleidsmaatregelen hoger onderwijs 2022-2023 | 142
