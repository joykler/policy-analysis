Zo’n 45 procent werkt wel, maar leent niet. Tot slot is er nog een kleine groep die alleen leent (12%) of 
noch leent, noch werkt (12%). Het aandeel studenten dat uitsluitend leent is iets groter in de groep met 
hoger opgeleide ouders dan in de groep met lager opgeleide ouders. In het wo is ook het deel dat helemaal 
niet leent en ook niet werkt groter in de groep met hoger opgeleide ouders. Verder ontvangen veel 
studenten een bijdrage van hun ouders. Samen met werken, lenen en een aanvullende beurs zorgt dat voor 
een gemiddeld inkomen van zo’n 1.330 à 1.340 euro per maand. Het grootste inkomen hebben studenten 
die lenen en werken combineren met een bijdrage van hun ouders. Het gemiddeld inkomen van 1.330 à 
1.340 euro is vergelijkbaar voor studenten met hoger en lager opgeleide ouders en studenten met ouders 
met een hoog of laag inkomensniveau. De samenstelling van het inkomen verschilt echter. Die verschillen 
manifesteren zich met name op het verschil tussen de ouderbijdrage en inkomen uit arbeid. Zijn ouders 
hoog opgeleid of hebben zij een hoger inkomensniveaus, dan ontvangen studenten een groter deel van dit 
inkomen van hun ouders en lenen studenten ook een groter deel van hun inkomen. Studenten met ouders 
die een lager opleiding- en inkomensniveau hebben genereren meer inkomsten uit betaalde arbeid en een 
aanvullende beurs. 
 
Steeds meer studenten ervaren financiële moeilijkheden. Dit aandeel is sinds vorig jaar fors gestegen van 
zeventien naar meer dan twintig procent (22%). Eerstegeneratiestudenten en studenten met ouders uit 
lagere inkomensniveaus, studenten met studieachterstand, studenten met een studielening en studenten 
met een functiebeperking ervaren meer financiële problemen. Deze kenmerken van studenten versterken 
elkaar in de mate waarin men financiële moeilijkheden ervaart. 
  
Monitor Beleidsmaatregelen hoger onderwijs 2022-2023 | 226
