0 Overig hoger onderwijs 
1 Bèta Natuur & Techniek 
2 Meer dan 50% bèta  
3 Lerarenopleiding bèta 
4 Minder dan 50% bèta 
 
Het 1cHO is daarnaast verrijkt met studiefinancieringsrecords van studenten. Deze zijn afkomstig uit DUO 
SFS (Studiefinancieringssysteem) en bevatten per record per jaar en per maand de bedragen voor basis-
beurs, aanvullende beurs, lening en ov-gebruik. Deze gegevens zijn geconsolideerd en geaggregeerd en 
vervolgens toegevoegd aan de inschrijfgegevens uit het 1cHO. Op basis van de inschrijfgegevens is bepaald 
of studenten die geen gebruikmaken van studiefinanciering wél studiefinancieringsgerechtigd zijn (op basis 
van leeftijd bij eerste instroom, nationaliteit en verblijfsjaar). De onderzoeksvragen die betrekking hebben 
op het leengedrag van de studenten zijn met behulp hiervan beantwoord. De bestanden van de jaren 2006 
2007 tot en met 2021-2022 zijn gebruikt. DUO leverde daarnaast een recent bestand met toegekende 
bedragen voor het levenlanglerenkrediet (mbo, hbo, wo). 
 
De Studentenmonitor hoger onderwijs (zie ook www.studentenmonitor.nl) is in 2000 door het ministerie van 
OCW geïntroduceerd met het doel om, door een bundeling van de tot op dat moment relevante 
studentonderzoeken, meer systematisch en periodiek de ontwikkelingen op de sociaaleconomische dimensie 
van studeren in het hoger onderwijs in kaart te brengen en te volgen, met behulp van kengetallen en 
bevraging van doelgroepen. Het monitorsysteem heeft vooral een signaleringsfunctie bij de ontwikkeling 
van beleid en genereert informatie op de momenten dat dit volgens de beleidscyclus nodig is. In de 
Studentenmonitor staan sinds 2000 studievoortgang, motivatie, studiekeuze, studiegedrag, tevredenheid, 
tijdbesteding, inkomsten en uitgaven centraal. Dit alles gerelateerd aan de sociaaleconomische status van 
studenten. 
 
De Startmonitor is een landelijk onderzoek dat nieuwe studenten in het hoger onderwijs volgt vanaf hun 
11
entree aan een hogeschool of universiteit tot aan het einde van het eerste studiejaar. Deze monitor 
brengt het gebruik van voorlichtingsmateriaal en het studiekeuzeproces in kaart, inventariseert hoe 
studenten ‘landen’ in hun opleiding en vraagt studenten of hun eerste jaar naar tevredenheid verloopt. Aan 
het eind van het jaar kunnen deze gegevens gerelateerd worden aan de keuze die studenten maken; of zij 
met hun opleiding zijn gestopt of de initieel gekozen studie continueren. 
 
CBS microdata zijn gebruikt om het opleidingsniveau en het inkomen van ouders toe te voegen aan de 
analyses, zodat de relatie tussen de sociaaleconomische klasse van de ouders en gedragingen van studenten 
in kaart kunnen worden gebracht. Daarnaast zijn alle resultaten over studenten uit de Caribische delen van 
het Koninkrijk gebaseerd op de CBS microdata. 
 
Eurostudent (www.eurostudent.eu) is een Europees project dat inzicht geeft in vergelijkbare data over 
sociaaleconomische kenmerken van studenten, toegankelijkheid van het hoger onderwijs en internationali-
sering. Een van de doelstellingen is het identificeren van obstakels die een succesvolle studie in het hoger 
onderwijs in de weg staan. Belangrijke uitgangspunten zijn de Bologna-verklaring en Lissabondoelstellingen, 
gericht op verhoging van de deelname aan het hoger onderwijs en onderliggend de assumptie dat deelname 
aan het hoger onderwijs in sterke mate samenhangt met de sociaaleconomische achtergrond van studenten. 
In deze Monitor worden data uit Eurostudent gebruikt om de Nederlandse studentenpopulatie op verschil-
lende kenmerken zoals tijdbesteding en tevredenheidsaspecten te vergelijken met andere Europese 
studentenpopulaties. Omdat het veldwerk van Eurostudent driejaarlijks plaatsvindt, zijn de cijfers uit deze 
bron voor dit jaar 2022-2023) identiek aan die van de vorige monitor (de meest recente meting was 
Eurostudent VII in studiejaar 2018-2019 (publicatie 2020-2021). Voor de volledigheid zijn ze opnieuw 
opgenomen. 
  
 
11 Sinds 2017-2018 wordt het veldwerk voor de Startmonitor uitgevoerd in opdracht van OCW 
Monitor Beleidsmaatregelen hoger onderwijs 2022-2023 |
