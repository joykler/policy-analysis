Redenen van studieuitval 
Sinds september 2008 wordt de jaarlijkse Startmonitor uitgevoerd onder nagenoeg alle eerstejaars-
studenten die voor het eerst starten in het hoger onderwijs. Hierin wordt (op twee meetmomenten, in 
september en juni) onder andere gevraagd naar studiekeuzemotieven, aansluiting op de vooropleiding, 
match/binding met de opleiding en studievoortgang. In juni, aan het eind van het eerste studiejaar, wordt 
aan studenten gevraagd of zij de opleiding voortzetten, een andere opleiding gaan kiezen of helemaal 
stoppen met studeren. Studenten die niet herinschrijven, wordt gevraagd wat de redenen voor de uitval 
dan wel switch is; de zes belangrijkste reden worden in figuur 7.34 getoond.  
 
Voor eerstejaars uit instroomcohort 2021-2022 was de reden voor uitval en switch, net als in voorgaande 
jaren, het vaakst dat zij een verkeerde studiekeuze hadden gemaakt (58%, toename van 5 ppnt.). 
Studenten waarvan de ouders een bovenmodaal inkomen hebben, gaven significant vaker een verkeerde 
studiekeuze als reden voor uitval en switch dan studenten in hun directe vergelijkingsgroep. Iets meer dan 
de helft (53%) gaf aan dat ‘verwachting niet uitgekomen’ waren (een toename van 6 ppnt.). Vorig jaar was 
voor bijna de helft (49%) van de uitvallers en switchers ‘de manier van onderwijs’ een reden om uit te 
vallen of te switchen; dat was een toename van maar liefst zestien procentpunt. Dit jaar is er sprake van 
een afname van tien procentpunt naar 38 procent. Van de studenten die zich niet opnieuw inschreven, gaf 
38 procent als reden dat men ‘onvoldoende motivatie had’: een toename van vier procentpunt ten opzichte 
van voorgaand jaar. Zo’n dertig procent van deze groep studenten gaf aan zich ‘niet thuis te voelen’ op de 
opleiding (toename van 3 ppnt.). Evenveel studenten als vorig jaar vonden de ‘studie te zwaar’ (23%). Het 
aandeel studenten dat door ‘onvoldoende begeleiding’ switchte of uitviel, nam met elf procentpunt toe 
naar bijna een kwart (24%). Het lijkt plausibel dat deze toename samenhing met de gevolgen van de 
coronapandemie, zoals online onderwijs. Dit jaar noemt 21 procent van de student deze reden. 
100%
90%
80%
70%
60%
50%
40%
30%
20%
10%
0%
11-12 12-13 13-14 14-15 15-16 16-17 17-18 18-19 19-20 20-21 21-22
Verkeerde studiekeuze Verwachting niet uitgekomen Onvoldoende motivatie
Manier van onderwijs Niet thuis voelen Studie te zwaar
 
Figuur 7.34: Zes belangrijkste redenen van eerstejaars uitval/switch (%) (bron: Startmonitor 2011-2021) 
Zoals aan het begin van dit hoofdstuk reeds genoemd is, stegen de uitval en switch in het hbo met drie 
procentpunt. In het wo stegen de switch en uitval eveneens (met 2 ppnt.). Het maken van een verkeerde 
studiekeuze wordt zowel in het hbo als het wo, na een daling vorig jaar, nu weer minder vaak genoemd als 
reden voor uitval: onder wo-eerstejaars is er sprake van een stijging van zeven procentpunt ten opzichte 
van voorgaand jaar, onder hbo-eerstejaars van vier procentpunt. Voor beide groepen eerstejaars geldt dat 
bijna zestig procent (hbo 57 en wo 70%) uitval en switch wijdt aan een verkeerde studiekeuze. 
Monitor Beleidsmaatregelen hoger onderwijs 2022-2023 |
