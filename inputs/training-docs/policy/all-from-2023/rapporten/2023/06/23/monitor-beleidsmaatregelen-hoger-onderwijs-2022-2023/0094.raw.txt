Om de directe en indirecte doorstroom van bachelor naar master in kaart te brengen is een selectie 
gemaakt van alle records van bachelorgediplomeerden. Aan deze gegevens is het jaar toegevoegd waarin 
deze studenten voor het eerst zijn ingeschreven voor een master. Vervolgens is het jaar waarin de bachelor 
is behaald vergeleken met het eerste jaar dat deze student is ingestroomd in de master. Hieruit komen de 
volgende variaties in type doorstroom naar voren: 
▪ (nog) geen doorstroom; 
▪ doorstroom in het studiejaar voordat het bachelordiploma is behaald; 
▪ doorstroom in hetzelfde studiejaar als waarin het bachelordiploma is behaald; 
▪ doorstroom in het studiejaar nadat bachelordiploma is behaald; 
▪ één of meer tussenjaren alvorens in te stromen in de master. 
 
Tabel 4.2 toont de aantallen studenten naar type doorstroom per bachelor diplomacohort. De gearceerde 
cellen worden beschouwd als de ‘directe doorstroom’. Deze groep bevat zowel de studenten die naar een 
master doorstromen voordat zijn hun bachelor hebben behaald, studenten die doorstromen in hetzelfde 
studiejaar als dat ze hun bachelor hebben behaald en studenten die aan een master beginnen in het studie-
jaar volgend op het jaar waarin zij hun bachelor hebben behaald. In het vervolg van dit hoofdstuk vatten 
we deze groepen samen als ‘directe’ doorstroom. De indirecte instroom bevat de groep ‘een of meer 
tussenjaren’ (tussen de bachelor en de master, incl. studenten die een schakeljaar doen). De overige groep 
is nog niet begonnen met een master. In de grafieken is (tenzij anders vermeld) de directe doorstroom 
steeds afgezet tegen het totale diplomacohort. Informatie over de studieduur en researchmasters is 
ontleend aan het CROHO. 
Tabel 4.2: Bachelor diplomacohorten voltijd naar type doorstroom (bron: 1cHO 2010-2020) 
  2010 2011 2012 2013 2014 2015 2016 2017 2018 2019 2020 2021 
Hbo 
(Nog) geen doorstroom 41.016 43.893 41.193 43.005 46.810 48.060 50.998 52.537 50.937 50.511 55.134 55.410 
Vóór behalen bachelor 18 19 9 10 13 16 9 9 9 9 16 15 
Zelfde studiejaar 57 29 27 36 23 25 19 21 30 27 117 70 
Studiejaar na bachelor 1.565 1.729 1.635 1.792 1.651 1.768 1.796 1.939 2.084 2.383 2.710 2.266 
Tussenjaren 6.311 6.292 5.661 5.673 6.012 6.399 7.049 7.021 6.585 6.160 4.171 0 
Wo 
(Nog) geen doorstroom 3.326 3.826 3.405 3.762 4.255 4.477 4.713 4.915 5.468 6.246 8.459 14.945 
Vóór behalen bachelor 708 783 285 175 79 50 35 30 25 14 27 193 
Zelfde studiejaar 2.485 1.830 811 392 336 179 212 239 237 193 3.047 2.215 
Studiejaar na bachelor 18.586 22.411 22.454 22.822 23.941 22.333 22.165 21.962 23.017 25.037 25.363 22.591 
Tussenjaren 2.878 3.960 3.809 4.076 4.781 5.930 6.533 6.356 6.207 5.183 4.431 0 
Grijs gemarkeerde cellen zijn aangemerkt als ‘directe doorstroom’. 
De ‘internationale studenten’ zijn gemarkeerd door DUO (en opgenomen in het 1cHO). Internationale 
studenten zijn als volgt gedefinieerd: zij hebben hun voortgezet onderwijs (hoogste opleiding vóór het 
hoger onderwijs of secondary education) behaald in het buitenland óf hun vooropleiding is ‘onbekend’ én 
zij bezitten niet de Nederlandse nationaliteit. Als uitsluitend gekeken wordt naar de vooropleiding vóór het 
hoger onderwijs, dan kan het zijn dat de officiële registratie van vooropleiding ‘buitenlands’ en 
vooropleiding ‘onbekend’ apart worden weergeven. 
 
De definitie van migratieachtergrond is ontleend aan het CBS (2016, oude definitie, zie voor toelichting de 
inleiding): ‘Bij personen met een migratieachtergrond is ten minste één ouder in het buitenland geboren’. 
Een persoon heeft volgens de definitie van het CBS bovendien een westerse achtergrond als hij, zij of één 
van de ouders in Europa (exclusief Turkije), Noord-Amerika of Oceanië is geboren. Ook Indonesië en Japan 
worden tot de westerse landen gerekend. Als een persoon of één van de ouders in een ander land is 
49
geboren, heeft deze persoon volgens de definitie van CBS een niet-westerse migratieachtergrond. 
 
49 Zie: www.cbs.nl/nl-nl/achtergrond/2016/47/afbakening-generaties-met-migratieachtergrond 
Monitor Beleidsmaatregelen hoger onderwijs 2022-2023 |
