40%
35%
30%
25%
20%
15%
10%
5%
0%
 
Figuur 2.58: Aandeel studenten met een functiebeperking, naar land (bron: Eurostudent VII) 
 Samenvatting 
In dit tweede hoofdstuk van deze monitor is de in-en doorstroom in het hoger onderwijs geanalyseerd. 
Hierbij is ingegaan op de vooropleiding en achtergrond van deze studenten en is in beeld gebracht hoe de 
doorstroom en de instroom zich in de loop van de jaren hebben ontwikkeld. Hiervoor hebben we gebruik-
gemaakt van doorstroombestanden van DUO (BRON), CBS microdata, het 1cHO en surveys (Studenten-
monitor en Startmonitor). In deze paragraaf beschrijven we per onderzoeksvraag de belangrijkste 
uitkomsten.  
In hoeverre blijven de omvang en samenstelling van de doorstroom vanuit het vo en het mbo naar het hoger onderwijs 
stabiel na invoering van de maatregelen? 
Nadat vorig jaar in de instroomcijfers een duidelijk ‘corona-effect’ zichtbaar was (een instroompiek van het 
eerste corona eindexamencohort dat instroomde in 2020-2021) is dit jaar naar alle waarschijnlijkheid een 
‘basisbeurseffect’ te zien. Dat de instroom ten opzichte van vorig jaar wederom is gedaald, kan mogelijk 
verklaard worden door de herinvoering van de basisbeurs met ingang van het studiejaar 2023-2024. 
Studenten stellen hun intrede in het hoger onderwijs mogelijk een jaar uit. Hoewel de doorstroom per 
vooropleiding evenredig gedaald is, zijn er wel verschillen voor vooropleiding betreft de netto doorstroom 
(het aantal doorstromers ten opzichte van het diplomacohort). Voor vwo-gediplomeerden betekent dit een 
daling van 81 naar 76 procent, voor havo van 74 naar 69 procent en voor mbo van 40 naar 37 procent. Voor 
alle groepen is het doorstroompercentage historisch laag, lager dan ooit in de afgelopen tien jaar is 
geconstateerd. In deze monitor is niet onderzocht wat een mogelijke verklaring hiervoor is. Het zou kunnen 
dat de herinvoering van de basisbeurs meer potentiële studenten heeft doen besluiten om een tussenjaar te 
nemen dan in andere jaren. Pas komend jaar kan worden onderzocht of deze instroom weer is hersteld. 
Hoe is de doorstroom vanuit het vo en het mbo naar het hoger onderwijs verdeeld naar de achtergrondkenmerken van 
de ouders? 
Voor de doorstroom vanuit mbo, havo en vwo zijn er voor mannen en vrouwen dit jaar nauwelijks verschil-
len gevonden in hun (directe) doorstroom naar het hoger onderwijs. Studenten met een niet-westerse 
migratieachtergrond stromen in alle drie de vooropleidingsniveaus (iets) vaker door naar het hoger onder-
wijs dan studenten zonder migratieachtergrond. Dit verschil is het grootst bij de mbo-gediplomeerden. Wel 
worden er behoorlijke verschillen gevonden betreft bètastudies; voor mbo, have en vwo geldt, evenals in 
voorgaande jaren, dat mannen met een bètaprofiel vaker doorstromen naar een bètastudie dan vrouwen 
met een bètaprofiel. Behoudens een lichte stijging van het aandeel vrouwen uit het mbo met een 
bètaprofiel dat doorstroom naar een bètastudie in het hoger onderwijs, zijn ook hierin nauwelijks grote 
trendverschillen te zien. 
Monitor Beleidsmaatregelen hoger onderwijs 2022-2023 | 61 
 
IJsland
Noorwegen
Finland
Zweden
Nederland
Denemarken
Zwitserland
Ierland
Tsjechië
Polen
Luxemburg
Kroatië
Oostenrijk
Slovenië
Malta
Litouwen
Frankrijk
Portugal
Estland
Georgië
Hongarije
Turkije
Roemenië
