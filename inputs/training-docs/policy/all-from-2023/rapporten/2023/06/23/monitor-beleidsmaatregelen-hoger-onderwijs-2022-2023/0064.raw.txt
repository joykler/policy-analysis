Een analyse van de samenstelling van de studentpopulatie van selecterende opleidingen in vergelijking met 
opleidingen die niet selecteren tonen weinig verschillen tussen wel en niet selecterende opleidingen wat 
betreft het ouderlijk inkomen van studenten. Het aandeel eerstegeneratiestudenten is iets lager bij (net 
name) opleidingen met andere eisen (in het hbo) en kleinschalig en intensieve opleidingen (in het wo). Bij 
numerus fixus zijn verschillen in de nieuwe studentpopulatie klein als we kijken naar het opleidings- en 
inkomensniveau van ouders. Dit alles wil overigens niet automatisch zeggen dat bepaalde groepen ook een 
grotere toelatingskans hebben. Een grotere participatie van bepaalde groepen studenten in selecterende 
opleidingen kan ook komen omdat zij meer belangstelling hebben voor selecterende opleidingen (en daar-
mee ook in grotere getale deelnemen aan selectieprocedures). Om zorgvuldig na te gaan of er sprake is van 
ongelijkheid in relatie tot selectie zijn nadere multivariate analyses nodig en moeten ook achtergrond-
kenmerken bekend zijn van degenen die aan het selectieproces deelnamen. Daarover beschikken we niet. 
Overigens komen ook uit dat type onderzoeken soms niet-consistente resultaten naar voren die sterk 
fluctueren over de jaren heen.  
Monitor Beleidsmaatregelen hoger onderwijs 2022-2023 |
