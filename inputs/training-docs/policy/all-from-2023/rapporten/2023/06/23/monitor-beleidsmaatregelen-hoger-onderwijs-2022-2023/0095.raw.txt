Instroom in de master 
Als eerste kijken we naar het aantal studenten dat voor het eerst instroomt in een hbo- of wo-master 
(figuur 4.1). De postmasters zijn buiten beschouwing gelaten. De eerstejaarsinstroom in masters is sinds 
2016-2017 jarenlang toegenomen, zowel in het hbo als het wo. In 2022-2023 zien we echter een sterke 
afname van het aantal studenten dat instroomt in een master: in het wo is dit aantal gedaald van 57.411 
naar 50.686 (een afname van 12%). In het ho is een daling van acht procent te zien (van 6.446 naar 5.914 
studenten). Deze krimp heeft mogelijk te maken met het vooruitzicht van de herinvoering van de 
basisbeurs per studiejaar 2023-2024: studenten kunnen ervoor kiezen de start van hun master een jaar uit 
te stellen, zodat zij gebruik kunnen maken van de basisbeurs.  
70.000
60.000
50.000
40.000
30.000
20.000
10.000
0
12-13 13-14 14-15 15-16 16-17 17-18 18-19 19-20 20-21 21-22 22-23
Hbo Wo Ho
 
Figuur 4.1: Masterinstroom (excl. postmasters) naast soort hoger onderwijs in absolute aantallen (1cHO 2012-2022) 
Bijna alle studenten die instromen in een wo-master volgen deze als voltijdsopleiding (98%). In het hbo 
wordt juist vaker voor een deeltijd- of duale master gekozen (47% deeltijd, 40% voltijd en 13% duaal). Het 
aandeel studenten dat een voltijd hbo-master volgt is sinds 2015 wel gestegen van 22 tot veertig procent, 
terwijl het aandeel deeltijdstudenten in hbo-masters juist kromp van twee derde tot iets minder dan de 
helft. In het wo is het aandeel deeltijders de afgelopen jaren stabiel twee procent.  
 
Als we uitsplitsen naar vooropleiding vóór het hoger onderwijs, zien we dat de meeste wo-masterstudenten 
oorspronkelijk afkomstig zijn van het vwo (in 2022-2023 47%, zie figuur 4.2). In lijn met de dalende 
instroom in figuur 4.1, is ook de absolute instroom van studenten met een vwo-achtergrond die aan een wo-
master begonnen afgenomen van ruim 27.3 duizend in 2021-2022 naar 23.8 duizend in 2022-2023. Het 
aandeel studenten met een vwo-achtergrond in de wo-masters neemt echter over de jaren heen wel 
langzaam af, van zestig procent in 2013 tot 47 procent in het laatste jaar. In die tijd zijn de categorieën 
‘buitenlands’ en ‘overig’ juist iets gestegen. Uit analyses weten we dat deze laatste groep ook veel 
internationale studenten bevat (van hen zijn de vooropleidingen niet als ‘buitenlands’ geregistreerd; voor 
nadere uitleg verwijzen we naar de inleiding). Hiermee kunnen we stellen dat het aandeel studenten aan 
een wo-masteropleiding met een internationale vooropleiding (de categorie ‘buitenlandse vooropleiding’ en 
de categorie ‘overig’ samengenomen) in 2022-2023 na een kleine dip in 20-21 weer is toegenomen tot 37 
procent (zie ook figuur 4.3). De grafiek voor het hbo-lijkt wat meer te fluctueren; dat komt door het 
relatief kleine aantal studenten dat een hbo-master volgt. Het grootste deel van de hbo-masterstudenten 
(35%) heeft een havo-vooropleiding, of een internationale vooropleiding (36%, ‘buitenlandse vooropleiding’ 
en de categorie ‘overig’ samengenomen) 
Monitor Beleidsmaatregelen hoger onderwijs 2022-2023 | 95
