Om de kwaliteit van het onderwijs en de tevredenheid van studenten in kaart te brengen werd tot 2019 
gebruikgemaakt van gegevens uit de Nationale Studentenenquête (NSE). Net als in voorgaande jaren is er in 
deze editie van de Monitor dus geen gebruikgemaakt van gegevens uit de NSE. Reden hiervoor is het gebrek 
aan betrouwbare cijfers van de afgelopen jaren. In 2019 bevatte de NSE door problemen met het veldwerk 
12
niet voor alle opleidingen betrouwbare gegevens; in 2020 is de NSE vanwege COVID-19 niet doorgegaan. 
Daarom wordt de tevredenheid over de opleiding, inhoud van de opleiding, over docenten en over 
begeleiding dit jaar opnieuw uit de Studentenmonitordata gehaald, evenals het oordeel over hoe uitdagend 
de opleiding is (dit laatste oordeel kwam eerder ook al uit de Studentenmonitor). De tevredenheidsoordelen 
kunnen daarom enigszins verschillen van de NSE-figuren die in eerdere jaren zijn weergegeven. 
Doelgroepen 
Om onder andere de toegankelijkheid van het hoger onderwijs te bestuderen wordt in de analyses telkens 
onderscheid gemaakt tussen diverse respondentgroepen. De resultaten zijn altijd berekend voor het gehele 
hoger onderwijs en zijn doorgaans uitgesplitst voor hbo en wo. Voor zover er de beschikking is over 
achtergrondkenmerken is bij alle resultaten gekeken of er verschillen zijn tussen doelgroepen. Bij géén 
melding van verschillen (in de tekst), zijn er geen significante verschillen gevonden. Er is onder andere 
onderscheid gemaakt naar: 
▪ opleidingssector (croho-onderdeel); 
▪ opleidingskenmerken: lerarenopleidingen, tekortsectoren, bètatechnische opleidingen, opleidingen met 
selectie 
13
▪ studenten met een niet-westerse migratieachtergrond; 
▪ eerstejaars en ouderejaars; 
▪ bachelor en master; 
▪ mannen en vrouwen; 
14
▪ studenten met een vooropleiding in de Caribische delen van het Koninkrijk; 
▪ studenten die belemmerd worden door een functiebeperking; 
▪ studenten die studeren onder bijzondere omstandigheden; 
▪ eerstegeneratiestudenten (geen van beide ouders heeft een diploma in het hoger onderwijs behaald); 
▪ vooropleiding (mbo, havo, vwo); 
▪ internationale studenten; 
▪ werkende studenten; 
▪ oudere studenten; 
▪ woonsituatie (uit- en thuiswonenden); 
▪ lenende en niet-lenende studenten. 
 Leeswijzer 
De in paragraaf 1.6 genoemde vragen worden in de volgende hoofdstukken thematisch beantwoord. In alle 
hoofdstukken zijn zoveel als mogelijk de actuele ontwikkelingen binnen het onderwijslandschap in 
aanmerking genomen. De hoofdstukken sluiten telkens af met een samenvatting waarin de onderzoeks-
vragen worden beantwoord. Dit rapport bevat daarnaast een managementsamenvatting met een 
beschrijving van de belangrijkste conclusies en verschillen tussen studentgroepen. 
 
12 Brief van de Minister van OCW aan de Tweede Kamer. COVID-19 aanpak Hoger onderwijs, ref. 23816348, 19 maart 2020. 
13 Internationale studenten zijn als zodanig gemarkeerd in het 1cHO: studenten met een vooropleiding in de categorie ‘buitenlandse 
vooropleiding’, in de categorie ‘overig’, of in de categorie ‘onbekend’; én die een niet-Nederlandse nationaliteit hebben. Het veld met 
de code voor vooropleiding is voor een deel van de studenten niet gevuld (categorie ‘onbekend’). Studenten in de categorie 
‘vooropleiding onbekend’ zijn voor een groot deel internationale studenten. Ook de categorie ‘overig’ (zoals colloquia) bevat 
internationale studenten. Als in de deze monitor onderscheid gemaakt wordt naar het 1cHO-veld vooropleiding vóór het ho komt de 
categorie ‘onbekend’ (ook zo in het 1cHO opgenomen) gewoon voor. Dat betekent dat er niet in alle gevallen een één-op-een relatie is 
tussen vooropleiding, internationale studenten en migratieachtergrond. De definitie van migratieachtergrond is ontleend aan CBS: ‘Een 
persoon heeft een westerse achtergrond als hij/zij of één van de ouders in Europa (exclusief Turkije), Noord-Amerika of Oceanië is 
geboren. Ook Indonesië en Japan worden tot de westerse landen gerekend. Als een persoon of één van de ouders in een ander land is 
geboren, heeft deze persoon volgens de definitie van CBS een niet-westerse migratieachtergrond’: www.cbs.nl/nl-
nl/achtergrond/2016/47/afbakening-generaties-met-migratieachtergrond. Inmiddels is er een nieuwe definitie gemaakt. Omdat deze 
nog niet is verwerkt in de registers, wordt in deze monitor nog de oude definitie gebruikt. Dit is in lijn met de definitie die door OCW-
breed wordt gehanteerd. 
14 Zie voor definities en selecties paragraaf 2.2. 
Monitor Beleidsmaatregelen hoger onderwijs 2022-2023 | 24
