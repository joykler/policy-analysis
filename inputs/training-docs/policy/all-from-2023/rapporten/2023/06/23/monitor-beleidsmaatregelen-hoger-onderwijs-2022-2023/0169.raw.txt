7 Uitval en switch 
Josien Lodewick & Joris Cuppen 
 Inleiding en vraagstelling 
Veel studenten volgen in hun tweede studiejaar dezelfde opleiding als waar ze in het voorgaande jaar mee 
zijn gestart, binnen dezelfde instelling; dit zijn de zogenaamde herinschrijvers. We bekijken in dit hoofd-
stuk hoe deze groep studenten zich ontwikkelt. Er zijn echter ook studenten die zich niét opnieuw 
inschrijven; hoe vervolgen zij hun studieloopbaan? Studenten die voor een andere opleiding binnen dezelfde 
instelling kiezen, of voor een andere of dezelfde opleiding bij een andere instelling gaan, zijn ‘switchers’. 
Studenten die in het tweede jaar niet meer ingeschreven staan in het ho, beschouwen we als ‘uitvallers’. 
Met behulp van het 1cHO brengen we de ontwikkelingen rondom de groepen herinschrijvers, uitvallers en 
switchers in beeld. Met behulp van de Startmonitor vullen we zo veel mogelijk in waarom studenten wel of 
niet doorgaan met een studie, door te kijken naar factoren als het studiekeuzeproces en de wijze van 
oriëntatie op een studie. Uiteindelijk vormen onderstaande onderzoeksvragen de basis voor dit hoofdstuk: 
a) Verandert de uitval en switch in het eerste jaar hoger onderwijs, gelet op vooropleiding van de 
studenten en CROHO-sector van de opleiding (specifiek in bètatechnische studies)? 
b) Zijn er verschillen in uitval en switch tussen studenten met andere achtergrondkenmerken? 
c) Verandert het aandeel studenten dat uitvalt vanwege een bsa? 
d) Verandert het aandeel uitvallers en switchers dat als reden aangeeft een verkeerde studiekeuze te 
hebben gemaakt en zijn er verschillen in het studiekeuzeproces tussen studenten die uitvallen en niet 
uitvallen? 
e) Verschillen de rendementen van switchers met die van herinschrijvers? 
f) Verandert de uitval en switch in het eerste jaar hoger onderwijs van studenten uit de Caribische delen 
van het Koninkrijk? 
 Data en definities 
Dit hoofdstuk maakt gebruik van data uit het 1cHO en de Startmonitor. Het 1cHO wordt gebruikt voor de 
beschrijving van de ontwikkelingen in de omvang van de uitval en switch. De Startmonitor wordt gebruikt 
voor de verdiepende analyse van de redenen voor uitval en switch en de relatie tussen studiekeuze en 
uitval en switch. 
 
Voor het bepalen van de eerstejaarscohorten waarop de uitvalcijfers gebaseerd zijn, zijn de volgende 
definities, op basis van definities van DUO, gehanteerd: er is een selectie gemaakt van alle studenten met 
een hoofdinschrijving in het domein hoger onderwijs voltijd in de bachelor. Alleen studenten die niet 
eerder een diploma hebben behaald in het hoger onderwijs zijn meegenomen. Associate degrees zijn buiten 
beschouwing gelaten, evenals de levensbeschouwelijke universiteiten. De februari-instroom is eveneens 
achterwege gelaten (de selectie van het studiejaar is dus gelijk aan het eerste inschrijfjaar in het hoger 
65
onderwijs). De bestanden bevatten zowel Nederlandse als internationale studenten. Voor het bepalen van 
de studieuitval is een correctie toegepast voor joint degrees (switch binnen een joint degree wordt niet als 
switch beschouwd) en voor studenten die in hun eerste inschrijvingsjaar een bachelordiploma of 
masterdiploma hebben behaald. Ook studenten die zonder het behalen van een bachelordiploma in het 
tweede jaar doorstromen naar een master (het gaat dan vooral om studenten met een vooropleiding in de 
categorie ‘onbekend’, ‘overig’ of ‘buitenlands’) worden niet als uitvallers of switchers beschouwd. 
Studenten die op enig moment zijn overleden, zijn uit de bestanden verwijderd. In totaal zijn er voor de 
uitvalanalyses in dit hoofdstuk 1.497.353 eerstejaarsrecords geanalyseerd (gearceerde diagonaal), verdeeld 
over de instroomcohorten 2011-2012 t/m 2021-2022. Tabel 7.1 toont de aantallen. In dit hoofdstuk starten 
we de tijdreeksen bij 2011. 
 
65 De reden voor het achterwege laten van de februari-instroom is dat de herinschrijvingen voor deze groep niet zijn opgenomen in 
het laatste studiejaar. 
Monitor Beleidsmaatregelen hoger onderwijs 2022-2023 | 169
