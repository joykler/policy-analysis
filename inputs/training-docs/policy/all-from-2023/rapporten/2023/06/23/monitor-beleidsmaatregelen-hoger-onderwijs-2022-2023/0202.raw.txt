Verandert de uitval en switch in het eerste jaar hoger onderwijs van studenten uit de Caribische delen van het 
Koninkrijk? 
De switch in zowel het wo als het hbo is hoger onder studenten met een vooropleiding uit de Caribische 
delen van het Koninkrijk, dan onder studenten die hun vooropleiding in Europees Nederland volgden. De 
uitval uit het hbo is hoger onder studenten die hun vooropleiding in Europees Nederland volgden, dan onder 
studenten die dit in de Cariben deden; in het wo is dit beeld nipt omgekeerd. Hbo-studenten met een 
vooropleiding uit de Caribische delen van het Koninkrijk switchen nog steeds vaker van opleiding dan 
studenten zonder of met westerse migratieachtergrond en studenten met een niet-westerse migratie-
achtergrond; hun uitval is juist lager. Ook in het wo zijn de uitval en switch van studenten uit de Caribische 
delen van het Koninkrijk in vergelijking met de eerder genoemde groepen hoger. De verschillen tussen de 
eilanden fluctueren relatief veel over de jaren heen. 
 
Monitor Beleidsmaatregelen hoger onderwijs 2022-2023 | 202
