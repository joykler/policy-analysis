35%
30%
25%
20%
15%
10%
5%
0%
 
Figuur 6.1: Studenten die in hun studie beperkt worden door een gezondheidsprobleem in Nederland en andere 
Europese landen (bron: Eurostudent VII). 
Andere omstandigheden 
Van de groep studenten (10%) die in de afgelopen twaalf maanden te maken hebben gehad met ‘andere’ 
omstandigheden, ervaart 68 procent hiervan ernstige hinder bij hun studie. Dat is vijftien procent van de 
totale groep. De impact hiervan is dus best fors en daarom hebben we gekeken naar wat die ‘andere’ 
omstandigheden zijn. Welke bijzondere omstandigheden maken deze groep zo kwetsbaar? Studenten 
konden in de vragenlijst gebruikmaken van de antwoordcategorie ‘andere’ omstandigheden om zo in eigen 
woorden te omschrijven hoe die omstandigheden eruit zagen. Hieruit blijkt dat mentale gezondheids-
problemen/psychische aandoeningen (28%) het vaakst worden genoemd (wel en niet gerelateerd aan 
corona), gevolgd door problemen in de gezinssituatie en of in de privésfeer (20%). Bij de eerste categorie 
gaat het voornamelijk om depressie, burn-out, trauma’s, angst- en paniekaanvallen en eetstoornis. 
Problemen in de privésfeer hebben betrekking op conflicten in de familie, scheiding of relatieproblemen 
van ouders, mantelzorg, ontslag van een ouder, geen of moeizaam contact met ouders, gezondheid van 
broer of zus. Op een gedeelde derde plaats (15%) noemen studenten overlijden van grootouders of 
zelfdoding van goede vrienden of studiegenoten. Het hebben van een ziekte wordt eveneens in 15 procent 
van de gevallen als een bijzondere omstandigheid beschreven. Specifiek gaat het daarbij om long-covid, 
ziekte van Pfeiffer, een chronische aandoening, hartfalen, operaties of andere medische ingrepen. Een op 
de tien studenten noemt gebeurtenissen in de wereld en de impact daarvan op zijn of haar functioneren als 
een bijzondere omstandigheid. Hierbij gaat het vooral om de coronapandemie en de lockdowns. Daarnaast 
wordt (in mindere mate) de oorlog in Oekraïne genoemd. Omstandigheden in minder dan tien procent 
genoemd, zijn: ziekte van een familielid of andere naaste (5%), financiële problemen (5%), fysiek (seksueel) 
geweld (2%) en seksuele geaardheid (1%). 
Belemmeringen bij studie en in het dagelijks leven 
Figuur 6.2 laat zien in hoeverre studenten met bijzondere omstandigheden zich belemmerd voelen in hun 
studie en in het dagelijks leven. In de figuur zijn de groepen met zwangerschap/bevalling (n=41), transitie 
naar gewenst geslacht (n=77) en topsporter met A-status (n=2) niet meer weergeven vanwege kleine aan-
tallen (zie tabel 6.2). De grootste belemmering op de studievoortgang wordt veroorzaakt door studenten 
met ‘andere omstandigheden’ waarbinnen mentale problemen, psychische aandoeningen en problemen in 
de privésfeer of gezinssituatie de belangrijkste klachten waren. Verslaving, woon- of leefproblemen en de 
zorg voor kinderen zorgen ook in belangrijke mate voor belemmeringen in de studievoortgang. Studenten 
met andere bijzondere omstandigheden ervaren in 60 procent van de gevallen belemmeringen in het 
dagelijks leven en 68 procent ervaart belemmeringen bij hun studie. Verslaving, woon en leefproblemen en 
problemen met het aanpassen aan Nederland hebben ook een negatieve invloed op het dagelijks leven. Aan 
studenten met mantelzorgtaken en zorg voor kinderen is alleen gevraagd naar studiebelemmeringen. 
Gegevens over de invloed op het dagelijks leven ontbreken dan ook voor deze twee groepen in 
onderstaande figuur 6.2. 
Monitor Beleidsmaatregelen hoger onderwijs 2022-2023 | 148 
 
IJsland
Noorwegen
Finland
Zweden
Nederland
Denemarken
Zwitserland
Ierland
Tsjechië
Polen
Luxemburg
Kroatië
Oostenrijk
Slovenië
Malta
Letland
Frankrijk
Portugal
Estland
Georgië
Hongarije
Turkije
Roemenië
