▪ Een nieuw onderdeel van het studiefinancieringsstelsel is het levenlanglerenkrediet. Het gaat hier om 
een lening voor het betalen van het collegegeld (hoger onderwijs) of het lesgeld (mbo). Voor mbo is 
deze maatregel ingegaan vanaf 1 augustus 2017, voor hbo en universiteit vanaf 1 september 2017. Deze 
leenmogelijkheid is bedoeld voor mensen in de leeftijd van 30-55 voor bij-, na- of omscholing. Voor 
deeltijdopleidingen geldt de ondergrens van 30 jaar niet. De regering hoopt met deze maatregel de 
groep werkenden te motiveren om zich te blijven scholen. De leenvoorziening is in grote lijnen 
4 
hetzelfde als het studievoorschot, met als verschil dat de terugbetalingstermijn vijftien jaar is. 
 Herinvoering basisbeurs per 1-9-2023 
In het coalitieakkoord is eind 2021 opgenomen dat het nieuwe kabinet voornemens was de basisbeurs 
opnieuw in te voeren in het hoger onderwijs en het leenstelsel daar af te schaffen. Op 6 juni jl. is het 
wetsvoorstel aangenomen in de Eerste Kamer. Voor het studiejaar 2023-2024 wordt het bedrag eenmalig 
aangevuld met een koopkrachtmaatregel voor uitwonende studenten. Daarnaast wordt de aanvullende 
beurs voor ho-studenten verbreed en zijn er maatregelen aangekondigd om het niet-gebruik van de 
5
aanvullende beurs tegen te gaan. De wet regelt tevens een tegemoetkoming voor studenten die onder het 
leenstelsel hebben gestudeerd.  
 Wet Kwaliteit in verscheidenheid 
In 2013 is de Wet Kwaliteit in verscheidenheid hoger onderwijs van kracht geworden. Speerpunten hierin 
zijn het verbeteren van de studiekeuze en de aansluiting tussen de onderwijssectoren en (daarmee) het 
tegengaan van studieuitval, het verbeteren van de doorstroom en daarnaast het bevorderen van excellentie 
in het hoger onderwijs en van de differentiatie in het onderwijsaanbod. Hiermee wil het kabinet bereiken 
dat hogescholen en universiteiten hun opleidingsaanbod beter afstemmen op de veranderende behoeften en 
6
wensen van studenten en de arbeidsmarkt en dat hogescholen en universiteiten zich specialiseren. De 
volgende maatregelen zijn inmiddels ingevoerd: 
▪ Betere herkenbaarheid opleidingen. Hogescholen en universiteiten moeten beter herkenbare namen 
voor hun opleidingen gebruiken: vergelijkbare opleidingen moeten dezelfde soort naam krijgen. 
▪ Driejarig hbo voor studenten uit het vwo. Hbo-opleidingen mogen driejarige opleidingen voor studenten 
uit het vwo inrichten. Zo wordt het hbo voor hen aantrekkelijker. 
▪ Bredere bachelorstudies. Universiteiten en hogescholen kunnen bestaande opleidingen samenvoegen om 
zo een brede bachelor te maken. Binnen die brede bachelor kunnen studenten hun eigen route of accent 
kiezen. Hierdoor hoeven studenten minder snel van studie te wisselen. Opleidingen mogen binnen vijf 
jaar terug naar de oude, smallere opleidingen als zij dat willen. 
▪ Definitieve invoering associate degree. Het associate degreeprogramma is een kortere hbo-studie die 
sterk gericht is op de arbeidsmarkt. De overheid voert dit programma definitief in. Doel is om 
doorstuderen aantrekkelijker te maken. Vooral mbo-4 studenten en mensen met een aantal jaren 
werkervaring vergroten met de associate degree hun kansen op de arbeidsmarkt. 
▪ Aanpassing titels hbo. Afgestudeerde hbo-studenten mogen de titel Bachelor of Master voeren. Aan deze 
titels mogen zij ‘of Laws’, ‘of Business Administration’ of ‘of Nursing’ toevoegen. De toevoeging hangt 
af van hun opleiding. Vanaf 1 januari 2014 mogen afgestudeerde hbo-studenten ook de toevoeging ‘of 
Arts’ en ‘of Science’ voeren. Zo zijn de titels beter herkenbaar op de (internationale) arbeidsmarkt. 
▪ Vervroeging aanmelddatum naar 1 mei. Aspirant-studenten die zich uiterlijk op 1 mei aanmelden, 
hebben recht op studiekeuzeadvies en hebben toelatingsrecht. Aspirant-studenten die zich na 1 mei 
aanmelden hebben geen recht op een studiekeuzeadvies en verliezen ook hun toelatingsrecht. Zij zijn 
‘toelaatbaar’: de instelling bepaalt onder welke voorwaarden zij toegelaten of geweigerd worden. 
▪ Doorstroom hbo-propedeuse. Studenten met een hbo-propedeuse en zonder vwo-diploma krijgen geen 
toelatingsrecht meer tot een universitaire opleiding. Universiteiten mogen sinds studiejaar 2013-2014 
toelatingseisen stellen. Het gaat er niet om de doorstroom te beperken, maar om nadere eisen te 
kunnen stellen en daarmee de uitval/switch in het wo te verminderen. 
 
4 Wijziging van onder meer de Wet studiefinanciering 2000. Memorie van toelichting. Tweede Kamer der Staten-Generaal, 
vergaderjaar 2014–2015, 34 035, nr. 4. 
5 De wet bevat ook maatregelen die studenten met een mbo-achtergrond raken. Deze worden hier buiten beschouwing gelaten. 
6 https://www.rijksoverheid.nl/onderwerpen/hoger-onderwijs/inhoud/aanbod-opleidingen-hoger-onderwijs. 
Monitor Beleidsmaatregelen hoger onderwijs 2022-2023 |
