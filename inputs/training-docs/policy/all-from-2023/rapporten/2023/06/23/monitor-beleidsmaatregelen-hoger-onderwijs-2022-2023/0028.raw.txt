Voor de instroom in associate degrees is een selectie gemaakt van de opleidingscodes groter dan 80000 en 
lager dan 81000 (of de code type hoger onderwijs = ad) met een hoofdinschrijving die voldoet aan de 
voorwaarde eerstejaars hoger onderwijs (‘=1’). Hiermee wordt alle eerstejaars instroom in een associate 
degree meegenomen van degenen die voor het eerst in het hoger onderwijs instromen. Ook hier geldt dat 
de studenten die bijvoorbeeld switchten van een hbo-bachelor naar een associate degree buiten 
beschouwing zijn gelaten. In de figuren is steeds aangegeven of de figuur betrekking heeft op 
voltijdstudenten of ook op duale studenten en deeltijdstudenten. 
 
Voor de indeling in bètatechniek en overige studies is gebruikgemaakt van de indeling die de Platform 
Talent voor Technologie hanteert (voorheen Platform Bèta Techniek). Deze indeling wordt geactualiseerd 
door DUO en is door DUO verstrekt aan ResearchNed. Hierin zijn opleidingen per instelling in het hoger 
onderwijs ingedeeld in vijf clusters, waarvan de eerste twee clusters (*) gelden als bètatechniek, te weten: 
bèta natuur & techniek (*); studies met een bètagehalte >50% (*); lerarenopleiding bètatechniek; studies 
met een bètagehalte <50% en overig hoger onderwijs. De typering van bètatechniek en niet-bètatechniek 
(voor de berekening van de bètatoegang) voor het toeleverend onderwijs is gedaan op basis van de 
profielen (havo-vwo) en de domeincodes (mbo). De opleidingen met de techniekindicatie ‘Technisch’ in het 
crebo zijn aangemerkt als bètatechnische opleidingen, evenals de profielen (of combinatieprofielen) met 
NG of NT in havo en vwo. 
 
Voor de definitie van internationale studenten is gebruikgemaakt van de definitie zoals die is opgenomen in 
het 1cHO. Internationale studenten zijn studenten die een vooropleiding hebben behaald in het buitenland, 
óf een vooropleiding hebben die wordt geplaatst in de categorie ‘overig’ of in de categorie ‘onbekend’. 
Verder hebben zij een niet-Nederlandse nationaliteit. Studenten met meerdere nationaliteiten waarvan er 
een Nederlands is, worden niet beschouwd als internationale student. De definitie van ‘internationale 
studenten’ is hiermee gebaseerd op velden uit het 1cHO: hoogste vooropleiding vóór het hoger onderwijs en 
nationaliteit. De hoogste vooropleiding vóór het hoger onderwijs is daarnaast ook gebruikt in een aantal 
figuren om na te gaan met welke diploma de bachelorstudenten zijn ingestroomd. Dit veld kan de volgende 
waarden hebben: 
▪ v(m)bo (regulier Nederlands diploma vmbo); 
▪ havo (regulier Nederlands diploma havo); 
▪ mbo (regulier Nederlands diploma mbo); 
▪ vwo (regulier Nederlands diploma vwo); 
▪ buitenlands (studenten met buitenlandse diploma of Europese school); 
▪ overig (dit bevat: toelatingsexamens, colloquium doctum, vooropleidingsonderzoek, beschikkingen, 
verklaringen toetsingscommissie, ministeriele beschikking, overige getuigschriften en niet voltooide 
vooropleidingen); 
▪ onbekend. 
 
Van de categorie ‘onbekend’ wordt de grootste groep (indien deze categorie gecombineerd wordt met de 
nationaliteit) gevormd door internationale studenten. Van hen zijn geen ‘officiële’ vooropleidingen 
geregistreerd, maar door de combinatie met de nationaliteit is een groot deel van deze groep wel als 
internationale student in dit rapport opgenomen.  
 
Daarnaast is gebruikgemaakt van de Studentenmonitor hoger onderwijs (2015-2021) en de Startmonitor 
Hoger Onderwijs (2009-2021) voor schattingen van de sociale herkomst van studenten en de vaststelling van 
studenten met functiebeperking. Hierbij is gekeken naar studenten die ook daadwerkelijk in het onderwijs 
belemmeringen ondervinden als gevolg van hun functiebeperking. Hiervoor is een selectie gemaakt van 
19
studenten met veel tot zeer veel belemmeringen tijdens hun studie als gevolg van hun functiebeperking.  
 
19 In de Startmonitor is deze vraag de laatste drie jaar veranderd (het hebben van belemmeringen is in een filtervraag opgenomen). 
Voor beide onderzoeken geldt dat na invoering van de AVG in 2018 een toestemmingsvraag is opgenomen bij de vraag over 
functiebeperking. Dit kan verschillen geven met voorgaande jaren. Hiermee moet rekening gehouden worden bij de interpretatie. 
Monitor Beleidsmaatregelen hoger onderwijs 2022-2023 |
