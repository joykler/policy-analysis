In het hbo vallen eerstegeneratiestudenten iets vaker uit, maar ze switchen wel iets minder vaak dan studenten 
met hoogopgeleide ouders. Het aandeel switchers is onder mbo-gediplomeerden echter wél hoger bij eerste-
generatiestudenten. In het wo is zowel de uitval als de switch van studenten met een vwo-achtergrond 
hoger onder eerstegeneratiestudenten. Bij vwo-gediplomeerden in het hbo is er geen verschil tussen 
eerstegeneratiestudenten en studenten met hoogopgeleide ouders.  
 
Eerstegeneratiestudenten genereren meer inkomsten uit arbeid en een aanvullende beurs. Zij lenen minder dan 
studenten met een ho-achtergrond en ontvangen gemiddeld een lagere ouderbijdrage. Wanneer zij lenen, 
doen ze dit vaker omdat ze onvoldoende ouderbijdrage ontvangen. Zij ervaren ook meer financiële 
problemen. 
Studenten met ouders met een laag inkomen 
Het kunnen aanboren van financiële hulpbronnen is niet voor alle studenten vanzelfsprekend. Een gebrek aan 
financiële middelen kan invloed hebben op de studieloopbaan. De helft van de universitaire studenten heeft 
ouders die én hoog opgeleid zijn én in de hoogste inkomensgroepen vallen. In het hbo beslaat deze groep 
ongeveer dertig procent van het totaal. De aanvullende beurs compenseert een lagere ouderbijdrage voor 
studenten met ouders uit lagere inkomensgroepen. Eén op de drie studenten ontvangt een aanvullende 
beurs. Studenten waarvan de ouders in de laagste inkomensgroepen ontvangen vaker een aanvullende beurs 
en lenen vaker én iets meer. Hoewel ze iets minder vaak een betaalde baan hebben, genereren ze wel 
meer inkomsten uit betaalde arbeid. Ze ontvangen minder ouderbijdrage dan studenten met ouders uit de 
hogere inkomensgroepen. Uiteindelijk komen de maandinkomens van studenten met meer en minder ver-
dienende ouders ongeveer gelijk uit. Toch ervaren degenen met ouders met een laag inkomensniveau vaker 
financiële problemen (in combinatie met factoren als studievoortgang, lening en opleiding van ouders). 
 
Studenten met ouders uit de lagere inkomensgroepen hebben een gemiddeld lagere studievoortgang en lopen 
minder goed op schema, ondanks dat zij meer tijd besteden aan hun studie. Ze hebben ook iets minder vaak een 
betaalde baan. Als zij wél een baan hebben is de reden daarvoor vaker om in hun levensonderhoud of 
studiekosten te voorzien of anderen te ondersteunen, waar studenten met ouders met een hoger inkomen 
vaker werkervaring als motief hebben om te werken. Studenten met ouders met een lager inkomen zijn 
minder vaak tevreden over de inhoud van de opleiding en vaker tevreden over hun docenten. 
 
Studenten met ouders uit een lagere inkomensgroep vallen vaker uit en switchen ook vaker. Voor studenten van 
ouders met een bovenmodaal inkomen die uitvallen of switchen is ‘een verkeerde studiekeuze’ vaker de 
reden geweest dan voor studenten met minder verdienende ouder. 
Studenten met een niet-westerse migratieachtergrond 
De definitie van migratieachtergrond die in de monitor is gebruikt is de (oude) definitie van het CBS. Als ten 
minste één ouder in het buitenland is geboren, is er sprake van een migratieachtergrond. Het gaat dan om 
een westerse achtergrond als het geboorteland in Europa (excl. Turkije), Noord Amerika of Oceanië ligt 
(ook Indonesië en Japan worden tot de westerse landen gerekend); in andere gevallen spreken we van een 
niet-westerse migratieachtergrond. 
 
Het afgelopen studiejaar had achttien procent van alle nieuwe voltijdstudenten in het hoger onderwijs een niet-
westerse migratieachtergrond. Studenten met een niet-westerse migratieachtergrond stromen vanuit alle 
vooropleidingen (mbo, havo, vwo) iets vaker door naar het hoger onderwijs dan studenten zonder migratie-
achtergrond. Dit verschil is het grootst onder mbo-gediplomeerden. Mannelijke studenten met een niet-
westerse migratieachtergrond zijn ondervertegenwoordigd in selectieopleidingen. Het percentage studen-
ten met een niet-westerse achtergrond dat na een bachelor doorstroomt naar een master loopt achter bij 
studenten met een Nederlandse achtergrond; dit verschil lijkt (vooral in het wo) langzaam toe te nemen. 
Monitor Beleidsmaatregelen hoger onderwijs 2022-2023 | 13
