Zijn er verschillen in uitval en switch tussen studenten met andere achtergrondkenmerken? 
Op het instroomcohort 2019-2020 na, is het al jaren zo dat − ongeacht vooropleiding − het aandeel hbo-
studenten dat uitvalt of switcht onder studenten met een niet-westerse migratieachtergrond, groter is dan 
onder studenten met een Nederlandse achtergrond. Nader verdiepend onderzoek is nodig om de oorzaken 
hiervan te achterhalen. Onder vrijwel alle hbo-eerstejaars uit instroomcohort 2021-2022 is de uitval en 
switch toegenomen. Enkel onder de groep studenten uit het vwo met een niet-westerse migratieachter-
grond, nam de uitval en switch met één procentpunt af (naar 27%). Het verschil tussen studenten met en 
zonder niet-westerse migratieachtergrond is het kleinst onder hbo-eerstejaars afkomstig van het vwo (2 
ppnt.) en het grootst onder studenten met een mbo-diploma (8 ppnt.).  
 
Gelet op vooropleiding en migratieachtergrond zien we dat de totale uitval en switch hoogst is onder hbo-
studenten met een havo-diploma en een niet-westerse migratieachtergrond (39%). Ongeacht vooropleiding, 
is de uitval en switch in alle gevallen het hoogst onder studenten met een niet-westerse migratieachter-
grond; bij eerstejaars met een vwo-diploma is het verschil tussen beide groepen het kleinst (2 ppnt.). Hbo-
studenten met een havo of mbo-vooropleiding en een niet-westerse migratieachtergrond switchten vaker 
dan hun directe vergelijkingsgroep; studenten uit het vwo met een Nederlandse achtergrond switchen net 
iets vaker dan studenten met een niet-Nederlandse achtergrond. De uitval is onder havisten hoger bij 
studenten met een Nederlandse achtergrond; onder studenten uit het vwo is de uitval van studenten met 
een niet-westerse migratieachtergrond hoger (onder studenten met een mbo-achtergrond is er geen 
verschil). Bij wo-studenten zijn de verschillen tussen herinschrijvers naar migratieachtergrond vergelijkbaar 
met die in het hbo; 68 procent van de studenten met en 73 procent van de studenten zonder niet-westerse 
migratieachtergrond schrijft zich het opvolgende jaar weer in voor dezelfde opleiding. Wo-studenten met 
een niet-westerse migratieachtergrond switchen iets vaker. 
 
Uitval en switch is, gelet op geslacht, bij vrouwen over het algemeen lager dan bij mannen (verschil van 7 
ppnt.), maar het verschil tussen beide groepen is de afgelopen instroomcohorten kleiner geworden. Het 
verschil is het grootst in het wo. 
 
Het aandeel ho-studenten dat uitvalt/switcht, is hoger wanneer zij een functiebeperking hebben dan 
wanneer zij geen functiebeperking hebben. Dit lijkt erop te wijzen dat studenten met een functiebeperking 
een hogere kans hebben om uit te vallen of te switchen. We zien, na een daling van de uitval/switch voor 
instroomcohort 2019-2020 de laatste twee jaar voor vrijwel alle studenten weer een stijging in de uitval en 
switch. Studenten met een functiebeperking en studenten met een mbo-achtergrond geven vaker aan dat 
de opleiding of instelling uitval had kunnen worden voorkomen. 
 
Er zijn minimale verschillen in de uitval en switch tussen Nederlandse studenten met een vwo-achtergrond 
en internationale studenten gevonden. In de laatste jaren geldt dat er minder internationale studenten dan 
Nederlandse uitvielen of switchten. Binnen deze groep, is er met name sprake van switch (23%), waar het 
bij internationale studenten juist vaker om uitval gaat (14%). In het hbo valt de groep die instroomt na een 
tussenjaar iets vaker uit dan de groep die geen tussenjaar nam, in het wo is dat juist omgekeerd. 
Verschillen zijn klein. 
 
Als we dan ook nog kijken naar eindexamenprofiel van havisten, zien we dat in het hbo de uitval en switch 
het hoogste zijn onder studenten met een C&M en E&M profiel. De totale uitval en switch onder hbo-
studenten met een vwo-diploma is het laagst onder studenten met een vwo-diploma NT of CM. Het aandeel 
studenten met een vwo-achtergrond in het wo dat zich opnieuw inschrijft voor dezelfde opleiding, is het 
hoogst onder studenten met een NT-profiel. Herinschrijvers hebben over het algemeen een hoger 
gemiddeld eindexamencijfer dan studenten die switchen of uitvallen: dit is al jaren jaar het geval. 
 
Eerstegeneratiestudenten (zonder migratieachtergrond) vallen zowel in het hbo als het wo vaker uit dan 
studenten met ouders die een ho-diploma behaalden. In het hbo switchen ze iets minder vaak, in het wo 
juist iets vaker. Voor wo-studenten met een niet-westerse migratieachtergrond is de situatie iets anders: 
eerstegeneratiestudenten en studenten met ouders in het ho vallen nagenoeg even vaak uit, de switch is 
hoger onder de eerste groep.  
Monitor Beleidsmaatregelen hoger onderwijs 2022-2023 | 200
