Het levenlanglerenkrediet (LLLK) is bedoeld voor studenten aan een erkende opleiding (mbo, hbo, wo), die geen 
recht (meer) hebben op reguliere studiefinanciering en voldoen aan daartoe gestelde eisen. In 2022 leenden 
bijna 14.000 studenten (incl. mbo) vanuit het levenlanglerenkrediet een maandbedrag van gemiddeld 233 
euro.  
 
Studenten zijn voorzichter geworden als het gaat om het afsluiten van een studielening, zo blijkt uit een onder-
zoek naar leenmotieven. Meer studenten dan vorig jaar hebben principiële bezwaren tegen lenen of geven 
aan dat lenen wordt afgeraden door ouders. Zij zeggen ook vaker dat zij ervoor kiezen om te werken in 
plaats van te lenen. Daarnaast is kennisgebrek over leenvoorwaarden als motief om niet te lenen belang-
rijker geworden. Ook bij studenten die wel lenen zien we dat de invloed van ouders verandert: steeds 
minder studenten lenen op advies van hun ouders. Ook steeds minder vaak noemen lenende studenten de 
gunstige leenvoorwaarden als motief om te lenen.  
 
Het inkomen van studenten bestaat meestal uit een combinatie van ouderbijdrage, inkomen uit betaalde arbeid, 
lening en/of aanvullende beurs, die samen zorgen voor een inkomen van ruim 1.300 euro per maand. Verschillen 
manifesteren zich met name in de ouderbijdrage en het inkomen uit arbeid: zijn ouders hoogopgeleid of 
hebben zij een hoger inkomensniveaus, dan ontvangen studenten ook een groter deel van hun inkomen van 
hun ouders en lenen zij ook een groter deel van hun inkomen. Studenten met ouders die een lager 
opleiding- en inkomensniveau hebben genereren meer inkomsten uit betaalde arbeid en de aanvullende 
beurs. Uiteindelijk zijn hierdoor de verschillen in het totale inkomen van studenten beperkt.  
 
In 2021-2022 ervaart 22 procent van de studenten ernstige financiële moeilijkheden. Dit aandeel is sinds vorig 
jaar fors gestegen (toen was dit 17%). Eerstegeneratiestudenten en studenten met ouders uit lagere 
inkomensniveaus, studenten met studieachterstand, studenten met een studielening en studenten met een 
functiebeperking ervaren meer financiële problemen dan hun vergelijkingsgroepen. Het gelijktijdig 
voorkomen van deze studentkenmerken zorgt voor een cumulatie van financiële moeilijkheden. 
Eerstegeneratiestudenten 
Studenten waarvan beide ouders géén opleiding in het hoger onderwijs hebben genoten, noemen we eerste-
generatiestudenten. Deze studenten zijn als eerste generatie van hun naaste familie ingeschreven in het 
hoger onderwijs. Voor deze groep is het hoger onderwijs minder vertrouwd en om die reden is er in het 
kader van toegankelijkheid en kansengelijkheid veel beleidsaandacht voor deze groep. Het opleidingsniveau 
van de ouders van studenten is niet opgenomen in het 1cHO; de resultaten over deze groep studenten in dit 
rapport over eerstegeneratiestudenten zijn gebaseerd op CBS microdata en op surveydata (Start- en 
Studentenmonitor). 
 
Eerstegeneratiestudenten uit het mbo stromen minder vaak door naar het hoger onderwijs dan mbo-gediplomeer-
den met hoogopgeleide ouders. Vanuit havo en vwo stromen zijn er nauwelijks nog doorstroomverschillen 
tussen scholieren met (een) hoogopgeleide ouder(s) en scholieren waarvan minstens één ouder hoog-
opgeleid is. Het aandeel eerstegeneratiestudenten in het hbo is hoger dan in het wo. Over de gehele hbo-
instroom bekeken treffen we de meeste eerstegeneratiestudenten aan in de mbo-hbo doorstroom. Het 
aandeel eerstegeneratiestudenten is eveneens hoger onder studenten met een migratieachtergrond en 
neemt af met het stijgen van het onderwijsniveau. 
 
In hun studiekeuze maken eerstegeneratiestudenten soms andere afwegingen dan studenten met hoogopgeleide 
ouders. Zij vinden bijvoorbeeld een goed beroepsperspectief relatief belangrijk, waar studenten met 
hoogopgeleide ouders de inrichting van de studie juist zwaarder mee laten wegen. Ook lijken ze van andere 
studiekeuzebronnen gebruik te maken; zo nemen ze bijvoorbeeld vaker direct contact op met instellingen.  
 
Eerstegeneratiestudenten lopen gemiddeld iets minder vaak op schema in hun opleiding dan studenten met 
hoogopgeleide ouders. Zij besteden relatief meer tijd aan een betaalde baan naast hun studie en geven als 
reden om te werken vaker aan dat ze dit doen om in het levensonderhoud te voorzien of om de studie te 
bekostigen. Zij verrichten minder vaak bestuurs- of vrijwilligerswerk en volgen minder vaak een honours-
programma dan met hoogopgeleide ouders. 
Monitor Beleidsmaatregelen hoger onderwijs 2022-2023 | 12
