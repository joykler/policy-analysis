▪ Afschaffing gewogen loting. In het kader van de Wet Kwaliteit in verscheidenheid wordt sinds studiejaar 
2017-2018 geen gebruik meer gemaakt van gewogen loting bij numerusfixusopleidingen. In plaats 
daarvan wordt enkel een procedure van decentrale selectie ingezet: opleidingen mogen dan volledig 
zelf studenten selecteren om een betere match tussen student en opleidingen te bewerkstelligen. De 
inhoud van selectieprocedures wordt door de instellingen en/of opleidingen zelf bepaald. Wel moet de 
selectie plaatsvinden op grond van minimaal twee kwalitatieve selectiecriteria (bijvoorbeeld één 
cognitief en één non-cognitief). Studenten moeten zich uiterlijk 15 januari aanmelden voor een studie 
met decentrale selectie. Als er minder aanmeldingen dan plaatsen zijn, vindt er geen selectie plaats. 
Decentrale selectie beoogt er voor te zorgen dat de meest geschikte studenten zullen worden 
9
toegelaten. Er is een wetsvoorstel in de Tweede Kamer aangenomen waarin decentrale loting als 
selectiemethode toegevoegd wordt aan het selectie-instrumentarium voor numerus fixus opleidingen. 
Het wetvoorstel moet nog behandeld worden in de Eerste Kamer. Aanleiding voor dit voorstel waren 
signalen dat na de afschaffing van loting de studentpopulatie aan numerusfixusopleidingen minder 
divers is geworden omdat bepaalde groepen minder kans maken de selectie succesvol te doorlopen (of 
ervan afzien vanwege zelfselectie). 
 Bindend studieadvies 
Instellingen in het hoger onderwijs zijn wettelijk verplicht om elke student aan het einde van het eerste 
studiejaar een advies te geven over het wel of niet voortzetten van hun opleiding. De wet biedt daarnaast 
de mogelijkheid om een bindend studieadvies (bsa) te geven, een bindende beslissing over de voortgang van 
de opleiding. Of een instelling een bsa hanteert, mag ze zelf bepalen. Als het wordt ingevoerd dient de 
10
instelling zich wel aan enkele regels te houden die in de wet zijn vastgelegd. Wanneer het advies negatief 
is moeten studenten stoppen met de opleiding. Het studieadvies is negatief als er te weinig studiepunten 
zijn behaald (gemiddeld ligt de grens van minimaal te behalen studiepunten rond de 45 EC) en/of wanneer 
de student niet voldoet aan kwalitatieve eisen die de instelling hanteert. De meeste instellingen koppelen 
het bsa aan een minimum aantal te behalen studiepunten, maar het bsa kan ook bestaan uit kwalitatieve 
eisen. De regels en het minimaal te behalen aantal studiepunten staan omschreven in de onderwijs- en 
examenregeling (OER) van elke opleiding. Elke opleiding bepaalt zelf de norm. In de coronatijd is de bsa-
norm voor veel studenten versoepeld: in het hbo is het bindend studieadvies uitgesteld naar het volgende 
jaar, in het wo is het aantal benodigde ec’s voor een positief advies generiek verlaagd met tien tot vijftien 
procent.  
 Coronamaatregelen 
De coronamaatregelen die nu zichtbaar zijn in de trendgegevens hebben vooral betrekking op versoepeling 
van de vooropleidingseisen voor instroom in de studiejaren 2020-2021, 2021-2022 en 2022-2023. Naast 
afgelasting van het centraal schriftelijk examen in het voortgezet onderwijs in 2020, was er een jaar later 
sprake van de zogeheten ‘duimregeling’. Diplomakandidaten die dat nodig hadden om te slagen, mochten 
een vak (zijnde geen kernvak) wegstrepen. Dat betekent dat dit vak niet werd meegeteld bij de bepaling 
van de uitslag. Daarnaast was er sprake van een halvering van het wettelijk collegegeld voor alle studenten 
in de 2021-2022. Eerstejaars (en tweedejaars aan lerarenopleidingen) die al de helft betaalden, betaalden 
in dat jaar een kwart van het collegegeld. 
 Vraagstelling 
In dit onderzoek is een groot aantal onderzoeksvragen geformuleerd die in de verschillende hoofdstukken 
worden beantwoord. De analyses zijn uitgevoerd op data uit meerdere bronnen (zie §1.7). In onderstaand 
overzicht zijn alle onderzoeksvragen opgenomen, inclusief de verwijzing naar de hoofdstukken: 
Hoofdstuk 2: Doorstroom en onderwijsdeelname 
a) In hoeverre blijven de omvang en samenstelling van de doorstroom vanuit het vo en het mbo naar het 
hoger onderwijs stabiel na invoering van de maatregelen? 
 
9 Tweede Kamer, vergaderjaar 2013–2014, 31 288, nr. 399 
10 WHW, Artikel 7.8b. Studieadvies propedeutische fase. 
Monitor Beleidsmaatregelen hoger onderwijs 2022-2023 |
