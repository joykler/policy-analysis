Bestuurswerk 53%
Overmachtsituaties 29%
Sport/cultuur 8%
11%
Vergoeding niet-EER
Bestuurswerk 46%
Overmachtsituaties 52%
Sport/cultuur 2%
Vergoeding niet-EER 0%
Bestuurswerk 47%
Overmachtsituaties 47%
Sport/cultuur 3%
Vergoeding niet-EER 3%
0% 10% 20% 30% 40% 50% 60% 70% 80% 90% 100%
 
Figuur 6.29: Gebruik profileringsfonds (%) (bron: Studentenmonitor 2021) 
 Samenvatting 
In dit hoofdstuk is aandacht besteed aan het studieproces van bijzondere groepen studenten. Dit zijn 
studenten met een functiebeperking en studenten die te maken hebben (gehad) met problematische 
omstandigheden in de persoonlijke levenssfeer. Deze aandachtsgroepen worden steeds vergeleken met de 
groep studenten die niet tot een van deze groepen behoort, met andere woorden de groep die géén 
aandachtsgroep is. Dit is de referentiegroep. 
Studenten met functiebeperkingen 
Het studieproces van studenten met een functiebeperking krijgt onder meer vanwege de omvang van de 
groep apart aandacht. Dat geeft ons ook de gelegenheid om binnen deze groep onderscheid te maken 
tussen zij die wel en geen hinder ondervinden van hun beperking tijdens hun studie. Immers een functie-
beperking kan een belemmering vormen maar dat hoeft niet. Hier is dan ook expliciet naar gevaagd. Een 
functiebeperking kan het studeren direct bemoeilijkheden, bijvoorbeeld als onderwijslocaties niet goed 
toegankelijk zijn voor rolstoelgebruikers, er geen prikkelarme ruimtes zijn voor sensitieve en/of studenten 
met ADHD-klachten of ernstige concentratieproblemen. Ook kan het studieproces bemoeilijkt worden als er 
geen adequate hulpmiddelen beschikbaar zijn, bijvoorbeeld voor studenten met zintuigelijke beperkingen. 
Voor de groep met functiebeperkingen is het mogelijk om ontwikkelingen over de jaren heen te laten zien. 
Studenten met omstandigheden in de persoonlijke levenssfeer  
Studenten met zorgtaken voor kinderen en mantelzorgtaken krijgen apart aandacht naast de groep met 
overige bijzondere omstandigheden. Onder deze laatste noemer vallen studenten die een echtscheiding van 
ouders hebben meegemaakt, problemen ervaren met aanpassen aan Nederland, relatieproblemen, woon-, 
leef- of verslavingsproblemen hebben. Ziekte/overlijden van ouders, zwangerschap/bevalling en transitie 
naar gewenst geslacht vallen hier ook onder. Voor de groepsindeling naar deze overige bijzondere omstan-
digheden kunnen resultaten van vier metingen worden weergegeven; voor de groep met zorg voor kinderen 
of mantelzorgtaken kunnen we ontwikkelingen over meerdere jaren heen laten zien. Voor de analyses is 
een beroep gedaan op de Studentenmonitor hoger onderwijs van 2010-2011 tot en met 2021-2022. 
Welk deel van de studenten kan tot deze bijzondere groepen gerekend worden en hoe kwetsbaar zijn zij? 
Meer dan de helft (55%) van de studenten behoort tot een van deze bijzondere groepen. Dat betekent dat 
zij een functiebeperking hebben, dan wel onder problematische omstandigheden hun studie doen. Of beide: 
in 2021-2022 acht procent van alle studenten zowel een functiebeperking (en voelt zich daardoor belem-
merd) als een bijzondere omstandigheid. Ongeveer vier van de tien studenten (43%) hebben geen van deze 
problemen of beperkingen (de referentiegroep). De bijzondere groepen worden steeds hiermee vergeleken.  
Monitor Beleidsmaatregelen hoger onderwijs 2022-2023 | 166 
 
Ho Wo Hbo
