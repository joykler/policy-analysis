8 Studiefinanciering en leengedrag 
Anja van den Broek & Tessa Termorshuizen 
 Inleiding en vraagstelling 
75
Sinds september 2015 is de Wet studievoorschot hoger onderwijs van kracht. Het belangrijkste onderdeel 
van deze wet betrof de afschaffing van de basisbeurs en de invoering van een sociaal leenstelsel. Met de 
invoering van het studievoorschot is tevens het aanvullende beursbedrag verhoogd. Voor degenen die geen 
recht hebben op een aanvullende beurs, is er onder het studievoorschot uitsluitend de mogelijkheid om te 
lenen en gebruik te maken van het reisproduct. Studenten kunnen in het nieuwe stelsel een bedrag lenen 
met een maximum van bijna €1.100 per maand. Met ingang van studiejaar 2023-2024 wordt er opnieuw een 
basisbeursstelsel ingevoerd. Het kabinet wil met de herinvoering van de basisbeurs eraan bijdragen dat 
studenten minder hoge bedragen gaan lenen om daarmee het (potentieel) negatieve effect van schulden op 
de ontwikkeling en het mentale welzijn van (oud)-studenten te beperken. Ook komt men hiermee expliciet 
tegemoet aan de stagnerende doorstroom van mbo naar hbo. Een deel van de mbo-studenten liet zich door 
76
onder andere het leenstelsel tegenhouden om verder te studeren, zo bleek uit diverse onderzoeken. Tot 
slot wil men met de voorgenomen herinvoering tegemoetkomen aan de positie van de middeninkomens, 
voor wie de kosten van studerende kinderen onevenredig zwaar wegen. In de vorige monitoren lag sterk de 
nadruk op het leengedrag en de studieschuld van studenten. Ook in deze monitor staan het gebruik van 
studiefinanciering en de motieven van studenten om te lenen centraal. In dit hoofdstuk is de 
studiefinancieringsstatus van studenten opgenomen tot en met het studiejaar 2021-2022. We kijken in dit 
zevende jaar na de invoering van het studievoorschot opnieuw naar ontwikkelingen in het leengedrag en 
vergelijken die, net als in de eerdere rapportages, met de periode van voor de invoering van het 
studievoorschot. De volgende vragen worden beantwoord: 
a) Verandert het aandeel studenten met een aanvullende beurs? 
b) Verandert de omvang en de samenstelling van de groep leners? 
c) Verandert de manier van lenen en veranderen de bedragen die studenten lenen? 
d) Wat zijn de belangrijkste motieven om wel of niet te lenen? 
e) Verandert de financiële situatie van studenten? 
f) Wat zijn de inkomstenbronnen van lenende en niet-lenende studenten onder het studievoorschot? 
 Data en definities 
Op basis van een combinatie van studiefinancieringsdata (SFS-DUO) en het 1Cijfer Hoger onderwijs (1cHO) is 
bepaald welke studenten recht hebben op studiefinanciering. Er is, evenals vorig jaar, ook gekeken naar de 
groep die wel recht heeft maar geen product afneemt. Het is niet mogelijk om deze groep rechthebbenden 
voor de volle honderd procent af te bakenen, maar met behulp van de volgende beslisregels komen we zo 
dicht mogelijk in de buurt. Rechthebbenden zijn alle studenten die: 
▪ in desbetreffend jaar een product afnemen bij DUO, of; 
▪ bij instroom jonger waren dan 30 jaar en; 
▪ voltijds of duaal studeren en; 
▪ korter dan acht jaar studeren (na 8 jaar hebben de meeste studenten geen recht meer op een lening);  
▪ (voor studenten met een niet-Nederlandse nationaliteit:) studenten met een vooropleiding in 
Nederland. 
 
  
 
75 https://wetten.overheid.nl/BWBR0036261/2017-09-01 
76 ResearchNed (2020). Dalende doorstroom mbo-hbo: waarom stroomt een steeds kleiner aandeel van de mbo-studenten door naar 
het hbo?  
Monitor Beleidsmaatregelen hoger onderwijs 2022-2023 |
