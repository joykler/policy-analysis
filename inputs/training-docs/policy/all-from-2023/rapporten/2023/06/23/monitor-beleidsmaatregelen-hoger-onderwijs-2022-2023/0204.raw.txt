Als in dit rapport melding wordt gemaakt van ‘Recht op studiefinanciering’, wordt altijd deze groep 
77
bedoeld. Deze indeling behoeft een korte toelichting. Allereerst hebben EER-studenten onder bepaalde 
voorwaarden ook recht op studiefinanciering. Deze groep kon niet goed worden geïdentificeerd en is 
achterwege gelaten, tenzij deze studenten daadwerkelijk een studiefinancieringsproduct bij DUO afnemen. 
Omdat sommige EER-studenten recht hebben op studiefinanciering maar deze niet aanvragen, zijn 
percentages dus soms een lichte overschatting (de referentiegroep is in werkelijkheid iets groter dan de 
referentiegroep die nu getoond wordt). Ten tweede hebben EER-studenten altijd recht op collegegeld-
krediet. Ook deze groep is niet als studiefinancieringsgerechtigd geclassificeerd, tenzij men daadwerkelijk 
collegegeldkrediet ontvangt. Ten derde zijn studenten die acht jaar of langer studeren (ongeveer 8% van 
alle studenten) niet als studiefinancieringsgerechtigd gekwalificeerd (tenzij zij een studiefinancierings-
product afnemen). Deze groep studenten die meer dan acht jaar studeren én het laatste jaar een 
studiefinancieringsproduct hebben afgenomen, omvat ongeveer 2,5 procent van alle studenten met recht 
op studiefinanciering. 
 
Voor de analyse van het leengedrag van studenten zijn alle hoofdinschrijvingen in het domein hoger onder-
wijs uit het 1cHO meegenomen. Dat is in de tabellen doorgaans de groep die wordt aangeduid met ‘Alle 
studenten’. Daarmee wordt de percenteringsbasis gevormd door voltijd, deeltijd en duale studenten aan 
alle bekostigde instellingen, tenzij anders is aangegeven. Met de selectie van de hoofdinschrijvingen (soort 
inschrijving hoger onderwijs= ‘1’ of ‘A’) worden alle studenten per studiejaar éénmaal meegeteld. Het 
laatste studiejaar waarvan de volledige studiefinancieringshistorie bekend is, is het jaar 2021-2022. Als in 
dit hoofdstuk over ‘lenen’ wordt gerapporteerd, zijn altijd het collegegeldkrediet en de reguliere 
studielening samengenomen, tenzij anders is vermeld. In nagenoeg alle tabellen is het aantal lenende 
studenten afgezet tegen de totale studentenpopulatie (‘Alle studenten’), ongeacht de geregistreerde 
opleidingsvorm (voltijd, deeltijd of duaal), leeftijd, of hun recht op studiefinanciering. Indien een andere 
percenteringsbasis is gebruikt (bijvoorbeeld ten opzichte van alleen de ‘studiefinancieringsgerechtigden’), 
is bij desbetreffende tabel of figuur aangegeven en uitgelegd hoe dit is berekend.  
 
Tabel 8.1 toont, vanuit de hiervoor beschreven definitie, de aantallen studenten die rechthebbend zijn en 
die binnen deze groep wel of geen studiefinancieringsproduct afnemen (basisbeurs, aanvullende beurs, 
lening, ov-kaart). Hieruit komt naar voren dat het niet-gebruik van studiefinanciering tussen 2016-2017 en 
2020-2021 in het hbo steeg (tot 4,7%) en in het wo redelijk stabiel bleef (3,8% in 2020-2021). Het laatste 
jaar is dit niet-gebruik gedaald (naar 4% in het hbo en 2,4% in het wo). Er is binnen deze monitor geen 
onderzoek gedaan naar de redenen van het niet-gebruik van studiefinanciering door rechthebbenden.  
Tabel 8.1: Hoofdinschrijvingen in analyses (bron: DUO-1cHO-SFS 2010-2021); studenten die wel en geen 
studiefinancieringsproduct afnemen 
 SF-recht Gebruik 12-13 13-14 14-15 15-16 16-17 17-18 18-19 19-20 20-21 21-22 
Nee Geen gebruik 80.216 81.554 78.903 79.368 80.552 83.657 86.947 92.448 98.159 103.493 
Geen gebruik 7.265 9.663 10.283 14.775 15.091 16.036 17.375 16.643 18.414 15.290 
Hbo Ja 
Gebruik 333.496 348.462 356.605 347.782 350.416 352.399 350.842 353.676 371.740 371.684 
Geen gebruik t.o.v. recht 2,1% 2,7% 2,8% 4,1% 4,1% 4,4% 4,7% 4,5% 4,7% 4,0% 
Nee Geen gebruik 41.195 47.390 48.443 51.889 56.752 62.415 68.950 74.639 83.392 92.084 
Geen gebruik 3.334 5.964 5.808 8.650 8.382 8.424 8.813 8.833 9.324 5.964 
Wo Ja 
Gebruik 195.192 195.005 199.300 197.609 199.688 205.963 213.657 220.053 234.738 242.413 
Geen gebruik t.o.v. recht 1,7% 3,0% 2,8% 4,2% 4,0% 3,9% 4,0% 3,9% 3,8% 2,4% 
Bron: 1cHO-SFS 
De gegevens zijn gebaseerd op twee leveringen van DUO. Tot en met 2014-2015 is gebruikgemaakt van een 
data-extract uit het ‘oude’ systeem van DUO. De jaren erna zijn data-extracten uit het ‘nieuwe’ systeem 
gebruikt. Voor de periode na invoering van het studievoorschot heeft DUO een code meegeleverd die 
aanduidt of desbetreffende student onder het studievoorschot of het oude stelsel valt.  
 
77 Als bijvoorbeeld wordt uitgesplitst naar geslacht binnen de sf-gerechtigden, dan worden de gegevens van vrouwen vergeleken met 
alle sf-gerechtigde vrouwen en die van mannen met alle sf-gerechtigde mannen.  
Monitor Beleidsmaatregelen hoger onderwijs 2022-2023 |
