Studenttevredenheid 
Gegevens over studenttevredenheid zijn ontleend aan de Studentenmonitor hoger onderwijs, waarin al 
jaren een aantal dezelfde vragen uit de Nationale Studentenenquête (NSE) is opgenomen. Het gaat om een 
aantal algemene tevredenheidsvragen. Voor deze editie is (wederom) geen gebruikgemaakt van gegevens 
uit de (NSE). Reden hiervoor is het gebrek aan betrouwbare cijfers van de afgelopen twee jaren. In 2019 
bevatte de NSE door problemen met het veldwerk niet voor alle opleidingen betrouwbare gegevens; in 2020 
is de NSE vanwege COVID-19 niet doorgegaan.  
Rendementscijfers 
De rendementscijfers die zijn gebruikt zijn afkomstig uit het 1cHO. Voor de berekening van de 
rendementen zijn de definities van de VH en de UNL gebruikt. Deze cijfers geven een beeld van de mate 
waarin de studenten die starten aan een bacheloropleiding binnen nominaal plus één jaar (vier jaar wo of 
vijf jaar hbo) een diploma halen. De rendementen zijn berekend op basis van de instroomcohorten voor de 
cohorten 2009 t/m 2018 (wo) en 2008 t/m 2017 (hbo). De rendementsdefinities van hbo en wo komen niet 
overeen; dat heeft te maken met een zuivere cohortdefinitie. Deze is voor het wo moeilijker te maken dan 
voor het hbo (vanwege bijv. de doorstroom van hbo naar wo die verschillende vormen kan aannemen). Voor 
het wo is berekend hoeveel studenten van een cohort binnen nominaal plus één jaar (binnen 4 jr.) een 
diploma behalen in het wo (hierbij zijn switchers meegenomen: ‘rendement wo’) of in dezelfde opleiding 
(bachelorrendement opleiding, excl. switchers: ‘rendement opleiding’). De cohortdefinitie betreft alle 
studenten met een vwo-diploma die direct instromen in het wo (max. 1 jr. tussen behalen vwo-diploma en 
instroom) en zich ook het tweede inschrijfjaar inschrijven (herinschrijvingen) in het wo en/of in dezelfde 
opleiding. Voor het hbo zijn de cijfers gebaseerd op studenten die aan een opleiding beginnen in het hbo en 
vervolgens binnen vijf jaar (nominaal +1) een diploma in het hoger onderwijs behalen (niet per se bij de 
opleiding waaraan de student gestart is; ook ad-diploma’s worden meegeteld). Dus ook studenten die 
switchen naar een andere opleiding worden meegerekend. Het betreft alle hoofdinschrijvingen van 
studenten die zich in een bepaald studiejaar (cohort) voor het eerst hebben ingeschreven aan een 
bacheloropleiding in het hbo. In het hbo zijn naast de totale rendementen ook de rendementen van de 
belangrijkste vooropleidingsgroepen (vwo, mbo, havo) opgenomen. 
Studievoortgang 
De voortgang van studenten is met twee begrippen in kaart gebracht. Allereerst is direct aan studenten 
gevraagd of zij op schema lopen of niet (ten opzichte van het schema van hun opleiding en ten opzichte van 
de eigen ambities). Een tweede berekening is gebaseerd op het aantal studiepunten. Hierbij is het aantal 
studiepunten dat behaald is gedeeld door het aantal studiepunten dat behaald had moeten worden. Een 
waarde van ‘100’ betekent dat een student precies op schema loopt. 
Inzet 
De variabele inzet is gebaseerd op een serie stellingen in de Studentenmonitor over dit thema. Studenten 
geven op een vijfpuntschaal aan in hoeverre de stellingen op hen van toepassing zijn. Voor de cursief weer-
gegeven items geldt dat de scores zijn omgezet naar dezelfde richting (alpha 0,821) om de inhoud 
eenduidig te maken. Het gaat om de volgende stellingen: 
▪ Ik gebruik alle beschikbare tijd zoveel mogelijk om snel af te studeren; 
▪ Ik probeer steeds een zo hoog mogelijk cijfer te halen; 
▪ Ik vind het moeilijk om zelfstandig mijn studie te plannen; 
▪ Mijn bezigheden buiten mijn studie verhinderen mij volledig op te gaan in mijn studie; 
▪ Waarom zou ik de studie sneller afronden dan nodig is, het is de mooiste tijd van mijn leven; 
▪ Ik kan alleen bij vlagen goed studeren; 
▪ Ik ben tevreden over de studieprestaties die ik tot nu toe heb geleverd; 
▪ Ik vind het moeilijk me in te spannen voor oninteressante studieonderdelen; 
▪ Ik heb de neiging verplichtingen uit te stellen; 
▪ Mijn zelfdiscipline is goed; 
▪ Ik zou eigenlijk meer tijd moeten besteden aan mijn studie. 
Monitor Beleidsmaatregelen hoger onderwijs 2022-2023 | 112
