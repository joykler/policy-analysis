Het levenlanglerenkrediet (LLLK) kan worden aangevraagd door studenten die geen recht meer hebben op 
reguliere studiefinanciering, een erkende opleiding volgen in mbo (bol) of hoger onderwijs, jonger zijn dan 
56 jaar en voldoen aan de nationaliteitseisen. Vanaf studiejaar 2024-2025 wordt de leeftijdsgrens verhoogd 
tot 57 jaar. Met het krediet kunnen studenten per jaar maximaal vijf keer het bedrag aan wettelijk college- 
of lesgeld lenen. Dit bedrag kan niet méér zijn dan wat de student feitelijk betaalt aan college- of lesgeld. 
Het krediet wordt alleen verstrekt voor zover een andere persoon of instantie het collegegeld of lesgeld 
niet al volledig vergoedt. Tabel 8.5 toont de LLLK-bedragen die studenten hebben geleend in 2021 en 2022. 
Het betreft hier alle studenten met een levenlanglerenkrediet die een erkende mbo-, hbo- of wo-opleiding 
volgen in het bekostigd of niet-bekostigd onderwijs. Deze gegevens zijn beschikbaar gesteld door DUO. Het 
betreft hier kalenderjaren. Het betreft hier uitsluitend studenten die in desbetreffende maanden daad-
werkelijk levenlanglerenkrediet hebben ontvangen. In deze tabel zijn eveneens de aantallen en bedragen 
voor het mbo weergegeven. In 2021 werd een gemiddeld maandbedrag geleend van €251 door in totaal 
16.188 studenten. Zij leenden in dat jaar gemiddeld 7 maanden. In 2022 leenden 13.851 studenten een 
maandbedrag van €233. Met name de bachelorstudenten en ad-studenten zijn een iets lager bedrag gaan 
lenen. Het aantal studenten dat gebruikmaakte van het LLLK nam over de gehele linie iets af.  
Tabel 8.5: Leenbedragen levenlanglerenkrediet 2021 en 2022 (weergegeven zijn kalenderjaren; bron: DUO) 
Aantal Aantal 
 Gem. per Gem. per maanden Gem. per Gem. per maanden 
maand 2021 jaar 2021 LLLK 2021* N-2021 maand 2022 jaar 2022 LLLK 2022* N-2022 
MBO €158 €1.041 6,36 624 €141 €959 6,42 540 
HBO-AD/BA €206 €1.579 7,58 9.741 €188 €1.414 7,54 8.088 
HBO-MA €421 €3.161 7,48 912 €374 €2.669 7,11 772 
WO-BA €304 €1.400 5,36 2.380 €300 €1.300 5,18 2.058 
WO-MA €300 €2.186 7,20 2.291 €260 €1.832 6,92 2.113 
Onbekend €693 €2.560 3,79 240 €628 €2.731 4,67 280 
Totaal €251 €1.722 7,09 16.188 €233 €1.540 6,97 13.851 
Bron: DUO. Alleen studenten die studeren in het bekostigd of niet-bekostigd mbo, hbo of wo en in 2022 daadwerkelijk levenlang-
lerenkrediet hebben afgenomen; * in 2021 betreft het alleen de maanden sep t/m dec (max. 4); in 2022 het gehele jaar (max. 12). 
 Lenen en werken 
In figuur 8.21 tonen we de relatie tussen lenen en werken bij studenten (in de nominale fase, excl. inciden-
tele leners). Deze gegevens komen uit de Studentenmonitor. In de eerste jaren bestond deze groep vooral 
uit studenten met een basisbeurs; in 2015-2016 bestond de groep voor ruim een kwart uit studenten met 
studievoorschot. Het laatste jaar is dit meer dan negentig procent. Na de invoering van het studievoorschot 
combineerden steeds meer studenten werken en lenen. De afgelopen jaren is de lijn vrij stabiel en is er 
geen verschil in de verdeling van studenten naar de vier onderscheiden groepen. 
100%
90%
80%
70%
60%
50%
40%
30%
20%
10%
0%
12-13 13-14 14-15 15-16 16-17 17-18 18-19 19-20 20-21 21-22
Lenen en werken Alleen lenen Alleen werken Niet lenen en niet werken
 
Figuur 8.21: Status lenen en werken van bachelor- en masterstudenten in de nominale fase van hun studie (oud stelsel, 
basisbeurs) of studievoorschot (bron: Studentenmonitor 2012-2021) 
Monitor Beleidsmaatregelen hoger onderwijs 2022-2023 | 217
