Figuur 5.42 laat zien dat tussen de 62 en 69 procent van de ho-studenten (zeer) positief oordeelt over hun 
docenten; ook hier zijn wo-studenten vaker (zeer) tevreden dan hbo-studenten (resp. 70 en 64%). In het 
laatste jaar zijn eerstejaars en studenten waarvan de ouders beneden modaal verdienen vaker (zeer) 
tevreden over docenten dan hun vergelijkingsgroepen. 
100%
90%
80%
70%
60%
50%
40%
30%
20%
10%
0%
11-12 12-13 13-14 14-15 15-16 16-17 17-18 18-19 19-20 20-21 21-22
Hbo Wo Ho
 
Figuur 5.42: Oordeel over docenten; % (zeer) tevreden: voltijd bachelorstudenten (bron: Studentenmonitor 2011-2021) 
De tevredenheid over studiebegeleiding van wo- en hbo-studenten ligt dicht bij elkaar, zoals te zien in 
figuur 5.43. Gemiddeld ligt het oordeel (zeer) tevreden over de jaren heen rond de vijftig procent in het 
ho. Dit aandeel is ten opzichte van vorig jaar iets gedaald (met 3 ppnt.). Het verschil tussen percentages 
hbo- en wo-studenten die (zeer) tevreden zijn over de studiebegeleiding bedraagt op zijn hoogst zes en op 
zijn minst net geen nul procentpunt. Studenten met een Nederlandse of westerse achtergrond, studenten 
waarvan de ouders een ho-opleiding hebben afgerond en eerstejaars vaker (zeer) tevreden over 
studiebegeleiding dan hun vergelijkingsgroepen.  
100%
90%
80%
70%
60%
50%
40%
30%
20%
10%
0%
11-12 12-13 13-14 14-15 15-16 16-17 17-18 18-19 19-20 20-21 21-22
Hbo Wo Ho
 
Figuur 5.43: Het oordeel over de studiebegeleiding; percentage (zeer) tevreden: voltijd bachelorstudenten (bron: 
Studentenmonitor 2011-2021) 
Figuur 5.44 laat zien dat het aandeel studenten dat (zeer) tevreden is over de mate waarin de studie 
uitdagend is, over de jaren heen gezien redelijk stabiel is. Er zijn wat lichte stijgingen en dalingen te zien 
maar over het algemeen is ongeveer zestig procent van de ho-studenten (zeer) tevreden over de mate 
waarin de studie uitdagend is. Wo-studenten zijn over het algemeen nog iets vaker tevreden (69%) dan hbo-
studenten (55%). In het laatste jaar blijken eerstejaars, uitwonenden en studenten waarvan de ouders 
boven modaal verdienen vaker (zeer) tevreden te zijn over de mate waarin de studie uitdagend is. 
Monitor Beleidsmaatregelen hoger onderwijs 2022-2023 | 134
