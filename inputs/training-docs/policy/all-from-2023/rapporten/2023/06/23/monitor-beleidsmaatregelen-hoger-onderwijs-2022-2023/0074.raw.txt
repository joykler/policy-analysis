Figuur 3.10 laat de invloed zien van de acht meest geraadpleegde informatiebronnen op de studiekeuze van 
eerstejaarsstudenten. In lijn met voorgaande jaren vallen ook in 2022-2023 het bijwonen van algemene 
dagen (54%) en het raadplegen van websites van instellingen (31%) in de top drie meest invloedrijke 
informatiebronnen. Op de derde plaats staat het bijwonen van intensieve dagen (26%), gevolgd door het 
gebruik van studiekeuze123.nl (17%). Het bijwonen van algemene dagen en intensieve dagen wint invloed in 
het studiejaar 2022-2023 na jaren van verlies, terwijl het bezoeken van websites dit jaar juist weer inlevert 
na een jaar van meer effect. Deze wisseling in daling en stijging tussen de invloed van fysieke dagen en 
digitale informatiebronnen tussen 2020-2021 tot en met 2022-2023 heeft naar alle waarschijnlijkheid te 
maken met de coronapandemie en de (opheffing van) contactbeperkende maatregelen. Echter, voor wo-
gediplomeerden daalt ook de invloed van algemene dagen. 
 
Ook in 2022-2023 zijn er verschillen tussen hbo- en wo-studenten. Bijna alle informatiebronnen hebben 
vaker invloed op wo- dan op hbo-studenten, behalve sociale media die op hbo-studenten vaker invloed 
hebben en het gebruik van folders/schriftelijke informatie waarbij geen verschillen zijn gevonden. 
100%
90%
80%
70%
60%
50%
40%
30%
20%
10%
0%
13-14 14-15 15-16 16-17 17-18 18-19 19-20 20-21 21-22 22-23
Algemene dagen Website instelling Studiekeuze123.nl
Folders/schriftelijke info Intensieve dagen Social media
Voorlichting vo Vergelijkingswebsites
 
Figuur 3.10: De mate van invloed van de acht belangrijkste geraadpleegde informatiebronnen bij studiekeuze 
eerstejaars (bron: Startmonitor 2013-2022) 
De geraadpleegde informatiebronnen zijn met behulp van een factoranalyse in vier groepen verdeeld: 
‘actieve keuzebronnen’, ‘georganiseerde keuzebronnen’,‘(vergelijkings-)websites’ en ‘direct contact 
43
instelling’. Onder actieve keuzebronnen verstaan we activiteiten waarvoor inspanning van de student 
wordt verwacht: algemene open dagen, informatie uit folders en schriftelijke informatie, raadplegen van 
instellingswebsites en de intensieve voorlichtingsdagen (zoals proefstuderen of meeloopdagen). 
Georganiseerde keuzebronnen zijn bezoeken aan instellingen en voorlichtingen die voor studenten worden 
georganiseerd door de eigen school. ‘(Vergelijkings)websites’ betreft het raadplegen van vergelijkings-
websites en de website studiekeuze123. Tot slot bestaat de laatste categorie uit het direct contact op te 
nemen met de instelling waar studenten geïnteresseerd in zijn (via telefoon of mail).  
 
Figuur 3.11 toont het aandeel studenten dat gebruikmaakt van vier verschillende typen keuzebronnen, 
uitgesplitst naar migratieachtergrond. Een hogere score op een categorie betekent dat er meerdere 
bronnen worden gebruikt. Het gebruik van actieve keuzebronnen neemt niet meer verder af in 2022-2023. 
 
43 In deze meting komen vier groepen naar voren in tegenstelling tot de drie groepen die twee jaar geleden uit de factoranalyses naar 
voren kwamen. In het jaar 2020-2021 vormden ‘(vergelijkings)websites’ en ‘direct contact’ samen een categorie. Sinds dit jaar vormen 
deze een eigen groep, wat inhoudelijk logischer is en tevens een nauwkeurigere meting is van de onderliggende type keuzebronnen. 
Het toegenomen belang en gebruik van digitale keuzebronnen, met name tijdens de coronapandemie, vormt een verklaring voor deze 
duidelijkere groepering.  
Monitor Beleidsmaatregelen hoger onderwijs 2022-2023 |
