Uitval en switch naar achtergrondkenmerken 
Deze paragraaf gaat in op de samenhang tussen achtergrondkenmerken en uitval en switch. Zo laat figuur 
7.17 duidelijk zien dat de uitval en switch bij vrouwen over het algemeen lager is dan bij mannen; een 
verschil van zeven procentpunt (resp. 27 en 35% uitval en switch). Het verschil in uitval en switch naar 
geslacht is voor het instroomcohort 2021-2022 met acht procentpunt even groot in het hbo als het wo.  
In het hbo valt bijna veertig procent van de mannen uit, versus dertig procent van de vrouwen; van de 
mannen in het wo valt dertig procent uit, bij de vrouwen is dat ruim twintig procent. De uitval en switch is 
voor alle groepen toegenomen; het hardst steeg deze bij mannen in het hbo (met 7 ppnt.). We zien dat de 
percentages weer bijna op het niveau van vóór corona liggen. De eerder geconstateerde dalingen zouden 
een corona-effect kunnen zijn. 
100%
90%
80%
70%
60%
50%
40%
30%
20%
10%
0%
11-12 12-13 13-14 14-15 15-16 16-17 17-18 18-19 19-20 20-21 21-22
Hbo: man Wo: man Ho: man
Hbo: vrouw Wo: vrouw Ho: vrouw
 
Figuur 7.17: Eerstejaars uitval en switch (%) naar geslacht en soort ho (bron: 1cHO, eerstejaarscohorten 2011-2021) 
Gemiddeld gezien schrijven nagenoeg evenveel studenten die een bètatechnische opleiding volgen zich in 
het volgende jaar opnieuw in voor de oorspronkelijke opleiding, als studenten die geen bètatechnische 
opleiding volgen (resp. 70 en 69%). Figuur 7.18 laat echter zien dat de uitval en switch onder bèta-
technische studenten in het wo vier procentpunt hoger ligt dan onder niet-bètatechnische wo-studenten 
(resp. 28 en 24%). Ten opzichte van voorgaand instroomcohort is de uitval van bètatechnische wo-studenten 
echter toegenomen met drie procentpunt, waar de uitval van niet bètatechnische eerstejaars in het wo met 
vier procentpunt toenam. Onder hbo-eerstejaars is de uitval van zowel bètatechnische en niet 
bètatechnische studenten sterker toegenomen (met resp. 5 en 6 ppnt. naar 32 en 34%).  
100%
90%
80%
70%
60%
50%
40%
30%
20%
10%
0%
11-12 12-13 13-14 14-15 15-16 16-17 17-18 18-19 19-20 20-21 21-22
Hbo: bètatechniek Wo: bètatechniek Ho: bètatechniek
Hbo: geen bètatechniek Wo: geen bètatechniek Ho: geen bètatechniek
 
Figuur 7.18: Eerstejaars uitval en switch (%) uit bètatechniek en soort ho (bron: 1cHO, eerstejaarscohorten 2011-2021) 
Monitor Beleidsmaatregelen hoger onderwijs 2022-2023 | 181
