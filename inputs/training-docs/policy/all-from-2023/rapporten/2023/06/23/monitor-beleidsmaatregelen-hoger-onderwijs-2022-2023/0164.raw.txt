‘Communicatie met de studenten. Ik wacht vaak lang op reacties via e-mail en mijn vragen worden vaak onvolledig of 
slecht beantwoord.’ 
‘Informatie vinden in de online omgeving van de instelling is een nachtmerrie. Er zijn een aantal verschillende sites waar 
flarden informatie staan, die je zelf aan elkaar moet zien te verbinden. Verder wordt er tijdens de studie totaal geen 
aandacht besteed aan de mogelijkheden tot hulp, en wordt er niet altijd even volwassen met je omgegaan als je 
aangeeft problemen met iets te hebben, zeker als het om mentale problemen gaat. Hier is het hele (onderwijs)systeem 
aan schuldig .....’. 
Bij circa een op de vijf studenten (2) reageert de instelling niet adequaat op een hulpvraag, er onvoldoende 
gekeken naar de persoonlijke behoefte. Er wordt geen maatwerk aangereikt of het aanbod is niet passend. 
Decanen, studiebegeleiders en of docenten weten zelf vaak niet welke voorzieningen er zijn, geven geen 
advies of verwijzen naar iemand anders. Studenten voelen ook hier dat ze op zichzelf teruggeworpen 
worden. Er wordt (3) veel zelfredzaamheid verwacht. Iets waar men dan niet altijd toe in staat is. 
‘Ik vind persoonlijk dat ze nog te veel vast zitten aan hoe alles altijd al gegaan is en niet meedenken over eventuele 
aanpassingen. Ik verwacht niet dat ze het hele systeem omgooien voor een student. maar het voelt vaak alsof het niet 
eens de moeite waard is om het te vernoemen omdat er toch niks mee gedaan wordt.’ 
‘Ik ben ontevreden over hoe de instelling omgaat met mij als individuele student. Als ik tegen dingen aanloop, ga ik er 
achteraan maar krijg vervolgens niet een goede ondersteuning. Ik krijg constant te horen: "wat vervelend voor je, maar 
we kunnen niks voor je betekenen". Ze maken fouten (die nadelig werken voor het mentale welzijn van studenten) en 
die zetten ze niet recht. Ook wordt er nergens fysiek aandacht besteed aan wat je kunt doen als je tegen dingen 
aanloopt. Wil je dat dan moet je zelf alles uitzoeken. Dus: bespreek in de lessen wat mogelijkheden zijn als je 
vastloopt, begeleidt studenten met de stappen die ze voor die hulp moeten ondernemen, en geef studenten niet het 
gevoel dat ze een nummertje zijn.’ 
Verder blijkt er te (4) weinig aandacht en begrip te zijn voor mentale problemen van studenten (14%). Zij 
voelen zich niet gehoord, niet begrepen en niet serieus genomen. Studenten ervaren onvoldoende empathie 
of vinden dat hun problematiek wordt gebagatelliseerd. Studenten stuiten vaak bij psychische problemen 
op onbegrip van docenten, studieadviseurs en decanen.  
‘Er wordt eigenlijk niet gesproken over de mogelijkheden die de school heeft voor de voorzieningen, totdat je specifiek 
erom vraagt en eigenlijk opeist dat er iets gebeurt. Ik heb meerdere malen met de examencommissie gesproken over de 
problemen en zij lijken totaal niet meegaand te zijn, maar leggen wel aan mij uit hoe mijn problemen in elkaar zitten. 
Het voelt niet alsof je gesteund wordt in de situatie en dat je alles zelf maar uit moet zoeken.’ 
‘Problemen worden gebagatelliseerd, "iedereen heeft het moeilijk en druk". Hierdoor is het voor mij een hele grote stap 
geweest om hulp te zoeken. Vanuit de universiteit mag er veel meer begrip en openheid zijn over de mentale gezond-
heid van studenten. Ik merk het aan alle studenten om mij heen dat hier veel meer aandacht aan besteed zou moeten 
worden.’ 
Uit de omschreven onvrede van studenten komt een vijfde knelpunt naar voren dat samenhangt met 
bijvoorbeeld een negatieve houding van een studieadviseur of een decaan die weinig tijd of geen luisterend 
oor kan bieden. Studenten geven aan het lastig te vinden om hulp te vragen en als men dan een niet (5) 
toegankelijke hulpbron aantreft, wordt dat als extra belastend ervaren. Deze studenten hebben behoefte 
aan een plek (vraagbaak, meldpunt) waar ze met hun vagen en problemen goed terecht kunnen.  
‘De studieadviseurs zijn niet empathisch, totaal niet. Ze zijn wel kritisch en helpen je echt goed na te denken, maar dit 
doen ze op zo'n manier dat je je aangevallen voelt, niet slim genoeg. Je voelt je niet ondersteund. Het is geen veilige 
plek om aan te geven dat je ergens tegenaan loopt’.  
‘Ik had aangegeven dat ik tegen een vermoeidheid aan liep en dat ik mij zorgen maakte over mijn studievoortgang, 
omdat ze zo streng zijn. Maar vervolgens werd er gevraagd of universiteit wel iets voor mij was. Ik heb het gevoel dat ze 
geen oog hebben voor mij als persoon. In plaats van dat er gekeken wordt wat mij eventueel zou helpen, werden er mij 
nog meer verplichtingen opgelegd, waardoor ik nog meer stress kreeg’. 
‘Waar ik vooral ontevreden over ben, is dat ik er als student alleen voor sta en er geen interesse wordt getoond vanuit 
de onderwijsinstantie. Er wordt te weinig gelet op hoe het met de leerlingen gaat, waardoor ik mij in moeilijke periodes 
vooral alleen heb gevoeld. Wanneer ik aangaf dat het met mij niet goed ging, werd er geen advies en geen hulp 
aangeboden. Pas veel later, wanneer ik deze hulp niet meer nodig had, werd mij hulp aangeboden’.  
  
Monitor Beleidsmaatregelen hoger onderwijs 2022-2023 | 164
