Hoe ontwikkelt zich de masterdeelname?  
De masterinstroom is na een jarenlange stijging het afgelopen jaar weer gedaald tot 56,6 duizend nieuwe 
masterstudenten. Waarschijnlijk is dit een gevolg van de herinvoering van de basisbeurs per 2023-2024, 
waardoor een deel van de bachelorgediplomeerden de start van een master uitstelt om van deze basisbeurs 
gebruik te kunnen maken. De afname in instroom betreft acht procent in het hbo en twaalf procent in het 
wo. In het wo startten er afgelopen jaar ruim acht keer zoveel masterstudenten als in het hbo (respectieve-
lijk 51 duizend en bijna 6.000 studenten). De meeste masteropleidingen die worden aangeboden zijn wo-
masters; hbo-masters zijn in aantal veel kleiner. Daarnaast kennen deze masters veel deeltijdvormen 
waarin werken en studeren gecombineerd wordt. Ten opzichte van vorig jaar is de instroom van studenten 
met een niet-westerse migratieachtergrond in een wo-master weer licht gestegen. De toestroom van 
internationale studenten is na het afgelopen jaar weer verder gestegen en omvat nu ongeveer een vijfde 
van de totale instroom in de wo-master.  
Hoe ontwikkelt zich de doorstroom van bachelor naar master; verandert het aandeel bachelorgediplomeerden dat 
rechtstreeks doorstroomt naar de master?  
De doorstroomanalyses van bachelor naar master hebben als uitgangspunt voltijd bachelorgediplomeerden 
in het hbo en wo: van deze groep is gekeken welk deel er doorstroomt naar een master. Vanuit de wo-
bachelor stroomt veruit het grootste deel door naar een (wo-)master, terwijl dat na afronding van een hbo-
bachelor minder vanzelfsprekend is. Er stromen net als voorgaande jaren iets minder bachelorgediplomeer-
den met een niet-westerse migratieachtergrond (direct of indirect) door naar een master dan bachelor-
gediplomeerden met een Nederlandse achtergrond. Dit geldt vooral voor wo-bachelors. Dit verschil is na 
enkele jaren weliswaar afgenomen en bedraagt acht procent in 2021-2022. Het is niet bekend waardoor dit 
komt.  
 
Na een lichte stijging sinds 2018, is de directe doorstroom van bachelor naar master sinds vorig jaar met zes 
procent afgenomen; mogelijk een gevolg van de herinvoering van de basisbeurs per 2023-2024. Van de wo-
bachelorstudenten stroomt nu 63 procent direct door. Vanuit het hbo stroomt maar een klein deel van de 
bachelorgediplomeerden direct door naar een master. Hbo-alumni moeten vaak eerst een schakel-
programma volgen voordat zij kunnen worden toegelaten tot een wo-master; dat draagt er mogelijk aan bij 
53
dat de directe doorstroom laag is (4%).  
 
Wanneer wo-bachelorstudenten niet direct doorstromen en een tussenjaar nemen, kiezen zij minder vaak 
voor een master aan dezelfde universiteit dan wanneer wo- bachelorstudenten wel direct doorstromen. Er 
is niet onderzocht hoe dit komt. Mogelijk voelen studenten zich tijdens het tussenjaar al minder verbonden 
met hun ‘oude’ universiteit. Een andere mogelijkheid is dat bachelorstudenten die binnen hun universiteit 
geen passende master vinden een tussenjaar gebruiken om zich breder te kunnen oriënteren op de 
masterkeuze. Desalniettemin kiest nog steeds het grootste deel van de wo- bachelorstudenten een master 
aan dezelfde universiteit. 
Verandert de doorstroom van bacheloropleidingen bètatechniek naar masters bètatechniek? Is er sprake van 
bètaverlies?  
De meeste studenten kiezen een master binnen dezelfde sector. Dit geldt voor ruim de helft van de hbo-
bachelorgediplomeerden en 83 procent van de wo-bachelorgediplomeerden die een master gaan volgen. 
Degenen die niet in dezelfde sector gaan studeren, kiezen doorgaans voor een verwante sector.  
De doorstroom van bètatechniek bachelorstudenten naar een master in het bètatechnisch domein is 
toegenomen in 2020-2021. Het merendeel (89%) van de bachelorsstudenten bètatechniek dat een (wo-) 
master gaat doen, stroomt door naar een master in het bètadomein. Dit geldt het sterkst voor wo- 
bachelorstudenten. Het bètaverlies in het hoger onderwijs is daarmee beperkt. 
 
53 https://www.onderwijsinspectie.nl/documenten/rapporten/2019/04/01/doorstromen-van-hbo-naar-wo 
Monitor Beleidsmaatregelen hoger onderwijs 2022-2023 | 109
