100%
90%
80%
70%
60%
50%
40%
30%
20%
10%
0%
15-16 16-17 17-18 18-19 19-20 20-21 21-22
Zorg voor kinderen (Mantel)zorgtaken
Overige bijzondere omstandigheden Geen aandachtsgroep
 
Figuur 6.27: Percentage studenten dat (zeer) tevreden is over studiebegeleiding naar aandachtsgroepen (bron: 
Studentenmonitor 2015-2021) 
Bij de tevredenheid over de hier beschreven studiefaciliteiten zien we (op basis van nadere analyses) dat 
studenten met een meervoudige problematiek een (significant) minder goed oordeel hebben over deze drie 
voorzieningen (studiefaciliteiten, faciliteiten en studieomgeving én studiebegeleiding) dan studenten die 
uitsluitend een functiebeperking hebben of uitsluitend studeren onder bijzondere omstandigheden. 
 Oordeel over voorzieningen  
Aan studenten met een functiebeperking ofwel studeren onder bijzondere omstandigheden én gebruik-
maken van voorzieningen is gevraagd of zij tevreden zijn met deze voorzieningen. Elf procent van de 
studenten die gebruikmaken van speciale voorzieningen is ontevreden of zeer ontevreden over het aanbod 
en/of kwaliteit van deze voorzieningen. Dat was in de vorige meting (studiejaar 2020-2021) twaalf procent.  
 
Aan studenten die (zeer) ontevreden waren met deze voorzieningen, is gevraagd om in hun eigen 
bewoording te omschrijven wat hier de reden voor is. Ruim zevenhonderd studenten (44%) hebben (vaak 
zeer uitgebreid) omschreven waar hun onvrede uit voortkomt. Sommigen geven meer dan één reden aan. 
Uit de antwoorden blijkt dat er vaak sprake is van een meervoudige (sociale, mentale en of fysieke) 
problematiek. Corona heeft het er niet makkelijker op gemaakt.  
‘Op het moment dat je aangeeft dat je een chronische ziekte hebt, moet je vooral zelf achter de dingen aanlopen. Zelf 
met allemaal mensen in contact komen om te vragen wat de mogelijkheden zijn als … Het wordt niet vanuit de instelling 
aangeboden. Met corona was er geen begrip dat ik niet in de trein wilde zitten vanwege mijn chronische ziekte (heb 
hierdoor flink verlaagd immuunsysteem), ik moest maar gewoon komen, want hybride was geen optie meer’. 
Bijna elke ervaring is uniek. Toch komen er uit de ruim 700 beschrijvingen een vijftal knelpunten naar 
voren die om aandacht vragen van onderwijsinstellingen. Op grond van deze ervaringen kan geconcludeerd 
worden dat de informatie en communicatie over de voorzieningen tekortschiet. Dat er veel 
zelfredzaamheid wordt verwacht van de studenten, waar ze op dat moment niet altijd toe in staat zijn. 
Voorzieningen zijn lang niet altijd passend bij de hulpvraag. Er mag meer maatwerk worden aangeboden en 
er dient meer begrip en kennis te zijn over mentale gezondheidsproblemen bij studieadviseurs, decanen en 
docenten. De toegankelijkheid en houding van hulpbronnen verdienen een kwaliteitsslag. De vaakst 
genoemde onvrede over de voorzieningen is dat (1) informatie over de voorzieningen en de communicatie 
daarover tussen instelling en student gebrekkig is. In twee derde deel van de gevallen werd dit genoemd als 
een belangrijk struikelblok. Informatie is moeilijk vindbaar of onvolledig. 
‘Er wordt geen informatie gedeeld over mogelijke voorzieningen, dit moet je zelf maar ergens zien te vinden. Als je het 
dan gevonden hebt, word je van het kastje naar de muur gestuurd, omdat sommige mensen zelf niet eens weten wat 
voor voorzieningen er zijn en vervolgens zijn er maar weinig mogelijkheden zoals groot papier (terwijl alles digitaal 
gaat), en extra tijd (het zou fijn zijn voor sommige mensen om auditief begeleid te kunnen worden, want er zijn 
verschillende moeilijkheden voor mensen met dyslexie).’ 
Monitor Beleidsmaatregelen hoger onderwijs 2022-2023 |
