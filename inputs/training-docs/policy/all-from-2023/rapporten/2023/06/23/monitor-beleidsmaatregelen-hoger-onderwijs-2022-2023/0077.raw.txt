Er is geen verandering in het belang van studie-inhoud en beroepsperspectief in 2022-2023 ten opzichte van 
vorig jaar (geen figuur). Het belang van de studie-inrichting is wel iets toegenomen onder hbo-studenten. In 
het studiejaar 2022-2023 is de studie-inhoud een belangrijker motief onder wo-studenten, voormalig vwo-
leerlingen, studenten met een Nederlandse achtergrond en studenten met een functiebeperking (dan 
havisten, studenten met een niet-westerse achtergrond en studenten zonder een functiebeperking). De 
studie-inrichting is belangrijker onder hbo-studenten, voormalig mbo-studenten en vwo-leerlingen (vs. 
havisten), studenten met een niet-westerse migratieachtergrond en studenten met minimaal één hoger 
opgeleide ouder dan de vergelijkingsgroep. Het beroepsperspectief is belangrijker onder hbo-studenten, 
mannen, mbo-studenten (vs. havisten), havisten (vs. vwo-gediplomeerden), studenten met een niet-
westerse migratieachtergrond, studenten zonder hoogopgeleide ouders en studenten zonder een functie-
beperking. Bij de volgende twee figuren gaan we in op de cijfers naar migratieachtergrond (figuur 3.14) en 
opleidingsniveau van de ouders (figuur 3.15). 
 
Figuur 3.14 laat de drie typen studiekeuzemotieven van studenten zien, uitgesplitst naar migratieachter-
grond. Voor zowel studenten met een Nederlandse achtergrond als studenten met een niet-westerse 
migratieachtergrond is de studie-inrichting een belangrijkere keuzemotief in 2022-2023 dan het jaar ervoor. 
In beiden gevallen geldt dit voor de hbo-studenten. Voor de andere keuzemotieven geldt geen verschil. Wel 
zijn er duidelijke verschillen tussen de groepen studenten in 2022-2023. Studenten met een Nederlandse 
achtergrond laten zich vaker leiden door inhoudelijke interesses bij het kiezen van een opleiding (26%; vs. 
21% onder studenten met niet-westerse migratieachtergrond). Studenten met een migratieachtergrond 
laten zich aanzienlijk vaker leiden door de inrichting van de opleiding (32% vs. 19%) en nog veel vaker door 
het beroepsperspectief (44% vs. 23%); deze verschillen tussen studenten met een Nederlandse achtergrond 
en studenten met een niet-westerse migratieachtergrond zijn iets kleiner onder studenten met ouders met 
een benedenmodaal inkomen (voor de inrichting van de opleiding: 32% vs. 23%; voor het beroepsperspec-
tief: 47% vs. 28%) dan onder studenten met ouders met een (boven)modaal inkomen (voor de inrichting van 
de opleiding: 30% vs. 18%; voor het beroepsperspectief: 46% vs. 23%), maar in beiden gevallen aanzienlijk. 
100%
90%
80%
70%
60%
50%
40%
30%
20%
10%
0%
12 13 14 15 16 17 18 19 20 21 22 12 13 14 15 16 17 18 19 20 21 22 12 13 14 15 16 17 18 19 20 21 22
Inhoudelijke interesse Inrichting opleiding Beroepsperspectief
Nw-migratieachtergrond Overige studenten
 
Figuur 3.14: Belangrijkste keuzemotieven (in drie groepen) eerstejaars naar migratieachtergrond (bron: Startmonitor 
2012-2022) 
Figuur 3.15 toont dezelfde drie typen studiemotieven maar dan uitgesplitst naar het opleidingsniveau van 
de ouders.  
Monitor Beleidsmaatregelen hoger onderwijs 2022-2023 |
