Voor de doorstroom naar het hoger onderwijs zijn drie groepen onderscheiden naar de route die ze hebben 
gevolgd; gediplomeerden op de niveaus mbo niveau 4, havo of vwo. Voor gediplomeerden uit het mbo zijn 
alleen studenten uit de (voltijd) bol meegenomen. Voor studenten afkomstig uit de bbl geldt dat zij vaak 
ouder zijn en al een baan hebben wat het minder waarschijnlijk maakt dat zij zullen doorstromen naar het 
hoger onderwijs. Gediplomeerden uit de schooljaren 2010-2011 tot en met 2020-2021 zijn meegenomen in 
deze analyses. Voor elke student is bepaald of hij het schooljaar na diplomering (t+1) of het schooljaar 
daarna (t+2) is ingestroomd in het (bekostigd) hoger onderwijs (hbo of wo). Havisten die na diplomering zijn 
ingestroomd in het vwo zitten in deze jaren nog in het vwo en kunnen dus (nog) niet zijn ingestroomd in het 
hoger onderwijs. Zij zijn daarom buiten beschouwing gelaten bij de analyses over instroom in het hoger 
onderwijs. In een aparte analyse is de doorstroom naar vwo vanuit havo bekeken. Voor de doorstroom-
analyses is nagegaan of mbo, havo en vwo-gediplomeerden 1 en 2 jaar na hun diplomering zijn ingeschreven 
in het hoger onderwijs. Daarnaast zijn voor elke student de ouder(s) opgezocht in het databestand en is, 
indien bekend, het opleidingsniveau van de ouder(s) toegekend. Hierbij is een indeling gemaakt naar twee 
categorieën: ten minste één van de ouders heeft een diploma behaald in het hoger onderwijs (geen eerste 
generatie hoger onderwijs) of geen van beide ouders heeft een diploma behaald in het hoger onderwijs 
(eerste generatie hoger onderwijs). Het hoogst behaalde niveau van één van de ouders is leidend. Indien 
voor beide ouders het opleidingsniveau onbekend is, is de categorie ‘onbekend’ toegekend. 
 
Daarnaast is er een koppeling met de CBS microdata gemaakt om zo de migratiegeschiedenis van studenten 
te bepalen. Door een combinatie van de migratiegeschiedenis en de onderwijshistorie kan zo bepaald 
worden wie in het (Europees) Nederlandse hoger onderwijs instroomt vanuit de Caribische 
16
Koninkrijksdelen. Dit gebeurt met de volgende definitie:  
▪ ingestroomd zijn in het hoger onderwijs (ad of bachelor); 
▪ geen (bekende) eindexamenuitslag hebben in het voortgezet onderwijs in Europees Nederland; 
▪ gemigreerd zijn van één van de Caribische eilanden naar Nederland; 
▪ gemigreerd zijn in het kalenderjaar van eerste inschrijving in het hoger onderwijs of één kalenderjaar 
daarvoor; 
▪ 25 jaar of jonger zijn (ten tijde van de eerste inschrijving in het hoger onderwijs). 
Instroom in de bachelor 
De analyse van de bachelorinstroom en de instroom in associate degrees is grotendeels gedaan op basis van 
het 1cHO. Voor de definities van de instroomcohorten is aangesloten bij de definities die zijn afgesproken 
met OCW. Dit houdt in dat de februari-instroom in alle jaren buiten beschouwing is gelaten en dat alleen 
17
degenen zijn meegenomen die voor het eerst zijn begonnen in het (domein) hoger onderwijs. Studenten 
die switchen van hbo naar wo en vice versa en studenten die zijn geswitcht binnen het hbo of wo worden 
dus niet gerekend tot de eerstejaars instroom in het hoger onderwijs, tenzij anders is vermeld. Dus 
studenten die in een bepaalde ho opleiding eerstejaars zijn en al eerder in het hoger onderwijs hebben 
gezeten tellen niet mee voor de instroom voor dat studiejaar. De volgende cohortdefinitie is gebruikt: 
▪ hoofdinschrijvingen in het domein hoger onderwijs (in het hbo de code 1; in het wo de code 1 of A); 
 18
▪ type hoger onderwijs is bachelor; 
▪ het eerste jaar in het hoger onderwijs is gelijk aan het inschrijvingsjaar: dit houdt in dat alleen 
studenten die staan ingeschreven op 1 oktober van desbetreffend studiejaar zijn meegenomen in de 
instroomcohorten; 
▪ de hoogste vooropleiding van de student is gelijk aan de hoogste vooropleiding vóór het ho: dat 
betekent dat de student nog geen enkel diploma in het hoger onderwijs heeft behaald en dus een echte 
eerstejaars hoger onderwijs is. 
 
16 Aruba, Curaçao, Sint Maarten, Bonaire, Sint Eustatius en Saba 
17 Cijfers die door de VH en VSNU worden berekend zijn (VSNU) inclusief de februari-instroom en gaan (VSNU en VH) uit van studenten 
die voor het eerst in het hbo c.q. wo instromen. Bij de in dit hoofdstuk gepresenteerde cijfers wordt elke student in het hoger 
onderwijs slechts één keer meegeteld, namelijk bij de hoofdinschrijving in het hoger onderwijs en is voor elk jaar de februari-instroom 
buiten beschouwing gelaten. 
18 Studenten die zijn ingestroomd in een associate degree zijn in een aantal tabellen afzonderlijk genoemd. Ze zijn niet 
samengenomen met de bachelor, tenzij dit expliciet is vermeld. 
Monitor Beleidsmaatregelen hoger onderwijs 2022-2023 |
