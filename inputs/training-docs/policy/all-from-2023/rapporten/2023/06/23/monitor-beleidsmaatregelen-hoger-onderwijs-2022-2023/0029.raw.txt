Doorstroom van havo, mbo en vwo naar hoger onderwijs 
Figuur 2.1 laat in stippellijnen het aantal scholieren/studenten zien dat een diploma heeft behaald voor 
havo, mbo-4 en vwo. Deze gediplomeerden zijn in principe instroomgerechtigd voor het hoger onderwijs. 
De andere lijnen laten de daadwerkelijke (directe) doorstroom naar het hoger onderwijs zien. Vooral op het 
havo en vwo is te zien dat er meer leerlingen een diploma behaalden dan in de jaren ervoor (en erna). In 
het mbo bleef de omvang van de diplomacohorten nagenoeg stabiel. 
70.000
60.000
50.000
40.000
30.000
20.000
10.000
0
11-12 12-13 13-14 14-15 15-16 16-17 17-18 18-19 19-20 20-21 21-22
Havo - directe doorstroom Mbo - directe doorstroom Vwo - directe doorstroom
Havo - diplomacohort Mbo - diplomacohort Vwo - diplomacohort
 
Figuur 2.1: Omvang diplomacohorten (leerlingen die in hetzelfde jaar hun diploma hebben behaald) havo/vwo/mbo 
(aantallen) vanaf eindexamenjaar 2011-2012 en directe doorstroom naar het hoger onderwijs (bron: DUO stroomdata) 
Voor het eindexamencohort 2019-2020 (instroomjaar 2020-2021, het eerste coronacohort) gold dat er meer 
leerlingen een diploma behaalden. De doorstroom (figuur 2.2) was in dat jaar ook hoger dan in andere jaren 
(85% voor vwo, 77% voor havo en 44% voor mbo). Het jaar erna (eindexamencohort 2020-2021) normaliseert 
dit weer (82% voor vwo, 72% voor havo en 42% voor mbo). Het laatste jaar daalt de doorstroom verder (76% 
voor vwo, 69% voor havo en 35% voor mbo). Daar waar eerst de coronaperiode waarschijnlijk de fluctuaties 
veroorzaakte, zou het laatste jaar mogelijk de beoogde herinvoering van de basisbeurs per studiejaar 2023-
2024 een rol kunnen spelen: studenten stellen wellicht de studiekeuze nog een jaar uit om zo weer volledig 
aanspraak te kunnen maken op de basisbeurs. Dit is echter niet met zekerheid te zeggen. In het mbo was 
het aantal gediplomeerden vorig jaar stabiel, dit jaar is het aantal mbo-4-gediplomeerden nagenoeg gelijk 
gebleven. De boeggolf ten tijde van de invoering van het studievoorschot is hier in omgekeerde vorm te 
zien. Als doorstroompercentages vergeleken worden met die van vóór de coronacrisis (eindexamencohort 
2018-2019) is een daling zichtbaar van vier procentpunt (van 62% naar 58%; figuur 2.2). Voor vwo zien we 
een daling van 81 naar 76 procent, voor havo van 74 naar 69 procent, voor mbo van 40 naar 37 procent. 
Voor alle groepen is dit doorstroompercentage historisch laag, lager dan in de afgelopen tien jaar. 
100%
90%
80%
70%
60%
50%
40%
30%
20%
10%
0%
11-12 12-13 13-14 14-15 15-16 16-17 17-18 18-19 19-20 20-21 21-22
Havo Mbo Vwo Totaal
 
Figuur 2.2: Directe doorstroom van diplomacohorten havo/vwo/mbo (%) naar het hoger onderwijs t.o.v. alle 
gediplomeerden: betreft diplomacohorten vanaf eindexamenjaar 2011-2012 (bron: DUO stroomdata) 
Monitor Beleidsmaatregelen hoger onderwijs 2022-2023 | 29
