20%
18%
16%
14%
12%
10%
8%
6%
4%
2%
0%
11-12 12-13 13-14 14-15 15-16 16-17 17-18 18-19 19-20 20-21 21-22
Hbo Wo Ho
 
Figuur 5.53: Aandeel voltijd bachelorstudenten dat een honoursprogramma volgt (bron: Studentenmonitor 2011-2021) 
 Samenvatting 
Door in te gaan op zaken als studieachterstand, bachelorrendementen, studievoortgang, kwaliteit en 
excellentie krijgen we in dit hoofdstuk het studieproces van (voltijd bachelor)studenten in kaart. 
Verschillen tussen groepen (hbo of wo, of naar achtergrondkenmerken) worden (indien significant) belicht. 
Ook factoren die een rol spelen bij de studievoortgang zoals motivatie van de student, tijdbesteding en het 
verrichten van betaald werk namen we mee. 
 
Voor de meeste analyses gebruikten we de Studentenmonitor hoger onderwijs (studiejaren 2010-2011 tot en 
met 2021-2022), met enkele aanvullingen vanuit de CBS microdata. Daarnaast zijn de bevindingen in 
Europees perspectief geplaatst met behulp van de resultaten van Eurostudent VII. Voor de (waargenomen) 
kwaliteit van de opleidingen (studenttevredenheid) is gebruikgemaakt van de Studentenmonitor hoger 
onderwijs, die ook vergelijkbare vragen over tevredenheid bevat. De rendementscijfers zijn afkomstig uit 
het 1cHO (met toepassing van de definities van de UNL en de VH). Alleen voltijdstudenten in de 
bachelorfase zijn meegenomen in de analyses, tenzij anders vermeld. Deze laatste paragraaf vat de 
belangrijkste bevindingen uit dit hoofdstuk samen aan de hand van de gestelde onderzoeksvragen. 
Verandert het aandeel eerstejaarsstudenten dat op schema ligt en hoe ontwikkelt zich het percentage studenten dat 
aangesproken wordt op studieachterstand in het eerste jaar? 
Ruim driekwart van de eerstejaars loopt, naar eigen inschatting, op of voor op schema en iets minder dan 
zeventig procent van de eerstejaars loopt op of voor op de eigen ambities. Zoâ€™n veertig procent van de 
bachelorstudenten heeft (naar eigen zeggen) een studieachterstand, net als vorig jaar; ruim dertig procent 
van deze studenten wordt daadwerkelijk aangesproken op die studieachterstand. Wo-studenten, studenten 
met een niet-westerse migratieachtergrond, mannen en studenten met ouders met een laag inkomen 
hebben iets vaker een studieachterstand dan hun directe vergelijkingsgroep en worden hier ook vaker op 
aangesproken. Ouderejaars en uitwonenden hebben eveneens vaker een studieachterstand, maar worden 
hier niet vaker op aangesproken dan eerstejaars en thuiswonende studenten. 
Hoe is de ontwikkeling van bachelorrendementen en verbetert de studievoortgang van studenten? 
De bachelorrendementen in het hbo en wo zijn al jaren redelijk stabiel: in het hbo haalt al jaren de helft 
van de studenten binnen vijf jaar een diploma, in het wo haalt ruim driekwart binnen vier jaar een 
diploma. Hbo-studenten met een vwo-vooropleiding kennen het hoogste rendement, studenten met een 
mbo-vooropleiding (nog net) het laagste. Overigens laten multivariate analyses zien dat het verschil tussen 
studenten met een havo- en mbo-achtergrond nog maar klein zijn. Daarnaast zien we een relatie met het 
ouderlijk inkomen: is dit hoger, dan studeren die studenten sneller af. Studenten met een niet-westerse 
migratieachtergrond laten lagere rendementen zien. De grootste voorspeller is geslacht: mannen doen het 
veel slechter dan vrouwen. De hier genoemde studentkenmerken versterken elkaar.  
Monitor Beleidsmaatregelen hoger onderwijs 2022-2023 | 140
