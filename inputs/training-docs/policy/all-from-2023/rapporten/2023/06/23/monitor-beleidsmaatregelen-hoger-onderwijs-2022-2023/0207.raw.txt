Figuur 8.2 toont het gebruik van studiefinanciering en de verdeling naar het stelsel waar studenten onder 
vallen voor alle studenten, ongeacht hun recht op studiefinanciering (deze percentages zijn niet gelijk aan 
tabel 8.2, die alleen rechthebbenden toont). In totaal 21 procent van alle hbo-studenten en 27 procent van 
de wo-studenten ontvangt géén studiefinanciering. Dit zijn vooral internationale studenten, oudere 
studenten en deeltijdstudenten die vanuit die hoedanigheid geen recht hebben op studiefinanciering. De 
toename van het niet-gebruik in het wo is vooral een gevolg van de toename van internationale studenten. 
100%
90%
80%
70%
60%
50%
40%
30%
20%
10%
0%
12 13 14 15 16 17 18 19 20 21 12 13 14 15 16 17 18 19 20 21
Hbo Wo
Studievoorschot Basisbeurs (nom) Basisbeurs (leenfase) Onbekend Geen studiefinanciering
 
Figuur 8.2: Verdeling studenten naar stelsel waar zij onder vallen: alle studenten, ongeacht wel of geen recht op 
studiefinanciering (%) (bron: DUO-1cHO-SFS 2012-2021) 
 Aanvullende beurs  
Studenten hebben in beginsel recht op vier jaar aanvullende beurs. Dit kan verlengd worden afhankelijk van 
de masteropleiding die de student volgt. Het aandeel studenten met een aanvullende beurs kan een 
indicatie zijn voor de toegankelijkheid van het onderwijs voor studenten met ouders uit lagere 
inkomensgroepen. Als studenten van ouders met lagere inkomens hadden afgezien van een studie, zou dat 
percentage waarschijnlijk zijn gedaald. Daling van dit percentage kan ook veroorzaakt worden door een 
algehele inkomensstijging van de ouders. Met de introductie van het studievoorschot is het aanvullende 
beursbedrag verhoogd, de inkomensgrens verruimd en het onderscheid tussen thuis- en uitwonenden komen 
te vervallen. De maximale aanvullende beurs in 2021-2022 bedroeg €413,78 (t/m dec. 2021) en €419,04 
(t/m aug. 2022). Al tien jaar is het aandeel studenten dat een aanvullende beurs ontvangt stabiel (figuur 
8.3). In het hoger onderwijs als geheel ligt dit percentage net boven de dertig procent (32% in 2021-2022); 
in het hbo is dit het laatste jaar 36 procent en in het wo 24 procent. Dit is het afgelopen jaar heel licht 
gestegen (met 1 ppnt. voor beide onderwijstypen) ten opzichte van het vorige jaar. Op basis van de 
beschikbare cijfers kan geen inschatting worden gemaakt van het niet-gebruik van de aanvullende beurs 
(degenen die wel recht hebben, maar hiervan geen gebruikmaken).  
100%
90%
80%
70%
60%
50%
40%
30%
20%
10%
0%
12-13 13-14 14-15 15-16 16-17 17-18 18-19 19-20 20-21 21-22
Hbo Wo Ho
 
Figuur 8.3: Studenten (%) met aanvullende beurs t.o.v. studenten met basisbeurs: (studiefinancieringsgerechtigden in 
nominale fase) of studenten met studievoorschot(recht) (alleen verblijfsjaar ho 1-4) (bron: DUO-1cHO-SFS 2012-2021) 
Monitor Beleidsmaatregelen hoger onderwijs 2022-2023 |
