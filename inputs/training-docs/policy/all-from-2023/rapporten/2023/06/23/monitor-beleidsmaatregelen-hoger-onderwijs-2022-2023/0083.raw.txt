Per uitslag van de studiekeuzecheck zijn verschillen geanalyseerd tussen studenten in de mate waarin zij 
een goede match ervaren. In figuur 3.22 wordt de match die studenten met de studie ervaren getoond naar 
de uitslag van het advies, namelijk positief, twijfel/negatief en geen concreet advies (bijv. alleen feed-
back). Er is geen significante ontwikkeling in 2022-2023 in vergelijking met 2021-2022. In het studiejaar 
2022-2023 ervaren hbo-studenten een betere match dan wo-studenten binnen de groep studenten met een 
positief advies (87% vs. 84%); er zijn geen verschillen tussen de ho-groepen bij de studenten met een 
twijfel/negatief advies en geen concreet advies. Voor de groep studenten met een positief advies ervaren 
mannen en voormalig mbo-studenten (vs. havisten) vaker een match. Ook binnen de groep studenten met 
een twijfel/negatief advies en geen concreet advies ervaren voormalig mbo-studenten (vs. havisten) vaker 
een match. Andere achtergrondkenmerken spelen geen rol, ongeacht de inhoud van het advies.  
100%
90%
80%
70%
60%
50%
40%
30%
20%
10%
0%
19 20 21 22 19 20 21 22 19 20 21 22
Hbo Wo Ho
Positief Twijfel/negatief Geen concreet advies
 
Figuur 3.23: Percentage eerstejaars dat goede match ervaart naar uitslag advies studiekeuzecheck (bron: Startmonitor 
2019-2022) 
 Selectie 
Sommige opleidingen kennen een selectieprocedure (numerus fixus, aanvullende eisen of kleinschalig en 
intensief onderwijs zoals University Colleges). Van de hbo-studenten geeft ongeveer een kwart aan dat zij 
te maken hebben gehad met een selectieprocedure, tijdens de huidige opleiding (16%) ofwel tijdens een 
andere opleiding waarvoor zij zich ook of eerder hadden aangemeld (10%). Onder eerstejaars bachelor wo-
studenten komt dit veel vaker voor: bijna de helft van deze studenten maakte een selectieprocedure mee, 
waarvan 31 procent tijdens de huidige opleiding en achttien procent tijdens een andere opleiding. Voor wo-
studenten is er een significante stijging in het doormaken van een selectieprocedure tussen de jaren 2021-
2022 en 2022-2023. In het jaar 2022-2023 maken vrouwen en studenten met een functiebeperking vaker 
selectie mee (dan mannen en studenten zonder een functiebeperking). Het valt niet uit de gegevens te 
herleiden wat de redenen zijn voor deze verschillen, mogelijk schrijven deze groepen zich vaker in voor 
meerdere (numerus fixus) opleidingen. Overigens zijn resultaten ten aanzien van de deelname van 
studenten met een functiebeperking niet altijd consistent. In 2017 werd geconcludeerd dat vrouwen veel 
vaker dan mannen een numerusfixusopleiding overwegen en dat andere achtergrondkenmerken (o.a. 
45
functiebeperking) nauwelijks invloed hadden op de intentie om een numerusfixusopleiding te gaan volgen. 
 
45 ResearchNed (2017). Selectie & plaatsing bij numerusfixusopleidingen.  
Monitor Beleidsmaatregelen hoger onderwijs 2022-2023 | 83
