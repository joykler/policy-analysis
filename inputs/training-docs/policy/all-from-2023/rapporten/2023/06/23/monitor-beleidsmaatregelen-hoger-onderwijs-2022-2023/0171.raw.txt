Omdat dit onderzoek zich met name richt op het stelsel en de landelijke stromen is ervoor gekozen een 
onderscheid te maken tussen uitval (groep 1) en switch (studenten die in het hoger onderwijs blijven: groep 
2). In een aantal figuren zijn deze twee groepen samengenomen onder het kopje ‘uitval en switch’: 
studenten die de initieel gekozen opleiding niet voortzetten. Voor het bepalen van de status na twee jaar is 
steeds de opleiding op T1 vergeleken met de opleiding op T3. Hierbij zijn de volgende groepen 
aangemaakt: 
Tabel 7.2: Indeling status na twee jaar (bron: 1cHO, eerstejaarscohorten 2010-2021) 
Categorie Indeling 
Niet meetbaar [instroom 2020 en 2021] - 
Jaar 2 herinschrijver, jaar 3 herinschrijver Volgt nog steeds de opleiding van eerste inschrijving 
Jaar 2 herinschrijver, jaar 3 switch 
Tenminste 1x geswitcht 
Jaar 2 switch, jaar 3 in ho 
Jaar 2 uit ho, jaar 3 in ho Teruggekeerd in het ho na uitval 
Jaar 2 herinschrijver, jaar 3 uit ho 
Jaar 2 switch, jaar 3 uit ho Na 2 jaar uitgevallen 
Jaar 2 uitval, jaar 3 uit ho 
Studenten de Caribische delen van het Koninkrijk: CBS microdata 
Om studenten de Caribische delen van het Koninkrijk zo goed mogelijk te identificeren wordt een koppeling 
met de CBS microdata gemaakt om zo de migratiegeschiedenis van studenten te bepalen. Door een 
combinatie van de migratiegeschiedenis en de onderwijshistorie kan zo bepaald worden wie in het 
67
(Europees) Nederlandse hoger onderwijs instroomt vanuit de Caribische Koninkrijksdelen. Dit gebeurt met 
de volgende definitie: 
▪ ingestroomd zijn in het hoger onderwijs (ad of bachelor); 
▪ geen (bekende) eindexamenuitslag hebben in het voortgezet onderwijs in Europees Nederland; 
▪ gemigreerd zijn van één van de Caribische eilanden naar Nederland; 
▪ gemigreerd zijn in het kalenderjaar van eerste inschrijving in het hoger onderwijs of één kalenderjaar 
daarvoor; én 
68
▪ 25 jaar of jonger zijn (ten tijde van eerste inschrijving in het hoger onderwijs). 
 Omvang van uitval en switch in het eerste studiejaar 
Figuur 7.1 laat zien dat de uitval en switch tot instroomcohort 2018-2019 redelijk stabiel was (tussen de 31 
en 35%). Onder instroomcohorten 2019-2020 en 2020-2021 daalde de uitval en switch naar 25 procent, om 
voor het laatste instroomcohort weer met vijf procentpunten toe te nemen naar dertig procent. Deze dertig 
procent omvat ruim 40.000 eerstejaars ho-studenten die stopten met hun (in eerste instantie gekozen) 
studie. Dit waren 27.552 hbo-studenten (34% van alle hbo-eerstejaars) en 12.869 wo-studenten (25% van 
alle ho-eerstejaars).  
 
Ruim 24.000 ho-studenten (18% van alle ho-eerstejaars) uit instroomcohort 2021-2022 kozen in het tweede 
jaar voor een andere studie in het ho (switch), ruim 16.000 studenten (12% van alle ho-eerstejaars) 
verlieten het hoger onderwijs (uitval). Onder instroomcohorten 2019-2020 en 2020-2012 was een sterke 
daling (gevolgd door een stabilisering) in de uitval en switch te zien. Deze daling was naar alle 
waarschijnlijkheid een gevolg van de coronamaatregelen: er waren voor studenten weinig alternatieven 
voor doorstuderen zoals reizen en werken. Het aandeel uitval en switch onder studenten uit het 
instroomcohort 2021-2022 ligt in hbo zo’n acht procentpunt hoger dan in het wo. Het verschil in uitval en 
switch tussen wo en hbo is daarmee, na een aantal jaren daling, iets toegenomen (2 ppnt.). 
 
67 Aruba, Curaçao, Sint Maarten, Bonaire, Sint Eustatius en Saba. 
68 De leeftijdgrens van 25 jaar wordt gehanteerd omdat de focus ligt op doorstroom vanuit vervolgonderwijs en niet op postinitiële 
onderwijsvolgers en ook omdat voornamelijk wordt vergeleken met ba-vt (m.n. 25 j. en jonger). 
Monitor Beleidsmaatregelen hoger onderwijs 2022-2023 | 171
