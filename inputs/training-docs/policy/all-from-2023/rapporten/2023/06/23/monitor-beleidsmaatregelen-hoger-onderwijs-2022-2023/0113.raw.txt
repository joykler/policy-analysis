Voor elke respondent wordt een gemiddelde score berekend voor ‘inzet’ op basis van de voorgaande elf 
stellingen. Het gemiddelde ligt rond de 3,5; studenten die hoger dan 3,5 scoren, worden ingedeeld in de 
categorie ‘inzet bovengemiddeld’. 
 
In dit hoofdstuk is voor alle indicatoren een grafische presentatie weergegeven van de resultaten voor hbo, 
wo en het totale hoger onderwijs, en is voor alle indicatoren getoetst of verschillen significant zijn. Waar 
relevant en interessant zijn de extra uitsplitsingen (die niet in de figuur staan) beschreven in de tekst. Er 
zijn dit jaar geen uitsplitsingen gemaakt naar wel of geen bètaopleiding, omdat deze variabele niet meer is 
opgenomen in de Studentenmonitor. 
Studenten uit de Caribische delen van het Koninkrijk: CBS microdata 
Om studenten uit de Caribische delen van het Koninkrijk zo goed mogelijk te identificeren is een koppeling 
met de CBS microdata gemaakt om zo de migratiegeschiedenis van studenten te bepalen. Door een 
combinatie van de migratiegeschiedenis en de onderwijshistorie kan bepaald worden wie in het (Europees) 
54
Nederlandse hoger onderwijs instroomt vanuit de Caribische Koninkrijksdelen . Dit gebeurt met de 
volgende definitie: 
 
▪ ingestroomd zijn in het hoger onderwijs (ad of bachelor); 
▪ geen (bekende) eindexamenuitslag hebben in het voortgezet onderwijs in Europees Nederland; 
▪ gemigreerd zijn van één van de Caribische eilanden naar Nederland; 
▪ gemigreerd zijn in het kalenderjaar van eerste inschrijving in het hoger onderwijs of één kalenderjaar 
daarvoor; 
▪ 25 jaar of jonger zijn (ten tijde van eerste inschrijving in het hoger onderwijs). 
 Studieachterstand 
Figuur 5.1 toont het percentage voltijd bachelorstudenten dat naar eigen zeggen een studieachterstand of 
studievertraging heeft. Net als vorig studiejaar heeft bijna veertig procent van de bachelorstudenten een 
studieachterstand. In vergelijking met vorig jaar is dit aandeel binnen het hbo significant veranderd 
(afname van 2 ppnt.; binnen wo geen significant verschil). Wo-studenten geven in het laatste jaar vaker aan 
een achterstand te hebben dan hbo-studenten. In dit jaar geven tevens studenten met een niet-westerse 
migratieachtergrond, eerstegeneratiestudenten, mannen, ouderejaars, uitwonende studenten en studenten 
waarvan de ouders onder modaal verdienen vaker aan dat zij een studieachterstand hebben dan hun directe 
vergelijkingsgroepen.  
100%
90%
80%
70%
60%
50%
40%
30%
20%
10%
0%
12-13 13-14 14-15 15-16 16-17 17-18 18-19 19-20 20-21 21-22
Hbo Wo Ho
 
Figuur 5.1: Percentage voltijd bachelorstudenten met studieachterstand (bron: Studentenmonitor 2012-2021) 
  
 
54 Aruba, Curaçao, Sint Maarten, Bonaire, Sint Eustatius en Saba. 
Monitor Beleidsmaatregelen hoger onderwijs 2022-2023 | 113
