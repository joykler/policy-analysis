I II III
Jaaroverzicht FIU-Nederland 2022 19
1 2 33
Bijlage Bijlage Bijlage
3.2 Terrorismefinanciering
Naast analyses over witwassen en onderliggende delicten analyseert de FIU-Nederland ook 
transacties met indicaties van terrorismefinanciering. Ook op dit onder werp werken we veel 
samen en proberen we onze kennis en kunde continu naar een hoger niveau te tillen. Een goed 
voorbeeld zijn de analyses binnen de Terrorismefinanciering Taskforce, een publiek private 
samenwerking tussen zes banken, politie, FIOD, OM en FIU-Nederland. De deelnemende banken 
kunnen, op basis van politie informatie die wordt verstrekt meer en betere meldingen doen bij 
de FIU-Nederland. Naast operationele resultaten in de zin van concrete meldingen en verdachte 
transacties heeft de taskforce in 2022 bijgedragen aan wederzijds begrip over elkaars processen 
en resulteerden zo in informatievere meldingen. Voor de toekomst is het belangrijk om dit 
breder te trekken dan alleen de bancaire sector. We ontvangen immers van meer meldergroepen 
ongebruikelijke transacties met indicaties van terrorismefinanciering. Daar moeten we op blijven 
investeren. Want zoals u zult lezen in deze paragraaf zijn er volop ontwikkelingen met betrekking 
tot terrorismefinanciering.  
3.2.1 Minder dossiers, meer complexiteit 
Afgelopen jaar was een daling zichtbaar in het aantal dossiers m.b.t. terrorismefinanciering, van 
283 in 2021 naar 213 in 2022. In tabel 9 van bijlage I ziet u de details. Wat opvalt is dat het aantal 
VT’s wel sterk toenam t.o.v. vorig jaar. Dit wordt veroorzaakt door een beperkt aantal dossiers 
met uitzonderlijk veel transacties. Deze complexe dossiers hadden bijvoorbeeld betrekking op 
internationale netwerken rondom ondergronds bankieren en een omvangrijk internationaal 
witwasnetwerk met daarin ook indicaties van terrorismefinanciering. Dit kan een indicatie zijn 
van een convergerende beweging tussen (georganiseerde) misdaad en terrorismefinanciering. 
Van de dossiers met indicaties van terrorismefinanciering heeft het merendeel betrekking op 
Jihadistisch terrorisme, volgens de Nationaal Coördinator Terrorismebestrijding en Veiligheid 
10
(NCTV) nog steeds de grootste dreiging voor Nederland . In 2022 waren er dossiers over recente 
dreigingen, maar er was ook een groot aantal dossiers met betrekking op (voormalige) Foreign 
Terrorist Fighters (FTF’s) die zich hadden aangesloten bij ISIL/Da’esh en daaraan verwante 
organisaties. Hoewel de transacties soms wat verder in het verleden liggen, zijn deze dossiers 
nog steeds relevant. In zowel nationaal als internationaal lopende opsporingsonderzoeken 
droegen ze bijvoorbeeld bij aan de bewijsvoering. 
10 Dreigingsbeeld Terrorisme Nederland 57, 22 november 2022 – NCTV.
