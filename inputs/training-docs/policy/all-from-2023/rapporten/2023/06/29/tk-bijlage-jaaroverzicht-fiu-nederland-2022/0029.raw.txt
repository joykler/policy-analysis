I IIII III
Jaaroverzicht FIU-Nederland 2022 29
1 2 3
Bijlage BijlageBijlage Bijlage
Werkwijze
De FIU-Nederland is op basis van de Wwft aangewezen als de entiteit waar ongebruikelijke 
transacties gemeld dienen te worden zoals beschreven in artikel 16 van de Wwft. Artikel 1a van 
de Wwft benoemt de 29 verschillende meldergroepen op wie deze meldingsplicht van toepassing 
is. De gemelde ongebruikelijke transacties worden vervolgens geanalyseerd om te bepalen of 
er voldoende grond is om deze verdacht te verklaren. Door het hoofd FIU-Nederland verdacht 
verklaarde transacties worden vervolgens ter beschikking gesteld aan de diverse (bijzondere) 
opsporings-, inlichtingen-, en veiligheidsdiensten. Met deze werkwijze waarborgt de FIU-
Nederland haar bufferfunctie.
Positionering
Formeel maakt de FIU-Nederland onderdeel uit van de rechtspersoon Staat der Nederlanden. 
Beheersmatig is ze ondergebracht bij de Nationale Politie als een zelfstandige, operationeel 
onafhankelijke entiteit. Door (onder)mandatering beschikt het hoofd FIU-Nederland over de 
vereiste bevoegdheden ten aanzien van personeel en middelen, waarmee de zelfstandigheid 
en operationele onafhankelijkheid van de organisatie zijn gewaarborgd. De beleidslijn loopt 
rechtstreeks van de minister van Justitie en Veiligheid naar het hoofd van de FIU-Nederland. De 
beheersmatige lijn loopt via de korpschef van de Nationale Politie naar het hoofd FIU-Nederland.
