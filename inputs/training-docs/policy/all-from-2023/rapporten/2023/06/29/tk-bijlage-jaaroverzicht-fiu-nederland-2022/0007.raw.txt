I II III
Jaaroverzicht FIU-Nederland 2022 7
11 2 3
Bijlage Bijlage Bijlage
1.1 Complexiteit in de cijfers
Kijkend naar de cijfers in bijlage I dan valt allereerst op dat het aantal ongebruikelijke transacties 
(OT’s) ten opzichte van vorig jaar wederom gestegen is. Er zijn echter grote verschillen tussen en 
binnen meldergroepen. Zo valt bijvoorbeeld op dat de cryptosector in 2022 aanzienlijk minder 
meldde dan een jaar eerder, ongeveer 120.000 minder OT’s. Gedeeltelijk zal dit te maken heb-
ben met de dalende koersen waardoor minder meldingen op basis van de objectieve indicator 
1
zijn gemeld . Maar wat ook meespeelt is dat 2021 een piek kende omdat een aantal instellingen 
begin dat jaar begon te melden met terugwerkende kracht vanaf mei 2020 nadat ze de registratie 
bij De Nederlandsche Bank (DNB) voltooid hadden. We zouden dus kunnen stellen dat 2022 het 
eerste genormaliseerde jaar had kunnen zijn voor deze meldergroep, ware het niet dat het een 
heel dynamisch jaar was voor deze sector gezien de koersen en het faillissement van één van de 
grootste exchanges ter wereld. De komende jaren zullen daarom meer inzicht geven in wat voor 
deze sector normaal is. Wat wel opvalt is dat in 2022 meer transacties verdacht zijn verklaard 
vanuit deze sector, een stijging van ongeveer 50%. Een reden hiervoor is dat onze kennis en 
kunde over deze sector steeds verder toeneemt en met het groter worden van onze database op 
deze sector onze informatiepositie ook beter is ten opzichte van een jaar eerder.  
Binnen de meldergroep banken groeide het aantal gemelde OT’s juist flink, zo’n 300.000 extra 
meldingen. In deze sector zitten echter zeer grote verschillen tussen instellingen. De banken-
sector kende in 2022 ruim vijftig instellingen die tenminste één melding deden. Er is echter één 
instelling die bijna 80% van alle meldingen voor zijn rekening neemt en individueel verantwoor-
delijk is voor de volledige groei in OT’s binnen deze sector. Hier zijn meerdere oorzaken voor. 
Sommige van deze oorzaken zijn bedrijfseconomisch van aard, zoals groei van die organisatie. 
Wat daarnaast de groei versterkt is dat deze instelling geen samengestelde transacties meldt. 
Stel, een oplichter licht een persoon op voor in totaal honderd transacties van 1.000 euro. Wat 
deze instelling dan meldt zijn honderd losse transacties. De meeste instellingen melden dit 
echter als één samengestelde transactie van 100.000 euro met telkens dezelfde van en naar 
rekening. Beide manieren zijn toegestaan. Het zorgt er alleen voor dat de aantallen OT’s lastig te 
vergelijken zijn en dat één instelling een onevenredig groot aandeel in deze meldergroep heeft. 
Deze onevenredigheid is ook van toepassing op het aantal verdachte transacties (VT’s) voort-
komend vanuit ongebruikelijke transacties uit de bankensector. Wederom dezelfde instelling is 
verantwoordelijk voor bijna 50% van alle VT’s in 2022 vanuit deze meldergroep.  
1 Deze sector kent de indicator Objectief13 die stelt dat ‘’Een transactie van een bedrag van €15.000,- of meer’’ gemeld 
dient te worden.
