inhou
Jaarverslag 2021  
dsop
gave 
 
Verkenning invulling NPM 
Sinds 2019 is in de NPM-jaarverslagen aangegeven dat er een verkenning loopt naar 
de vraag of de huidige invulling van het NPM nog steeds de beste invulling is. De 
NPM-deelnemers hebben input geleverd, maar dit heeft ten tijde van publicatie van 
dit jaarverslag nog niet geleid tot een wijziging door de minister voor 
Rechtsbescherming in de vormgeving van het NPM.  
Beeld 2021 
In dit jaarverslag over 2021 rapporteert het NPM over de behandeling van personen 
van wie de vrijheid is beperkt of ontnomen en de omstandigheden waaronder ze 
verblijven. Dit jaarverslag maakt duidelijk dat de rechten van mensen die in 
Nederland in hun vrijheid zijn beperkt in het algemeen worden gerespecteerd. Uit 
het toezicht blijkt dat aan mensen die in hun vrijheid zijn beperkt vrijwel altijd op 
een adequate en zorgvuldige wijze zorg verleend krijgen en humaan behandeld 
worden. Voor verdere versterking zijn er in 2021 aanbevelingen gedaan gericht op 
een versterking van mensenrechten in wetgeving, beleid en uitvoeringpraktijk. 
In de volgende paragrafen zijn de belangrijkste bevindingen uit het toezicht in 2021 
op de verschillende terreinen opgenomen. 
 
1. Toezicht op dwang en medische zorg door de 
Inspectie Gezondheidszorg en Jeugd 
De Inspectie Gezondheidszorg en Jeugd (hierna IGJ) houdt vanuit het NPM toezicht 
op de kwaliteit van de medische zorg in zijn algemeenheid en gedwongen zorg in 
het bijzonder aan mensen in de geestelijke gezondheidszorg, verpleeghuiszorg, 
gehandicaptenzorg en jeugdhulp en op de medische zorgverlening aan bewoners 
van asielzoekerscentra en aan ingeslotenen. Daarbij dient sprake te zijn van goede 
en menswaardige (humane) zorg. 
Zorg aan ingeslotenen 
De zorg aan ingeslotenen moet (binnen de mogelijkheden van de specifieke setting) 
van dezelfde kwaliteit zijn als de zorg aan personen in de vrije samenleving. 
Personen die zijn ingesloten in een justitiële inrichting (zoals een gevangenis of tbs-
kliniek) kunnen niet vrij kiezen voor een arts of behandelaar. Daarom is toezicht op 
de zorg aan ingeslotenen zo belangrijk. 
Voor alle sectoren waar de IGJ toezicht op houdt, geldt dat gedwongen zorg alleen 
wordt toegepast als het niet anders kan (‘nee tenzij’). Dit kan bijvoorbeeld worden 
bereikt door een goed preventiebeleid, persoonsgerichte zorg, goede deskundige 
zorgverleners en door te sturen op kwaliteit door het management. Van 
zorgaanbieders verwacht de IGJ dat zij gedwongen zorg zorgvuldig en terughoudend 
toepassen en navolgbaar vastleggen. De IGJ is zich er daarbij van bewust dat 
gedwongen zorg, vanwege de risico’s voor de patiënt en zijn/haar omgeving, soms 
onvermijdelijk is. 
4
