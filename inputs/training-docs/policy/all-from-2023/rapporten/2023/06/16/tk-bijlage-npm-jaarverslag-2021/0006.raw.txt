inhou
Jaarverslag 2021  
dsop
gave 
 
Toezicht op gesignaleerde risico’s bij geestelijke gezondheidszorg binnen forensische 
zorg 
Hoewel binnen de forensische zorg veel aandacht is voor kwaliteitsverbetering, heeft 
de IGJ in de afgelopen jaren tijdens (incident-)onderzoeken risico’s geconstateerd 
voor de kwaliteit en veiligheid van de forensische geestelijke gezondheidszorg. Dit is 
gebaseerd op de bevindingen en conclusies uit incidentonderzoeken en 
onderzoeksrapporten naar de kwaliteit van forensische zorgverlening in de 
afgelopen jaren. Deze onderzoeken vonden plaats na meldingen en signalen uit het 
zorgveld. De risico’s hebben in het bijzonder betrekking op de thema’s 
informatieoverdracht en ketensamenwerking, risicomanagement, behandelaanbod 
en verlofbeleid. De situatie vraagt om toezicht en zo nodig handhaving door de IGJ. 
Daarom is in 2021 een gericht toezichttraject gestart.  
Capaciteits- en personeelstekort  
De IGJ constateert dat er in diverse sectoren sprake is van 
arbeidsmarktproblematiek en dat de capaciteit onder druk staat. Later in dit 
hoofdstuk wordt daar nader op ingegaan. Dit brengt risico’s met zich mee voor de 
kwaliteit van de zorg en werkt doorstroomproblematiek binnen en tussen sectoren 
in de hand. Dit speelt bij de Justitiële Jeugdinrichtingen waar in paragraaf 6 nader 
op wordt ingegaan, maar ook bij de forensische zorg. Zo verblijven eind 2021 er 
107 tbs-passanten in gevangenissen, in afwachting van plaatsing in een Forensisch 
Psychiatrisch Centrum. Het gevolg is dat de noodzakelijk geachte zorg wordt 
vertraagd. In 2020 heeft de Inspectie in haar rapport ‘Geen kant meer op kunnen’ al 
aangegeven dat door het tekort aan capaciteit het aantal tbs-passanten op de 
wachtlijst en de duur van de wachttijd toenemen.  
 
2. Arrestantenzorg 
Politie 
Nederland kent tien Commissies van Toezicht op de Arrestantenzorg (hierna: 
CTA’s): één voor iedere regionale eenheid van de nationale politie. De Commissies 
van Toezicht Arrestantenzorg houden toezicht op huisvesting, veiligheid, verzorging, 
bejegening en vervoer van ingeslotenen, uitgevoerd door de politie. Dat gebeurt 
zowel in cellencomplexen die voorzien in 24 uurs-zorg inclusief nachtverblijf, als in 
locaties waar alleen dagverblijf mogelijk is. Van dat laatste is sprake in de 
zogenaamde ophoudkamers waarover lokale politieteams beschikken en in 
ophoudkamers bij gerechtsgebouwen, waar ingeslotenen verblijven die voor de 
rechter moeten verschijnen. 
Het door de CTA’s gehanteerde toetsingskader bestaat uit internationale en 
nationale wet- en regelgeving en voorts uit aanvullende regels of instructies die de 
politie intern gesteld heeft, zoals het Landelijk Reglement Arrestantenzorg.  
Jaarlijks spreken de CTA’s met elkaar af aan welke thema’s zij bij hun toezicht in het 
bijzonder aandacht schenken. In 2021 betrof dat 1) de naleving van corona-
6
