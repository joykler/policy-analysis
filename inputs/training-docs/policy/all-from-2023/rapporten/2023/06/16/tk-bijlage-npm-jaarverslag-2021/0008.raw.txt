inhou
Jaarverslag 2021  
dsop
gave 
 
geen schokkende zaken naar voren gekomen. De aanbevelingen ter verbetering 
waren divers van aard, zoals een betere registratie van de controle van 
verbanddozen, brandblussers en oogdouches en het regelmatig oefenen van 
calamiteiten met onder andere de brandweer. Het merendeel van die 
aanbevelingen zijn reeds of worden door de desbetreffende brigadecommandanten 
opgepakt. Bij herinspecties krijgen de eerder gedane aanbevelingen de aandacht. 
 
3. Toezicht door Commissies van Toezicht in 
justitiële inrichtingen 
Een commissie van toezicht houdt toezicht op het reilen en zeilen binnen een 
justitiële inrichting. De Klankbordgroep Commissies van Toezicht Justitiële 
Inrichtingen fungeert vooral als aanspreekpunt voor Commissies van Toezicht. De 
onderwerpen die besproken zijn in de Klankbordgroep kwamen onder meer aan de 
orde via de overleggen met de voorzitters van de Commissies van Toezicht. 
Daarnaast zijn deze onderwerpen ter sprake gebracht in de gesprekken met de 
externe partners waar de klankbordgroep regelmatig overleg mee heeft. Dit zijn de 
minister voor Rechtsbescherming, Raad voor de Strafrechtstoepassing en 
Jeugdbescherming, de Inspectie Justitie en Veiligheid, de Inspectie Gezondheidszorg 
en Jeugd, de Nationale Ombudsman en de Dienst Justitiële Inrichtingen.  
De coronapandemie heeft veel geëist van de gedetineerden zagen de Commissies 
van Toezicht. Geen bezoek, isolatie, niet kunnen douchen, geen recreatie en geen 
mogelijkheden tot arbeid. Ook vanwege coronabesmettingen onder de 
personeelsleden waren de mogelijkheden tot uitvoeren van het dagprogramma 
beperkt en verbleven de gedetineerden vaker op cel. 
Daarnaast hebben diverse thema’s invloed op het werk van de Commissies. Deze 
worden in de volgende alinea’s uitgelicht.  
In verschillende van deze overleggen was er aandacht voor en is gesproken over 
opsluiting van gedetineerden in de isoleercel voor de termijn van maximaal 14 
dagen. In het advies ‘Disciplinair straffen en afzonderen in detentie’ van de Raad 
voor de Strafrechttoepassing en Jeugd worden vraagtekens geplaatst bij de 
humaniteit om mensen in eenzaamheid op te sluiten en dat deze isolatie kan leiden 
tot trauma’s en daarmee een goede resocialisatie in de weg kunnen staan. 
De Klankbordgroep van de Commissies van Toezicht Justitiële Inrichtingen houdt 
zich op de hoogte van de ontwikkelingen op het gebied van de langgestraften. 
Uitzichtloze levenslange opsluiting is een onderwerp dat vraagt om bezinning 
volgens de klankbordgroep. Het werk van het Adviescollege Levenslanggestraften, 
dat uitgebreid onderzoek doet naar en advies geeft over de individuele 
mogelijkheden van langgestraften om na 25 jaar op vrije voeten te komen, heeft 
geleid tot één vrijlating. 
Resocialisatie is een onderwerp dat steeds meer vorm en aandacht krijgt in de 
penitentiaire inrichtingen. Hoe komen gedetineerden beter terug in de maatschappij 
en hoe vergroten we hun kansen om een nieuwe start te maken?
