inhou
Jaarverslag 2021  
dsop
gave 
 
5
Ketenprocesbeschrijving overeenkomen met de werkelijke situatie. Bovendien 
verloopt het delen van de informatie niet altijd volgens de afgesproken werkwijze. 
Dit betekent dat de informatieoverdracht niet geborgd is en vaak afhankelijk is van 
personen en individuele afspraken. 
Dit komt doordat er geen centrale regie is op het proces en de afspraken niet altijd 
volledig en helder zijn. Daarnaast weten medewerkers van sommige organisaties 
onvoldoende hoe zij moeten handelen.  
Ter verbetering van de informatieoverdracht geeft de Inspectie JenV een aantal 
aanbevelingen om te zorgen dat iedereen zich aan werkafspraken houdt en tijdig 
informatie deelt. Zo zou men moeten bezien hoe regie kan worden gehouden op de 
verdere ontwikkeling van de Ketenprocesbeschrijving vreemdelingen in de 
strafrechtketen en de uitvoering daarvan. De Inspectie beveelt een periodieke 
evaluatie van de Ketenprocesbeschrijving aan om te zien of die aangepast moet 
worden. Daarnaast doet zij een aantal specifieke aanbevelingen aan betrokken 
organisaties om hun taken beter uit te kunnen voeren. 
 
8. Toezicht op terugkeer vreemdelingen 
De Inspectie JenV houdt toezicht op de begeleide terugkeer van vreemdelingen. Het 
rapport Jaarbrief Terugkeer vreemdelingen 2020 (gepubliceerd in 2021) van de 
Inspectie JenV laat zien dat de begeleide terugkeer van vreemdelingen in de regel 
veilig, zorgvuldig en humaan verloopt. Wel zou gezondheidsinformatie beter 
bruikbaar moeten worden. Ook de registratie van persoonlijke bezittingen kan beter. 
Het toezicht in 2021 bevestigt dit beeld. Een aandachtspunt blijft de informatie-
uitwisseling voorafgaand aan de uitzetting, als ook de tijdigheid waarmee 
vreemdelingen bij het detentiecentrum worden opgehaald door de medewerkers van 
de Dienst Vervoer en Ondersteuning. Hierin is verbetering mogelijk. Als het gaat om 
de toepassing van hulpmiddelen constateert de Inspectie op basis van de genoemde 
rapportages een significant verschil in toepassing van hulpmiddelen door de 
medewerkers van de Dienst Vervoer en Ondersteuning en de Koninklijke 
Marechaussee. 
Onderzoek belang van vreemdeling 
Hoewel het buiten de scope van dit jaarbericht valt, heeft de Inspectie in 2022 ook 
een onderzoek gedaan naar de vraag of het belang van de vreemdeling in voldoende 
mate gewaarborgd is in het vertrekproces, binnen het gegeven dat hij Nederland 
moet verlaten. 
In het vertrekproces is het belangrijk dat regievoerders van de Dienst Terugkeer en 
Vertrek, de organisatie belast met de terugkeer van vreemdelingen, continu 
afwegen of bijzondere aspecten maken dat een vertrek uitgesteld of afgelast moet 
worden. Uit het inspectieonderzoek van 200 dossiers blijkt dat de medewerkers in 
de praktijk te weinig nagaan en niet goed vastleggen of er bijzondere 
                           
5
 Hierin zijn afspraken over het uitwisselen van informatie tussen betrokken organisaties vastgelegd, 
bijvoorbeeld over de vrijlating. 
12
