inhou
Jaarverslag 2021  
dsop
gave 
 
scholen. Vanwege het intensief toezicht rapporteren de inspecties ieder half jaar 
over de stand van zaken.  
Oktober 2021 stelde de minister voor Rechtsbescherming naar aanleiding van het 
voortgangsbericht van de inspecties een stevig steunpakket beschikbaar om het 
personeels- en capaciteitstekort in de Justitiële Jeugdinrichtingen op te lossen. In de 
voortgangsbrief constateren de inspecties dat er extra capaciteit gerealiseerd is en 
de externe wachtlijst is verkleind, maar er desondanks een gebrek aan personeel en 
aan geschikte plaatsen blijft. Dit heeft onder meer als gevolg dat de interne 
wachtlijsten blijven bestaan. Jongeren kunnen niet altijd doorstromen naar een voor 
hen geschikte plek want de afdelingen zijn vol. Ook zijn de wettelijke vereisten voor 
de dagprogramma’s in de zomer van 2021 bij het merendeel van de inrichtingen 
niet gehaald. Jongeren zaten daardoor langer dan wettelijk toegestaan op hun 
kamer. De veiligheid voor personeel en jongeren is niet op orde omdat medewerkers 
onvoldoende tijd hebben om de jongeren te leren kennen en hun stemming te 
peilen. Er hebben diverse geweldsincidenten plaatsgevonden. Verder staat de 
samenwerking met de scholen onder druk. 
De inspecties gaven in 2022 aan dat er een kritische grens bereikt is. De inspecties 
stellen daarbij dat de Justitiële Jeugdinrichtingen en de verantwoordelijke Dienst 
Justitiële Inrichtingen een onuitvoerbare opdracht hebben. Hoe hard hun 
medewerkers zich ook inspannen. Hierdoor kan niet voor alle jongeren op passende 
wijze uitvoering gegeven worden aan rechterlijk oordeel en aan de wettelijke eisen 
van het jeugdstrafrecht. De vier inspecties stellen daarom dat enkel nog tot 
plaatsing in een Justitiële Jeugdinrichting overgegaan kan worden als een passende 
behandeling en verantwoord verblijf gegarandeerd worden. Plaatsing kan volgens 
hen pas als er minimaal een volwaardig dagprogramma is, er in elk geval twee 
gekwalificeerde groepsleiders op een groep staan én er geen interne wachtlijst is. 
Dat is in het belang van de jongeren en de veiligheid van personeel dat onder grote 
druk werkt. Zij hebben de verantwoordelijk minister voor Rechtsbescherming 
opgeroepen om direct in te grijpen en te zorgen voor een verantwoord verblijf 
conform de wet.  
Onvrijwillige geneeskundige behandelingen in justitiële inrichtingen zorgvuldig 
De Inspectie Gezondheidszorg en Jeugd (IGJ) houdt toezicht op de onvrijwillige 
geneeskundige (be)handelingen die worden toegepast in justitiële inrichtingen. De 
inzet van een onvrijwillige geneeskundige (be) handeling is een ingrijpende 
gebeurtenis. Het is voor de gezondheid en veiligheid van zowel de patiënten als de 
omgeving belangrijk dat dit op een zorgvuldige manier gebeurt. In 2021 deed de 
IGJ onderzoek door in gesprek te gaan met alle instellingen waar deze zorg wordt 
ingezet. Uit dit onderzoek bleek dat de meeste justitiële inrichtingen zorgvuldig 
werken, dat procedures gevolgd worden en dat deze behandeling in de praktijk 
zorgvuldig werd toegepast. De resultaten van het onderzoek presenteerde de IGJ in 
een factsheet Justitiële inrichtingen zijn zorgvuldig bij dwangbehandelingen. 
Op de zorg en begeleiding van jeugdigen die verbleven in instellingen voor gesloten 
jeugdzorg hield de IGJ in 2021 toezicht. Dit deed zij via reguliere bezoeken aan 
verschillende instellingen, een hertoets naar de inzet van vrijheidsbeperkende 
maatregelen en een calamiteitenonderzoek binnen een gesloten jeugdzorginstelling.
