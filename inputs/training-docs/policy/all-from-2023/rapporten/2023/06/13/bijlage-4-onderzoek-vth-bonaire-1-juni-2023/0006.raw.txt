Nulmeting vergunningverlening, toezicht en handhaving door het Openbaar Lichaam Bonaire 
 
• (Ontwerp)vergunningen worden niet of niet op tijd gepubliceerd, zodat 
belanghebbenden niet of niet op tijd worden geïnformeerd. Dit heeft 
gevolgen voor hun rechtspositie. 
• Er zijn achterstanden met betrekking tot vergunningverlening. Wettelijke 
termijnen worden niet bewaakt. 
 
Voorbeeld 
Een loods, overkapping en fabriek in aanbouw blijken geen bouwvergunningen te 
hebben. Na een aantal maanden zijn de bouwwerkzaamheden afgerond en heeft het 
OLB voor de loods met overkapping een bouwvergunning afgegeven. Voor de 
fabriek is geen bouwvergunning afgegeven. 
 
 
Toezicht 
• Toezicht wordt niet planmatig uitgevoerd en alleen op basis van klachten en 
incidenten. 
• DT&H stelt dat alle toezichtcapaciteit daarmee volledig wordt ingezet. 
 
Voorbeeld 
Een afvalbedrijf heeft na aanhoudende klachten van omwonenden over overlast op 
eigen initiatief een onderzoek laten uitvoeren. Op basis van de resultaten besluit het 
bedrijf de verbrandingsoven stil te leggen. Het OLB heeft dit bedrijf niet 
aantoonbaar geïnspecteerd. 
 
 
Handhaving 
• Bij overtredingen vindt niet consequent handhaving plaats. 
• Handhaving wordt niet consequent doorgezet tot en met het innen van 
dwangsommen, waardoor overtredingen niet worden hersteld.  
 
Voorbeeld 
Er zijn 2 kustbebouwingsprojecten gerealiseerd zonder dat alle vereiste natuur- en 
bouwvergunningen zijn afgegeven. Daardoor zijn tijdens de bouw niet de juiste 
voorzieningen getroffen om de kust en het koraal te beschermen. Handhavende 
acties van het OLB leiden niet tot ongedaan maken van de overtredingen. 
 
 
Achterliggende oorzaken 
Het OLB wordt geconfronteerd met verschillende knelpunten die een correcte 
uitvoering van VTH in de weg staan. De ILT onderscheidt daarbij een aantal 
oorzaken. 
 
Personeel en organisatie 
• De eisen aan personeel zijn toegenomen, terwijl scholing en begeleiding bij 
de uitvoering van de taken is achtergebleven. 
• Vacatures, ook voor het management, zijn moeilijk in te vullen en staan 
langere tijd open. Aanstellingen worden na afloop van de periode van 3 jaar 
regelmatig niet verlengd. Dit gaat ten koste van continuïteit en een gevoel 
van verantwoordelijkheid.  
• Meerdere verbetertrajecten lopen langdurig naast elkaar zonder 
vastgestelde einddatum. Dit leidt tot onduidelijkheid over 
verantwoordelijkheden binnen de organisatiestructuur. 
 
 
 
Pagina 6 van 69
