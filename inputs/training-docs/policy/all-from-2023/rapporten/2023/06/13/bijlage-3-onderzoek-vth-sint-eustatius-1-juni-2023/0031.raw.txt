Vergunningverlening, toezicht en handhaving (VTH) door het Openbaar Lichaam Sint Eustatius 
 
 
Informatie en dossiervorming 
 
Registratie en archivering van de hindervergunning met de bijbehorende stukken is 
niet volledig.  
 
• Het OLE heeft 1 hindervergunning verleend, deze vergunning dateert uit 
september 2020. 
• Deze vergunning is door het OLE verstrekt, de bijbehorende voorschriften 
zijn opgevraagd bij de externe vergunningverlener. Er zijn geen andere 
processtukken verstrekt, zoals aanvraag, adviezen of de bekendmaking.  
 
Procedure 
 
Het dossier is onvolledig, het proces van vergunningverlening kan daardoor niet 
worden beoordeeld.  
 
• In het besluit zijn de doorlopen stappen navolgbaar beschreven. 
• Door het ontbreken van het dossier kan dit proces niet geverifieerd worden. 
 
Adviseurs 
 
In het dossier is geen advies van de aangewezen adviseurs aangetroffen. 
 
In het besluit wordt onder het kopje ‘procedure’ aangegeven dat de adviseurs in 
gelegenheid zijn gesteld om advies te geven. Uit de tekst blijkt echter niet of de 
adviseurs een advies hebben gegeven en zo ja, wat dat advies is geweest. 
 
Hindervergunningen 
 
In het besluit is de gevolgde procedure beschreven en is duidelijk beschreven aan 
welke regelgeving en technische richtlijnen is getoetst. Het resultaat van de toetsing 
is navolgbaar beschreven. 
 
Uit het besluit blijkt aan welke normen en richtlijnen met Best Beschikbare 
Technieken (BBT) de aanvraag is getoetst. De gevolgde procedure wordt navolgbaar 
beschreven. Het besluit is gemotiveerd en de juiste rechtsmiddelen worden 
genoemd. Bij het opstellen van de hindervergunning wordt rekening gehouden met 
delen van de Wet vrom BES, die op korte termijn van kracht worden. Daarnaast 
worden BBT-informatiedocumenten gebruikt om toepassing van BBT te beoordelen. 
Uit het besluit blijkt dat omwonenden bezwaren (zienswijze) tegen het 
ontwerpbesluit hebben ingediend. De bezwaren zijn in de motivering beschreven en 
de reactie daarop is uitgebreid en gemotiveerd. 
 
Toezicht en handhaving 
 
De unit VTH voert geen toezicht uit op naleving van de hindervergunning. 
 
De unit VTH heeft geen toezichthouder die inspecties op hindervergunningen 
uitvoert. Bij de afvalcentrale is een operator in dienst die volgens het OLE ook 
toeziet op naleving van de voorschriften. De operator meldt dat het toezicht door de 
unit VTH zou moeten worden uitgevoerd. In de praktijk wordt geen toezicht 
gehouden op naleving van de vergunningvoorschriften. 
  
Pagina 31 van 49
