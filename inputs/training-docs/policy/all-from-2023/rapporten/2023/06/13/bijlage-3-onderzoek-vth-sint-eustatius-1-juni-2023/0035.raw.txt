Vergunningverlening, toezicht en handhaving (VTH) door het Openbaar Lichaam Sint Eustatius 
 
 
• Milieueffectrapportage (m.e.r.) 
Wijzigingen en veranderingen in het kustgebied die invloed kunnen hebben op 
het onderwatermilieu van het mariene park, moeten vooraf via een 
milieueffectrapportage (m.e.r.) worden vastgesteld. Er zijn geen regels 
vastgesteld waaraan een m.e.r. moet voldoen. 
 
Verordening bescherming fauna en flora 
 
Voor het beschadigen, vernietigen of veranderen van gezichtsbepalende 
natuurlandschappen is ontheffing van het bestuurscollege vereist. Per eilandsbesluit 
zijn ontheffingsvoorwaarden vastgesteld. 
 
Het is op grond van de Verordening bescherming fauna en flora Sint Eustatius 
(VbfE) niet toegestaan om gezichtsbepalende of unieke natuurlandschappen te 
beschadigen, vernietigen of veranderen (artikel 6). Als gezichtsbepalende 
natuurlandschappen of unieke bomen en planten zijn in het Eilandsbesluit 
bescherming fauna en flora (EbfE) de volgende gebieden aangemerkt: ‘the Quill’ 
(vanaf 250 meter hoogtelijn en de krater), ‘Boven’, ‘Venus’, ‘Gilboa Hill’, ‘Signal Hill’, 
‘Bergje’, de kapokboom in de locatie ‘Lower Town’, en de klifwand in het gebied 
‘Lower Town’. 
Het bestuurscollege kan ontheffing verlenen van de verboden in de verordening. Per 
eilandsbesluit kunnen ontheffingsvoorwaarden worden vastgesteld, dit is gedaan in 
het EbfE. Ontheffing kan op grond van artikel 4 EbfE worden verleend in geval van:  
• het in gedrang komen van de verkeersveiligheid 
• bedreiging van privé eigendommen door molest 
• wetenschappelijk onderzoek 
 
Een verzoek om ontheffing wordt voor advies voorgelegd aan de politie bij 
verkeersveiligheid en aan de dienst Openbare Werken van het OLE bij 
(bouw)technische beoordelingen. Voor het beoordelen van wetenschappelijk 
onderzoek wordt advies gevraagd aan een combinatie van de volgende instanties: 
natuur- en milieudeskundigen in dienst bij het OLE, het Departement van 
Volksgezondheid en Milieu Hygiëne (Vomil), een onafhankelijk (natuurdeskundig) 
instituut of organisatie (artikel 5 EbfE). Vomil was een departement tijdens het land 
Nederlandse Antillen, dit departement bestaat echter niet meer. 
 
4.1.2  Uitvoering 
Vergunningverlening 
 
Het OLE heeft geen procedure vastgesteld voor het verlenen van een 
natuurvergunning.  
 
Voor het verlenen van natuurvergunningen zijn geen procedures op basis van een 
eilandsbesluit vastgesteld. Voor een ontheffing moet deskundig advies worden 
ingewonnen door het bestuurscollege. Hiervoor is geen procedure vastgesteld. Er 
zijn wel interne werkprocessen vastgesteld voor het behandelen van een 
vergunningaanvraag. 
 
Adviseurs 
In de meeste gevallen wordt STENAPA om advies gevraagd met betrekking tot 
natuurvergunningen. Het OLE heeft besloten dat alle ontwerpbeschikkingen voorzien 
moeten zijn van advies van Juridische Zaken. De afdeling Juridische Zaken bestaat 
  
Pagina 35 van 49
