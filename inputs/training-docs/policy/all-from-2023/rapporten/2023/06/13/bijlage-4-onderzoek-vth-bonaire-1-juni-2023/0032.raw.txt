Nulmeting vergunningverlening, toezicht en handhaving door het Openbaar Lichaam Bonaire 
 
• In 8 gevallen is een bouwvergunning verleend, waarbij 3 keer sprake was 
van een (forse) termijnoverschrijding. 1 bouwaanvraag was tijdens het 
onderzoek nog in procedure. 
• Voor alle dossiers geldt dat ze onvolledig zijn. Net als bij de woningen 
ontbreken in de dossiers vaak meerdere documenten, zoals publicaties van 
aanvragen en verleende vergunningen, inhoudelijke beoordelingen, 
checklisten en adviezen van derden of tekeningen. 
• De tekeningen kunnen in enkele gevallen niet aan een bouwvergunning 
worden gekoppeld door het ontbreken van bijvoorbeeld een kenmerk. 
Hierdoor is niet duidelijk of de juiste tekening bij de bouwvergunning 
beschikbaar is. 
• De besluiten waarbij de bouwvergunning wordt verleend lijken 
standaardbesluiten en zijn beperkt gemotiveerd, zonder verwijzing naar 
bijzondere omstandigheden zoals wijziging bestemmingsplan of een 
legalisatiesituatie. In 1 vergunning is de voorwaarde opgenomen dat een 
melding gedaan moet worden bij het OLB voordat met de bouw wordt 
gestart. In dit geval was de bouw ruim 8 maanden eerder zonder 
vergunning gestart. 
 
Casus bedrijf-gerelateerde bouwvergunning 
 
De bouw van een fabrieksgebouw is gestart zonder bouwvergunning en in strijd met 
het Ruimtelijk Ontwikkelingsplan Bonaire (ROB). De achteraf afgegeven 
bouwvergunning vermeldt dat dit een loods met overkapping betreft, het 
fabrieksgebouw zelf is niet vergund. In het dossier ontbreken relevante stukken, 
zodat niet kan worden vastgesteld of een beoordeling heeft plaatsgevonden. De 
strijdigheid met het ROB is achteraf hersteld door een aanpassing van het ROB. 
 
Dit dossier betreft de bouw van een fabrieksgebouw met een bijbehorende loods 
met overkapping.  
• Met de bouw van de loods met overkapping is in april 2022 gestart, voordat 
de ondernemer een bouwaanvraag bij het OLB had ingediend.  
• Toen deze bouwactiviteiten werden ontdekt, is in september 2022 een 
aanvraag voor een loods met overkapping ingediend. 
• Omdat sprake was van strijdigheid met het bestemmingsplan, is ook de 
procedure voor een wijziging van het bestemmingsplan gestart. 
• Van het fabrieksgebouw zelf is geen (afzonderlijke) bouwvergunning 
beschikbaar. In het dossier is wel een aanvraagformulier voor het 
fabrieksgebouw aangetroffen, gedateerd 1 juni 2022. Dit formulier is niet 
ondertekend en heeft geen datum van ontvangst.  
• DR&O stelt dat de ingediende aanvraag van september 2022 voor een ‘loods 
met overkapping’ ook de bouwaanvraag voor het fabrieksgebouw betreft.  
• De aanvraag en de verleende bouwvergunning vermelden dat het om een 
loods met overkapping ten behoeve van een fabrieksgebouw gaat. Er wordt 
niet genoemd dat dit ook het fabrieksgebouw zou betreffen.  
• In verband met de bouw van het bedrijf is het industrieterrein ter plaatse 
uitgebreid, waarvoor het ROB is gewijzigd. De besluiten tot wijziging van het 
ROB en het verlenen van de bouwvergunning zijn op dezelfde dag genomen. 
De wijziging van het bestemmingsplan is later bekendgemaakt op de 
website van OLB. 
• Bij de wijziging van het bestemmingsplan is aangegeven dat de grond in 
eigendom is van OLB en in erfpacht wordt uitgegeven. Op het 
aanvraagformulier staat vermeld dat de aanvrager de grond in eigendom 
heeft. 
Pagina 32 van 69
