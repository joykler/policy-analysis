Vergunningverlening, toezicht en handhaving (VTH) door het Openbaar Lichaam Saba 
 
 
heeft dit niet nader uitgewerkt. Ook de minister kan een ministeriële regeling 
vaststellen ter uitwerking van deze eisen (artikel 6.2), dit is niet gebeurd. 
De BES-code is in december 2010 in opdracht van het Ministerie van Binnenlandse 
Zaken en Koninkrijksrelaties opgesteld. Deze code kan als beleidsregel ter 
beoordeling van het aspect ‘constructieve veiligheid’ gelden. De BES-code is niet als 
beleidsregel vastgesteld en in de praktijk wordt bij aanvragen van een 
bouwvergunning niet aan deze code getoetst. 
 
3.2.2  Uitvoering 
Informatie en dossiervorming 
 
Het OLS heeft 1 bouwvergunning verstrekt maar geen bijhorende processtukken. 
 
Voor de selectie van bouwvergunningen zijn overzichten opgevraagd van de 
vergunningen die in de periode 2020 tot en met 2022 zijn verleend. Van 2020 en 
2021 zijn geen overzichten verstrekt. De informatie is binnen de organisatie 
verspreid en grotendeels in fysieke vorm opgeslagen. Over 2022 is informatie 
verstrekt van 1 bouwaanvraag waarvoor de vergunning is verleend en van 1 
aanvraag waarvan de status onduidelijk is. De afdeling Finance heeft een overzicht 
verstrekt van 2020 tot en met 2022 waaruit op basis van de betaalde bouwleges 
blijkt dat er in die periode 34 bouwvergunningen zijn verleend. 
 
Procedures 
 
Het OLS heeft geen procesbeschrijving vastgesteld voor het verlenen van 
bouwvergunningen.  
 
Aanvragen komen binnen bij het secretariaat van de eilandsecretaris en worden 
doorgestuurd naar het ‘Planning Bureau’. Deze stuurt de aanvraag met een advies 
terug naar het secretariaat waarna het wordt besproken in het BC.  
De vorige vergunningverlener hield een papieren archief bij en heeft dit archief niet 
overgedragen. Bouwvergunningen van grote projecten zoals de aanleg van de 
nieuwe haven worden ook voor advies voorgelegd aan het ‘Planning Bureau’. 
Er is geen werkproces voor het verlenen van bouwvergunningen vastgesteld.  
 
Adviseurs 
Het is niet duidelijk welke adviseurs betrokken worden bij de 
bouwvergunningverlening. In het advies van ‘Planning Bureau’ wordt verwezen naar 
de brandweer. In het dossier is dit advies niet aangetroffen. 
 
Bouwvergunningen 
 
Het dossier is onvolledig, waardoor niet beoordeeld kan worden of het proces van 
vergunningverlening op de juiste wijze is verlopen. De bouwvergunning ontbreekt in 
het dossier.  
 
In het dossier ontbreken meerdere documenten zoals de bouwvergunning, 
publicaties van de aanvraag en de verleende vergunning en checklisten. Het dossier 
bevat een advies van het ‘Planning Bureau’ waarin is aangegeven dat de aanvraag 
intern en met de brandweer is besproken en dat de vergunning verleend kan 
worden. De uitgebrachte adviezen ontbreken in het dossier. In de ‘building permit 
fee’ wordt verwezen naar de datum waarop de bouwvergunning is verleend.  
Het dossier is onvolledig, waardoor niet beoordeeld kan worden of het proces op de 
juiste wijze is verlopen. 
  
Pagina 22 van 39
