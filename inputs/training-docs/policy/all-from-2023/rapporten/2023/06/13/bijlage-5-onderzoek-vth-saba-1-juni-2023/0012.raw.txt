Vergunningverlening, toezicht en handhaving (VTH) door het Openbaar Lichaam Saba 
 
 
E kousanan di esaki 
OLS ta konfrontando diferente puntonan problemátiko ku ta strobando 
implementashon adekuado di VTH. ILT ta distinguí diferente motibu al respekto . 
 
Personal i organisashon 
• A nombra un dunadó di pèrmit pa konstrukshon, pero ningun dunadó di 
pèrmit pa pèrmitnan di molèster òf naturalesa.  
• Falta supervisornan pa pèrmitnan di molèster i konstrukshon. No ta yena e 
vakatura pa un inspektor di konstrukshon ku ta habrí.  
 
Rekurso i prosesonan 
• No a traha un plan di supervishon pa naturalesa. 
• No tin sistemanan di sosten pa VHT i registrashon i archivamentu di 
dokumento presente. Pa e motibu ei no tin un bista general. 
 
Kultura i influensia atministrativo 
• Ta duna guia ad hoc na kolaboradónan di OLS a base di un akuerdo ku 
kolegio ehekutivo (BC) a sera di antemano. Pa e motibu ei por papia di un 
kontrol direkto riba e trabounan diario. 
 
Partisipashon di Gobièrnu Sentral 
• Gobièrnu Sentral tin un partisipashon limitá den dunamentu di sosten na e 
proseso di VTH pa konstrukshon, medioambiente òf naturalesa. 
• Apesar di e echo ku OLS no ta implementá tareanan di VHT pa konstrukshon 
i naturalesa, e Representante di Reino (RV), no a hasi investigashon mas 
detayá den kuadro di supervishon intergubernamental (IBT). Molèster na e 
momentunan akí no ta kai bou di IBT. 
• Aplikashon di IBT di parti di RV ta ser kompliká, komo ku e tin e 
kompetensia si, pero no a nombra supervisornan pa apoy’é den su 
tareanan. 
 
Konklushon 
Ehekushon di e tareanan di VHT di parti di OLS no ta na òrdu. Ademas falta ‘checks 
and balances’ den e organisashon. E interesnan ku legislashon riba tereno di 
konstrukshon, medioambiente i naturalesa ta pretendé di protehé, no ta protehé òf 
no ta protehé sufisientemente. Debí na hopi kousa, tin bia fuertemente ligá ku otro, 
tin mester di un kambio fundamental den ehekushon di e tareanan di VTH pa logra 
mehorashon. 
 
Rekomendashonnan 
ILT ta hasi e siguiente rekomendashonnan pa mehorá ehekushon di e tareanan di 
VHT relashoná ku konstrukshon, medioambiente i naturalesa. 
 
Rekomendashon 1 (Gobièrnu Sentral) 
Riba término kòrtiku mester pone ehekushon di henter e pakete di tarea di VHT pa 
konstrukshon, medioambiente i naturalesa, bou di  1 servisio ambiental eksistente 
na Hulanda Oropeo. Asina ta garantisá konosementu, eksperensia i kontinuidat i ta 
logra tene gobièrnu na un distansia. 
• Konforme e situashon na Hulanda Oropeo, e kompetensia i responsabilidat 
final ta keda den man di e entidat públiko. E servisio ambiental ta ehekutá e 
tareanan. OLS ta duna mandato na e direktor di e servisio ambiental akí pa 
firma pèrmit- i desishonnan di mantenshon (di lei). 
• Kuminsá inmediatamente ku inventarisashon i eliminashon di retrasonan 
den dunamentu di pèrmit den OLS, ku sosten i guia di e servisio ambiental. 
  
Pagina 12 van 39
