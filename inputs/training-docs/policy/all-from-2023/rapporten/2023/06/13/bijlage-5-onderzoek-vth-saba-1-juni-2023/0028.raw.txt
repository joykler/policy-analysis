Vergunningverlening, toezicht en handhaving (VTH) door het Openbaar Lichaam Saba 
 
 
Voor de aanleg van de nieuwe haven van Saba is een m.e.r. ingediend. Daarin 
wordt als compensatiemaatregel onder andere voorgesteld om 250 koraalkoloniën 
te verplaatsen. Deze m.e.r. ligt momenteel ter beoordeling bij het bevoegd gezag. 
 
Natuurvergunningen 
 
Het OLS heeft geen natuurvergunningen verleend. Voor meerboeien is geen 
schriftelijke toestemming verleend.  
 
De EVmS stelt een vergunningplicht in voor het tegen betaling vervoeren van 
personen binnen het Saba National Marine Park. Er zijn geen vergunningen 
verleend. Het verwijderen en (her)plaatsen van meerboeien wordt uitgevoerd door 
de SCF. Hiervoor wordt geen schriftelijke toestemming gevraagd of verleend.  
 
Toezicht 
 
Het OLS voert geen toezicht uit op natuurvergunningen, de SCF houdt toezicht in 
het Saba Nationaal Marine Park. 
 
Het OLS voert geen toezicht uit op de naleving van natuurvergunningen. De SCF 
heeft 1 medewerker aangewezen als handhaver voor specifieke natuurwet- en 
regelgeving. Die medewerker is sinds juni 2022 ook BAvPol’er (Buitengewoon 
Ambtenaar van Politie). Deze persoon wordt regelmatig gevraagd voor toezicht en 
handhaving voor zaken die geen betrekking hebben op natuurvergunningen, zoals 
bijvoorbeeld verdenkingen van drugssmokkel. Tot op heden wordt uitsluitend 
opgetreden door middel van toezicht en voorlichting. Er is nog niet handhavend 
opgetreden.  
In de EVmS is de SCF als beheerder van het Saba Nationaal Marine Park belast met 
opsporing, deze taak wordt niet uitgevoerd.  
 
4.1.3  Conclusies en aanbevelingen 
Conclusie 
Het OLS geeft geen invulling aan het VTH-proces voor natuurvergunningen. Er 
worden geen vergunningen afgegeven, toezicht vindt in beperkte mate plaats door 
de SCF. Er vindt geen handhaving plaats. 
 
Aanbevelingen 
• Stel beheerplannen voor de natuurparken vast. 
• Evalueer de effectiviteit van toezicht en handhaving door de parkbeheerder 
en de BAvPol functie. 
• Stel procedures vast voor vergunningverlening en milieueffectrapportage. 
• Evalueer de Eilandsverordening Marien Milieu Saba, in het bijzonder op het 
gebied van: 
o Vergunningverlening (en schriftelijke toestemming) 
o De rol van de parkbeheerder voor toezicht en opsporing 
o De voorwaarden en procedure voor een milieueffectrapportage  
  
Pagina 28 van 39
