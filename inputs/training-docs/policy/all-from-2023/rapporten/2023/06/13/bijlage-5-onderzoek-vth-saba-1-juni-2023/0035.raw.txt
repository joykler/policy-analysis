Vergunningverlening, toezicht en handhaving (VTH) door het Openbaar Lichaam Saba 
 
 
7. Aanbevelingen 
 
De staatssecretaris van IenW heeft de ILT verzocht een onderzoek naar de 
uitoefening van lokale VTH-taken uit te voeren. De staatssecretaris verzocht ook om 
aanbevelingen te doen voor verbetering van het VTH-stelsel en het invoeren van 
‘checks and balances’, zoals omschreven in het rapport van de commissie Van 
Aartsen. De ILT doet de volgende aanbevelingen. 
 
Aanbeveling 1 (Rijk) 
Breng op korte termijn de uitvoering van het volledige VTH-takenpakket voor 
bouwen, milieu en natuur onder bij 1 bestaande omgevingsdienst in Europees 
Nederland. Zo worden kennis, ervaring en continuïteit geborgd en wordt ook afstand 
tot het bestuur gerealiseerd. 
• Conform de situatie in Europees Nederland blijven de bevoegdheid en 
eindverantwoordelijkheid bij het openbaar lichaam. De taken worden 
uitgevoerd door de omgevingsdienst. Het OLS mandateert de directeur van 
deze omgevingsdienst om vergunningen en handhavingsbeschikkingen te 
ondertekenen. 
• Start direct met in het kaart brengen en wegwerken van de achterstanden 
bij vergunningverlening binnen het OLS, met ondersteuning en onder 
aansturing van de omgevingsdienst. 
• Door de grote fysieke afstand tot Saba is bijzondere aandacht nodig voor de 
dagelijkse uitvoering van de VTH-taken. Dit kan gerealiseerd worden door 
de huidige vergunningverleners en toezichthouders van het OLS nauw te 
betrekken bij de uitvoering van de taken door de omgevingsdienst. 
 
Aanbeveling 2 (OLS) 
Pak de gesignaleerde knelpunten binnen de ambtelijke organisatie van het OLS snel 
en gericht aan, in nauwe samenwerking met de omgevingsdienst. Een deel van het 
VTH-proces zal ondanks aanbeveling 1 door het OLS uitgevoerd blijven worden. 
• Personeel en organisatie: Geef prioriteit aan het werven voor vacatures 
binnen het VTH-proces. 
• Sturing: Stel jaarlijks prioriteiten vast en koppel deze aan een concrete 
planning van werkzaamheden. Voer de werkzaamheden uit en bewaak de 
voortgang. 
• Gebruik van ICT: Maak een eenduidige keuze voor ondersteunende 
systemen. Zorg voor instructie van medewerkers en stuur op het 
consequent gebruik van deze systemen. 
 
Aanbeveling 3 (Rijk en OLS) 
Draag zorg, in nauwe afstemming met het OLS, voor actuele en adequate wet- en 
regelgeving voor bouwen, milieu en natuur.  
• Specifiek voor bouwen:  
Evalueer de ‘Building and Housing Ordinance’. Gebruik de BES-code om 
invulling te geven aan de functionele eisen van het bouwbesluit (OLS) en 
veranker deze code in een Ministeriële Regeling (Rijk). 
• Specifiek voor milieu:  
Zorg voor een snelle inwerkingtreding van het Inrichtingen- en 
Activiteitenbesluit (IAB), waardoor de bedrijven met het meeste milieueffect 
gereguleerd worden. Het IAB geeft het vereiste actuele en duidelijke kader 
voor programmering en uitvoering van vergunningverlening en toezicht. Bij 
de overeengekomen gefaseerde inwerkingtreding voor Saba ontstaat een 
  
Pagina 35 van 39
