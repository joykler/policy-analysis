Nulmeting vergunningverlening, toezicht en handhaving door het Openbaar Lichaam Bonaire 
 
LNV. Dit heeft ertoe geleid dat er alleen al door deze ministeries meerdere 
interdepartementale stuurgroepen zijn ingericht:  
• Stuurgroep Organisatieontwikkeling 
• Stuurgroep Financiën/Change team 
• Stuurgroep Infrastructuur & Wegen 
• Stuurgroep Haven 
• Stuurgroep BIA 
• Stuurgroep Land & Water 
• Stuurgroep Verbeterplannen DR&O/DT&H 
 
Naast de sturing door verschillende interdepartementale stuurgroepen, lopen binnen 
het OLB verschillende verbetertrajecten die zijn voortgekomen uit onderzoeken, 
analyses en quick scans, al dan niet gestimuleerd door een stuurgroep. Ook zijn er 
meerdere taskforces ingesteld om een specifiek doel te realiseren. Zo zijn onder 
andere een Taskforce Kustbebouwing, een Taskforce Elektriciteit en Drinkwater en 
een Taskforce Langetermijn oplossingen Brandstofvoorziening ingesteld. Tenslotte 
zijn ook meerdere projectteams ingesteld. 
 
Het ‘Uitvoeringsprogramma Toezicht en Handhaving 2022’ is opgesteld met behulp 
van het ministerie van IenW om een verbetering van de uitvoering van de VTH-
taken op het terrein van bouwen, milieu en natuur te realiseren. Er wordt door het 
OLB onvoldoende uitvoering gegeven aan dit programma: een inspectieprogramma 
ontbreekt en de prioriteiten ‘Illegaal storten van afval’ en ‘Duurzame 
kustbebouwing’ zijn niet gestart. Medewerkers van DT&H ervaren het aantal van 6 
prioriteiten als teveel. 
 
De introductie van het registratiesysteem JOIN bij DR&O en de introductie van DC 
bij DT&H zijn ook voorbeelden van een haperende uitvoering. De beide systemen 
zijn niet (volledig) geïmplementeerd, waardoor geen verbetering van de VTH-
processen is gerealiseerd. 
 
De ILT constateert dat er met betrekking tot VTH vanuit de betrokken 
departementen regelmatig ad hoc en incidentgericht wordt geacteerd. Er is druk om 
in stuurgroepen en taskforces versneld de door verschillende departementen 
geprioriteerde problemen of incidenten op te lossen. Rond deze prioritaire 
problemen worden projecten opgetuigd, waarbij de daadwerkelijke uitvoering van 
VTH slechts beperkt wordt meegenomen. Daarbij ontbreekt regie ten behoeve van 
een integrale en structurele aanpak met nadrukkelijke aandacht voor de uitvoering.  
 
De werkzaamheden van de Stuurgroep Verbeterplannen DR&O/DT&H, de Taskforce 
Kustbebouwing en tenminste 4 prioriteiten uit het ‘Uitvoeringsprogramma Toezicht 
en Handhaving 2022’ zijn te vangen onder 1 en dezelfde noemer: “Draag zorg voor 
adequate vergunningverlening, toezicht en handhaving.” Ondanks de geboden inzet 
en ondersteuning door het Rijk, vooral met betrekking tot beleid en programmering, 
is de uitvoering van VTH-taken door het OLB niet adequaat: er zijn achterstanden in 
vergunningverlening en er vindt geen planmatig toezicht plaats. 
 
Ook de Raad voor de Rechtshandhaving ziet ruimte voor verbetering en een meer 
proactieve houding waar het ondersteuning vanuit het ministerie betreft. “De Raad 
benadrukt het belang van sturing – en samenwerking – tussen beleid en uitvoering 
voor Caribisch Nederland. Sturing op kosten en verantwoording blijkt niet 
voldoende.”  
 
In bredere zin hebben ook de Werkgroep Interbestuurlijke Beleidsonderzoeken en 
de Raad van State het ontbreken van een integrale en Rijksbrede aanpak voor het 
Pagina 62 van 69
