Nulmeting vergunningverlening, toezicht en handhaving door het Openbaar Lichaam Bonaire 
 
4. Wet grondslagen natuurbeheer- en 
bescherming BES 
 
4.1  VTH Natuur 
De Wgnb BES stelt regels ter bescherming en beheer van de natuur en de daarin 
voorkomende dier- en plantensoorten. 
 
4.1.1  Beleid 
Wet grondslagen natuurbeheer en -bescherming BES 
 
• Natuurplan 
 
Het BC heeft geen natuurplan vastgesteld. Omdat het natuurplan ontbreekt, kan 
geen jaarlijkse verslaglegging plaatsvinden.  
Het BC moet iedere 5 jaar een natuurplan vaststellen met goedkeuring van de 
eilandsraad (artikel 9, lid 1 Wgnb BES) waarbij onder andere het NMBP-CN 
2020-2030 in acht wordt genomen. In 2020 is dit NMBP-CN vastgesteld door de 
minister van LNV en de staatssecretarissen van IenW en BZK.  
Sinds de inwerkingtreding van de Wgnb BES heeft het BC geen natuurplan 
vastgesteld. Wel blijkt uit de agenda en verslagen van vergaderingen van de 
eilandsraad dat een natuurplan al enkele jaren in voorbereiding is, maar er 
bestaat geen duidelijkheid over de voortgang. 
Het BC moet jaarlijks vóór 1 juni verslag doen aan de eilandsraad en de minister 
van LNV over de uitvoering van het natuurplan (artikel 9, lid 4 Wgnb BES). Deze 
jaarlijkse verslaglegging vindt niet plaats omdat een natuurplan ontbreekt. 
• Natuurparken en beschermde soorten  
 
De eilandsraad heeft Bonaire National Marine Park en Washington Slagbaai Park 
ingesteld. Er zijn regels vastgesteld voor de bescherming en het beheer van de 
parken. STINAPA is aangesteld als beheerder van de natuurparken, het beheer 
is met een sluitende overeenkomst geregeld. 
 
Het Bonaire National Marine Park is ingesteld in de Eilandsverordening instelling 
onderwaterpark Bonaire (27 maart 2018, nummer 11) op grond van artikel 10, 
lid 1 Wgnb BES. Voor het Washington Slagbaai Park wordt in de 
begripsbepalingen van het ‘Eilandsbesluit natuurbeheer Bonaire’ (EBnB) vermeld 
dat dit een natuurpark is. Op deze natuurparken zijn eisen van toepassing uit 
internationale verdragen die verder zijn uitgewerkt in het ‘Eilandsbesluit 
onderwaterpark Bonaire’ (EBoB) en EBnB. Aanvullend kent het ROB ook 
voorschriften voor de natuurparken.  
 
Het BC is verantwoordelijk voor het beheer van het natuurpark en kan per 
eilandsbesluit een instantie met het beheer belasten (artikel 8, lid 1 
Eilandsverordening natuurbeheer Bonaire - EVnB). De instantie Stichting 
Nationale Parken Bonaire (STINAPA) is per eilandsbesluit aangesteld als 
beheerder van de natuurparken (artikel 23 EBnB). Het beheer voor het Bonaire 
National Marine Park en voor het Washington Slagbaai Park geregeld is met een 
overeenkomst geregeld (artikel 24 EBnB). 
Pagina 40 van 69
