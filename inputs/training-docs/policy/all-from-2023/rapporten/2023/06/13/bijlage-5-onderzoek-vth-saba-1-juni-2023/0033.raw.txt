Vergunningverlening, toezicht en handhaving (VTH) door het Openbaar Lichaam Saba 
 
 
Wet en regelgeving 
 
• Door uitstel van de inwerkingtreding van het IAB BES ontstaat een afwachtende 
houding bij ondernemers en het OLS waardoor regulering van milieubelastende 
activiteiten uitblijft. 
• Onder het aankomende IAB BES zullen hotels met meer dan 10 kamers over 
een milieuvergunning moeten beschikken als ze liggen in een aangewezen 
gevoelig gebied of een bufferzone. Omdat er geen gevoelige gebieden of 
bufferzones zijn aangewezen heeft deze vergunningplicht geen gevolgen. 
 
Bij de transitie in 2010 is gekozen voor legislatieve terughoudendheid. Diverse 
Nederlands-Antilliaanse regelingen zijn per 10 oktober 2010 getransformeerd tot 
regelingen voor CN. Dit geldt ook voor de regelgeving op het terrein van VTH voor 
bouwen, milieu/hinder en natuur. Daarnaast is de Wet vrom BES vastgesteld die 
slechts gedeeltelijk in werking is getreden. Veel regelgeving is nog steeds 
vastgelegd in eilandelijke verordeningen die vaak niet zijn aangepast na 10 oktober 
2010. Het Saba Package 2.0 stelt daarover: “De afgelopen jaren hebben duidelijk 
gemaakt dat de kwaliteit van de huidige wet- en regelgeving in Caribisch Nederland 
adequate oplossingen voor problemen vaak in de weg zit”. 
 
Uit de interviews kwam naar voren dat dit ook op VTH-gebied als een probleem 
wordt ervaren. Het OLS heeft onvoldoende menskracht om verordeningen op te 
stellen of te actualiseren. Daarnaast ziet het OLS dit vooral als taak van de 
wetgever.  
 
Sinds oktober 2019 is het uitgangspunt van legislatieve terughoudendheid 
losgelaten. In plaats daarvan geldt het principe van ‘comply or explain’. 
Uitgangspunt is dat nieuw beleid, wetgeving en investeringen voor Europees 
Nederland ook gelden voor CN (comply). Als er goede en uitlegbare redenen zijn om 
daarvan af te wijken, wordt een uitzondering voor CN gemaakt (explain). De 
verwachting is dat met het principe van comply or explain onder andere de geldende 
regelgeving voor de BES actueler wordt.  
 
Het aankomende IAB BES geeft voor milieu het noodzakelijke kader voor 
programmering en uitvoering van vergunningverlening en toezicht. Met de 
inwerkingtreding vervalt de hinderverordening. Voor Saba is de snelle 
inwerkingtreding van het IAB BES extra belangrijk omdat er momenteel geen 
regulering is van bedrijven met potentiële milieubelasting. Het IAB is echter nog niet 
in werking getreden en vormt dus geen formeel normenkader. De datum van 
inwerkingtreding is meerdere keren uitgesteld. Daarnaast zijn afspraken gemaakt 
dat de inwerkingtreding voor Saba gefaseerd zal plaatsvinden. Daardoor ontstaat 
met betrekking tot het aanvragen en verlenen van vergunningen een afwachtende 
houding bij ondernemers en het OLS en blijft regulering van milieubelastende 
activiteiten uit. 
 
Onder het IAB BES zullen kleine bedrijven in categorie I onder algemene regels 
gaan vallen en worden de bedrijven in categorie II meldingsplichtig. De bedrijven in 
categorie III kunnen de meeste milieubelasting veroorzaken en worden 
vergunningplichtig. Ook zal een milieuvergunningplicht gaan gelden voor een hotel 
met 10 kamers of meer als dat in een gevoelig gebied of in de bufferzone gevestigd 
gaat worden. Omdat op dit moment geen gebieden zijn aangewezen als gevoelig 
gebied of bufferzone zal deze vergunningplicht voor geen enkel hotel gaan gelden. 
 
  
Pagina 33 van 39
