Nulmeting vergunningverlening, toezicht en handhaving door het Openbaar Lichaam Bonaire 
 
3.3  VTH Milieu 
 
3.3.1  Beleid en programma 
Milieuprogramma 
 
De eilandsraad heeft geen milieuprogramma vastgesteld. 
 
De eilandsraad moet jaarlijks een milieuprogramma vaststellen (artikel 1.5 Wet 
vrom BES), waarbij onder andere het milieubeleidsplan in acht moet worden 
genomen. In 2020 is dit Natuur en Milieu Beleidsplan Caribisch Nederland 2020-
2030 (NMBP-CN) vastgesteld door de minister van LNV en de staatssecretarissen 
van IenW en Binnenlandse Zaken en Koninkrijksrelaties (BZK).  
 
De directie R&O 
 
DR&O beschikt niet over een overzicht van vergunningplichtige bedrijven. Zij heeft 
geen planning voor bedrijven die ten onrechte zonder hindervergunning in werking 
zijn. Capaciteit voor vergunningverlening wordt extern ingehuurd. 
 
DR&O heeft voor het verlenen van hindervergunningen geen beleid of programma 
opgesteld. Er bestaat geen actueel overzicht van de bedrijven die momenteel onder 
de Hinderververordening vergunningplichtig zijn. Bij de inwerkingtreding van het 
IAB BES zullen meer bedrijven vergunningplichtig worden. Daarnaast zullen ook 
bedrijven meldingsplichtig worden, daarvan is geen actueel overzicht beschikbaar.  
 
DR&O heeft geen overzicht verstrekt van de bedrijven die op dit moment een 
hindervergunning hebben, of een overzicht van de hindervergunningen die in de 
periode 2020 tot en met 2022 zijn verleend.  
 
DR&O heeft geen vergunningverlener milieu aangesteld. Voor de beoordeling van 
aanvragen en het schrijven van de vergunningen wordt externe capaciteit bij de 
Omgevingsdienst Midden en West-Brabant ingehuurd. De werkzaamheden vinden 
plaats op basis van jaarlijkse contracten waarin de werkzaamheden concreet zijn 
benoemd. Voor 2023 is opnieuw een offerte aangevraagd voor het opstellen van 
tenminste 7 hindervergunningen. 
 
De aanvragen betreffen in de meeste gevallen bedrijven die met een nieuwe 
activiteit willen starten of de activiteiten aanzienlijk willen uitbreiden. De extern 
ingehuurde vergunningverlener verzorgt het vooroverleg, beoordeelt de aanvraag 
en stelt de ontwerpbeschikking en definitieve beschikking op ter ondertekening door 
het BC.  
 
De directie T&H 
 
DT&H heeft een vastgesteld uitvoeringsprogramma met daarin onder andere een 
sanctiebeleid. Er is geen inspectieprogramma en geen overzicht van de 
vergunningplichtige bedrijven. 
 
DT&H heeft het ‘Uitvoeringsprogramma Toezicht en Handhaving 2022, definitieve 
versie 31 mei 2022’ opgesteld. Hierin zijn het Toezichts- en handhavingsbeleid, 
Sanctiebeleid en Gedoogbeleid geformuleerd, een inspectieprogramma ontbreekt. 
Dit uitvoeringsprogramma is in oktober 2022 door het BC vastgesteld. 
In 2014 heeft Rijkswaterstaat in opdracht van het BC een inventarisatie van de 
bedrijven op Bonaire uitgevoerd, deze is daarna niet meer geactualiseerd.  
Pagina 34 van 69
