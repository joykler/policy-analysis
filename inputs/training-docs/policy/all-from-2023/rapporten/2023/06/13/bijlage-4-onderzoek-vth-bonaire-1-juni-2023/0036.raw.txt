Nulmeting vergunningverlening, toezicht en handhaving door het Openbaar Lichaam Bonaire 
 
Procedure 
 
DR&O heeft een procedure vastgesteld voor het verlenen van hindervergunningen. 
In de (ontwerp) hindervergunningen worden de genomen procedurestappen 
beschreven. Omdat de dossiers niet volledig zijn, zijn niet alle stappen aantoonbaar. 
 
In het ‘Handboek Directie Toezicht en Handhaving, Openbaar Lichaam Bonaire’ van 
19 december 2018 is een procedure vastgesteld voor het verlenen van 
hindervergunningen. Er wordt een lange en een korte procedure beschreven. 
• Geen van de beoordeelde dossiers was volledig, zodat de ILT geen 
onderbouwd oordeel kan geven over de juistheid en tijdigheid van de 
doorlopen stappen.  
• Beroep tegen een hindervergunning moet op dit moment, vanwege een 
foutieve omzetting van Antilliaanse wetgeving, worden ingesteld bij de 
eilandsraad. In de verleende hindervergunningen wordt dit ook zo vermeld. 
In het procesoverzicht in het ‘Handboek directie Toezicht en Handhaving’, 
staat ten onrechte dat beroep moet worden ingesteld bij de rechtbank. Met 
de inwerkingtreding van het IAB BES zal vanaf dat moment beroep bij de 
rechtbank moeten worden ingesteld.  
• Bij de afdeling P&A is in het digitale systeem vastgesteld dat een 
kennisgeving is gedaan van een ontwerpbeschikking hindervergunning. Dit 
is voor 1 dossier gecontroleerd. In deze procedure heeft een omwonende 
bezwaar tegen de ontwerpbeschikking ingediend. In de definitieve 
beschikking is aangegeven wat de bezwaren inhielden, hoe de procedure is 
verlopen en wat de inhoudelijke reactie op de bezwaren is. 
 
Adviseurs 
 
De onderzochte dossiers bevatten geen advies van de aangewezen adviseurs en 
geen handhavingstoets van DT&H. 
 
Bepalingen van de Hinderverordening zijn uitgewerkt in een eilandsbesluit 
(Eilandsbesluit 7 juli 2008 nummer 2). Dit besluit bepaalt welke diensten en 
afdelingen in de gelegenheid moeten worden gesteld om advies te kunnen geven: 
• Afdeling Milieu- en Natuurbeleid (MNB) van DROB 
• Afdeling Ruimtelijke Ontwikkeling en Volkshuisvesting (ROV) van DROB 
• Brandweer 
• Afdeling Juridische en Algemene Zaken (JAZ) van de Bestuursdienst 
• De inmiddels vervallen Dienst Economische zaken en 
Arbeidsaangelegenheden (DEZA) 
 
De onderzochte vergunningen vermelden dat de betreffende adviseurs in de 
gelegenheid zijn gesteld advies te geven. In de dossiers zijn geen adviezen 
aangetroffen, deze dossiers waren echter niet compleet. Daarmee is niet duidelijk of 
de betreffende diensten adviezen hebben gegeven. 
 
DT&H is niet formeel als adviseur op de ontwerpbeschikking aangewezen, maar 
volgens de procedure uit het ‘Handboek directie Toezicht en Handhaving’ moeten 
medewerkers van DT&H in gelegenheid worden gesteld om een handhavingstoets 
uit te voeren. Dit blijkt niet uit de definitieve beschikkingen. Ook uit interviews blijkt 
dat ze niet in de gelegenheid worden gesteld om deze handhavingstoets uit te 
voeren.  
Pagina 36 van 69
