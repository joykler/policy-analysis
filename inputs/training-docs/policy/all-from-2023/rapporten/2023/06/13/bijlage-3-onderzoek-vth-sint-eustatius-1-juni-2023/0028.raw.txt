Vergunningverlening, toezicht en handhaving (VTH) door het Openbaar Lichaam Sint Eustatius 
 
 
Bouwvergunningen 
 
Dossiers zijn onvolledig, waardoor niet beoordeeld kan worden of het proces van 
vergunningverlening op de juiste manier is verlopen. Uit de besluiten blijkt niet 
 
welke adviezen zijn ingewonnen en uit de motivatie blijkt niet waarom het 
bouwwerk vergund kan worden. 
 
Het OLE heeft 1 bouwvergunning voor een woning verstrekt en 2 
bedrijfsgerelateerde bouwvergunningen. Van deze 2 heeft 1 betrekking op een 
‘beachbar’ en de andere op een grote vijver. Het OLE stelt dat de overige 
bouwdossiers op een vergelijkbare manier zijn samengesteld. Uit een controle bleek 
dit ook het geval te zijn. 
 
Uit deze dossiers blijkt het volgende: 
• Het advies aan het bestuur en de bouwvergunning verwijzen naar de ‘Bouw- 
en woningverordening 1984’. Deze verordening is echter ingetrokken. 
• De interne checklist voor het dossier is niet ingevuld. Daardoor is een 
beoordeling op volledigheid niet mogelijk. 
• De dossiers bevatten het advies aan het bestuurscollege, de legesbrief, de 
meetbrief en de notariële akte.  
• Publicaties van de aanvraag en de vergunning, inhoudelijke beoordelingen, 
checklisten en adviezen, waaronder het brandweeradvies en de toets aan de 
BES-code ontbreken in de dossiers.  
• In de adviezen aan het bestuur is aangegeven dat met betrekking tot het 
‘Spatial Development Plan’ positief is geadviseerd en dat de 
vergunningverlener de bouwkundige- en elektrische tekeningen akkoord 
heeft bevonden. De bijbehorende beoordeling ontbreekt. 
• Voor de bouwlocatie van de woning worden meerdere huisnummers 
vermeld. 
• De bouwaanvraag voor de woning ontbreekt. Daardoor is niet vast te stellen 
of de vergunning binnen de wettelijke termijn is verleend. 
• De bouwvergunningen bevatten een opsomming van gegevens met 
standaard verwijzingen en voorschriften. Er ontbreekt een motivering 
waarom het aangevraagde bouwwerk vergund kan worden.  
• Aan de bouwvergunning is de voorwaarde verbonden dat ‘strength 
calculations and drawings of the concrete and/or the steel structure’ vooraf 
moeten worden goedgekeurd door de bouwinspecteur. Uit het dossier blijkt 
niet of dat ook is gebeurd. 
 
De aangeleverde dossiers zijn onvolledig. Daardoor kan de ILT niet beoordelen of 
het proces van vergunningverlening op de juiste manier is verlopen en of de 
vergunning binnen de wettelijke termijn is verleend. 
 
Toezicht en handhaving 
 
Het OLE heeft geen inspectierapporten of handhavingsdossiers verstrekt. Toezicht 
en handhaving van de bouwregelgeving kan daardoor niet worden beoordeeld.  
 
Het OLE voert toezicht uit op bouwvergunningen en illegale bouwactiviteiten, maar 
heeft geen inspectierapporten of handhavingsdossiers verstrekt. Deze waren niet 
beschikbaar. Daardoor kan geen oordeel gegeven worden over de manier waarop 
toezicht op en handhaving van de bouwregelgeving wordt uitgevoerd. 
 
  
Pagina 28 van 49
