Nulmeting vergunningverlening, toezicht en handhaving door het Openbaar Lichaam Bonaire 
 
In opdracht van het BC is het proces van advisering en besluitvorming in het 
Chogogo-dossier voor de periode 12 augustus 2021 en 19 januari 2022 onderzocht 
door het adviesbureau BMC. In deze paragraaf is voor die periode gebruik gemaakt 
van het feitenrelaas uit dat onderzoek. 
 
Feitenrelaas 
• De eerste contacten tussen OLB en Chogogo over de aanleg van een 
kunstmatig strand dateren uit 2017.  
• Op 22 juli 2021 heeft Chogogo overleg met STINAPA over de plannen en de 
vergunningen, omdat zij geen contact (kunnen) krijgen met OLB.  
• Begin augustus 2021 blijkt een schip onderweg te zijn met het rivierzand. 
Chogogo dient 12 augustus 2021 formeel een aanvraag in voor een 
natuurvergunning voor ‘het afwerken van een groot deel van het eigen 
terrein met strandzand’.  
• Midden oktober 2021 concludeert OLB dat de aanvraag niet in behandeling 
kan worden genomen. Echter na indiening van de ontbrekende informatie, 
wordt de formele vergunningprocedure op 17 november 2021 gestart. 
• Chogogo wacht de vergunningprocedure niet af en laat het zand storten. 
STINAPA is op 12 oktober 2021 2 keer met medewerkers van DT&H op de 
e
locatie geweest. De 1 keer constateerden 2 medewerkers van DT&H dat er 
geen sprake was van een overtreding. Later op de dag constateerden 
collega’s dat er sprake was van een ernstig delict. STINAPA maakt in overleg 
met DT&H en het OM een proces-verbaal op omdat er sprake is van een 
overtreding.  
• Chogogo zet de werkzaamheden voort omdat het hotel met het strand op 1 
december 2021 zal openen. 
• Bij het OLB zijn de meningen over spoedeisende bestuursdwang verdeeld. 
De afdeling JAZ is, in tegenstelling tot DT&H, van mening dat er geen 
spoedeisende bestuursdwang kon worden opgelegd. Dit omdat nader 
onderzoek noodzakelijk was en het politiek een gevoelige zaak betrof. 
• Omdat het geïmporteerde zand inmiddels wel was gestort maar nog niet 
was uitgereden, wordt bij besluit van 15 oktober 2021 een preventieve LOD 
van 1,2 miljoen US dollar (USD) opgelegd tegen het uitrijden van het zand. 
• Op 20 oktober 2021 wordt geconstateerd dat het zand is uitgereden en dat 
niet aan de last is voldaan. De dwangsom is daarmee verbeurd en dat wordt 
bij brief van 26 oktober 2021 aan Chogogo medegedeeld.  
• Er zijn geen stukken verstrekt waaruit blijkt dat deze dwangsom 
daadwerkelijk is ingevorderd en betaald. 
• De advocaat van Chogogo dient een zienswijze/bezwaar in tegen de 
opgelegde LOD. Het bezwaar is door het BC niet ontvankelijk verklaard. 
• Op 4 november 2021 hebben de gezaghebber en de verantwoordelijke 
gedeputeerde contact gezocht met Chogogo om gezamenlijk naar een 
constructieve oplossing te zoeken met in achtneming van wet- en 
regelgeving en waarbij de (financiële) zorgen van Chogogo geadresseerd 
zijn. 
• Een eerste advies van 8 november 2021 van OLB afdeling Beleid en 
Projecten (B&P) is negatief, omdat het geïmporteerde rivierzand niet 
dezelfde kwaliteit heeft als het aanwezige strand. Dit advies wordt door het 
BC op 9 november 2021 aangehouden. Tijdens het overleg komt namelijk 
nieuwe informatie naar voren. Hetzelfde zand is al eerder op meerdere 
plekken op Bonaire gebruikt en in 2015 is een vergunning voor een 
kunstmatig strand verleend waarbij hetzelfde zand is gebruikt. 
Pagina 48 van 69
