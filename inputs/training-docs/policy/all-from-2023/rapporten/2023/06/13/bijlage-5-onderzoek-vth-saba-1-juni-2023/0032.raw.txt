Vergunningverlening, toezicht en handhaving (VTH) door het Openbaar Lichaam Saba 
 
 
• “Het OLS blijft investeren in verbetering van de interne organisatie. 
Onderdelen hiervan zijn het verder vastleggen van processen en procedures 
en het digitaliseren van stukken.” 
• “Het OLS start een project ‘Archivering’. Daarbij is onder meer aandacht 
voor het archiveren (organiseren, bewaren en ontsluiten) en digitaliseren 
van zowel OLS materiaal (o.a. dossiers burgerzaken), als (historisch) 
materiaal dat in handen is van particulieren. Hierbij is de wens uitgesproken 
dat de diverse Rijksdiensten en het OLS samenwerken aan een gedeeld 
fysiek en digitaal archief op een aparte locatie.” 
 
Deze afspraken hebben nog niet tot het gewenste resultaat geleid.  
 
Het Rijk heeft beperkt ondersteuning geboden ter voorbereiding op de 
inwerkingtreding van het IAB BES. Er heeft geen inventarisatie van inrichtingen 
plaatsgevonden die onder het IAB BES vergunningplichtig of meldingsplichtig zijn. 
Ook is er geen toezichts-, handhavingsbeleid en uitvoeringsprogramma opgesteld 
als bedoeld in hoofdstuk 5 van het ontwerp-IAB. 
 
De ILT constateert dat er met betrekking tot VTH vanuit de betrokken 
departementen weinig tot geen aandacht is voor OLS. Het specifiek onderkende 
belang van ‘handhaving’ in het vorige Bestuursakkoord heeft geen nadere 
uitwerking gekregen op de thema’s bouwen, natuur en milieu/hinder.  
 
Ook de Raad voor de Rechtshandhaving ziet ruimte voor verbetering en een meer 
proactieve houding waar het ondersteuning vanuit het ministerie betreft. “De Raad 
benadrukt het belang van sturing – en samenwerking – tussen beleid en uitvoering 
voor Caribisch Nederland. Sturing op kosten en verantwoording blijkt niet 
voldoende.”  
 
In bredere zin hebben de Werkgroep Interbestuurlijke Beleidsonderzoeken en de 
Raad van State het ontbreken van een integrale en rijksbrede aanpak voor het 
beleid ten aanzien van Bonaire, Sint Eustatius en Saba gesignaleerd. Een 
gezamenlijke prioritering is belangrijk om beter te kunnen samenwerken met de 
eilanden en om resultaten te boeken voor de inwoners van Caribisch Nederland. 
 
IBT-verantwoordelijkheid van de Rijksvertegenwoordiger (RV) 
De RV heeft tot taak het bevorderen van goed bestuur (zie paragraaf 2.4). Hij houdt 
interbestuurlijk toezicht (IBT) op de besluiten van het BC en de eilandsraad. Als er 
in een specifieke casus sprake is van taakverwaarlozing kan de RV in de plaats 
treden van het lokale bestuur.  
 
De ILT constateert dat ondanks het feit dat de VTH-taken op het terrein van bouwen 
en natuur nagenoeg niet worden uitgevoerd er geen onderzoek is gestart door de 
RV. Hinder is op dit moment geen medebewindstaak en valt derhalve niet onder het 
IBT. Op dit moment wordt niet voldaan aan de randvoorwaarden voor een effectieve 
inzet van het IBT door de RV. Daarvoor moet eerst net als in Europees Nederland 
een beleidskader opgesteld worden en ambtelijke ondersteuning beschikbaar zijn. 
 
  
  
Pagina 32 van 39
