Vergunningverlening, toezicht en handhaving (VTH) door het Openbaar Lichaam Sint Eustatius 
 
 
3.2  VTH Bouwen 
3.2.1  Beleid 
Bouwverordening en handhavingsbeleid 
 
Het bestuur heeft in 2022 de bouwverordening vastgesteld, deze is aangepast aan 
de Wet vrom BES. 
 
Het bestuur heeft bij besluit van 27 september 2022 de ‘Bouwverordening Sint 
Eustatius 2022’ vastgesteld. De Bouwverordening 2022 is aangepast aan de Wet 
vrom BES. Daarbij is de ‘Bouw- en woningverordening 1984’ ingetrokken.  
 
Handhavingsbeleid 
In het document ‘Policy Supervision and Enforcement’ worden het toezicht en de 
handhaving met bijbehorende prioritering beschreven. Voor het onderdeel bouwen 
wordt onder andere verwezen naar de Wet vrom BES en de Bouw- en 
woningverordening 1984. Deze laatste is ingetrokken en vervangen door de 
Bouwverordening 2022. Daarmee is de juridische basis op onderdelen niet meer 
correct. Ook worden de gebruiksvergunningen en constructieve veiligheid uit het 
BES Bouwbesluit genoemd met een verwijzing naar de BES-code. 
 
In het document ‘Implementation Agenda Supervision and Enforcement 2022-2025’ 
(versie juni 2022) wordt onder andere vermeld:  
“Het bouwtoezicht is jarenlang onvoldoende geweest. Hierdoor is de staat van 
gebouwen op het eiland niet bekend. Dit veroorzaakt grote veiligheidsrisico’s en 
vergroot de kans op ongelukken”. 
 
Voor het opleggen van bestuursrechtelijke sancties is een ambtelijk stappenplan 
opgesteld. 
 
Welstandnota 
 
Het bestuur heeft geen welstandnota vastgesteld.  
 
Het bestuur moet een welstandnota vaststellen volgens artikel 2.5 Wet vrom Bes. 
Bouwwerken mogen niet in strijd zijn met de redelijke eisen van welstand, zoals 
opgenomen in deze nota. Bij een bouwaanvraag moet het bestuur beoordelen of er 
geen sprake is van strijd met de redelijke eisen van welstand. Is dat wel het geval? 
Dan moet de bouwvergunning geweigerd worden. Omdat het bestuur geen 
welstandnota heeft vastgesteld, kan zij deze toets niet uitvoeren.  
 
Openbaar register 
 
Het bestuur heeft geen openbaar register ingesteld.  
 
Aanvragen om bouwvergunningen en verleende bouwvergunningen moeten worden 
ingeschreven in een openbaar register dat door het bestuur is ingesteld (artikel 2.8, 
lid 5 Wet vrom BES). Het bestuur heeft geen openbaar register ingesteld.  
 
BES Bouwbesluit en BES-code 
 
De BES-code is niet formeel als beleidsregel vastgesteld, maar wordt in de praktijk 
gehanteerd bij de toetsing van de bouwaanvragen. 
  
Pagina 26 van 49
