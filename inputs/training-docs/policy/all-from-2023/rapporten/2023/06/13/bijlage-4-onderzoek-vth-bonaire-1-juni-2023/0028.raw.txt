Nulmeting vergunningverlening, toezicht en handhaving door het Openbaar Lichaam Bonaire 
 
 
• Inspectieprogramma  
Het uitvoeringsprogramma vermeldt dat een inspectieprogramma 
beschikbaar is, maar niet wordt gepubliceerd. Het inspectieprogramma is 
echter niet opgesteld. 
• Toezicht- en sanctiestrategie 
In het uitvoeringsprogramma zijn in de bijlagen het sanctiebeleid en het 
gedoogbeleid opgenomen. Deze zijn vastgesteld als onderdeel van het 
uitvoeringsprogramma. Het sanctiebeleid en het gedoogbeleid hebben 
daarmee ook een looptijd van 1 jaar. 
• Bekendmaking Uitvoeringsprogramma (artikel 5.5 IAB BES) 
Het uitvoeringsprogramma is niet bekend gemaakt. 
 
3.1.2  Monitoring, evaluatie en rapportage 
 
In oktober 2022 is het eerste Uitvoeringsprogramma Toezicht en Handhaving 
vastgesteld. De eerste evaluatie en rapportage over dit programma kunnen in 2023 
plaatsvinden. 
 
In hoofdstuk 5 van het ontwerp-IAB BES worden eisen gesteld aan monitoring, 
evaluatie en rapportage met betrekking tot het uitvoeringsprogramma (artikel 5.3 
en 5.4). Het BC moet de resultaten en de voortgang bewaken. Het BC moet jaarlijks 
aan de eilandsraad en de minister rapporteren over de voortgang en het bereiken 
van de doelen.  
 
De voortgang is gedurende de periode oktober tot en met december 2022 niet 
aantoonbaar gemonitord. Aangezien het eerste uitvoeringsprogramma in oktober 
e
2022 is vastgesteld, kunnen in 2023 een 1 evaluatie en rapportage plaatsvinden. 
 
3.1.3  Conclusies en aanbevelingen 
Conclusie 
• De uitvoering van het toezicht is niet geprogrammeerd omdat het 
inspectieprogramma ontbreekt. 
 
Aanbevelingen 
• Stel een inspectieprogramma op en draag zorg voor de uitvoering. 
• Zorg voor adequate monitoring en evaluatie van het uitvoeringsprogramma.    
Pagina 28 van 69
