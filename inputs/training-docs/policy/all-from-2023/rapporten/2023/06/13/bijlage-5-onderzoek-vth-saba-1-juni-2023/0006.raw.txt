Vergunningverlening, toezicht en handhaving (VTH) door het Openbaar Lichaam Saba 
 
 
Handhaving 
• Door het ontbreken van toezicht vindt geen handhaving plaats. 
 
Achterliggende oorzaken 
Het OLS wordt geconfronteerd met verschillende knelpunten die een adequate 
uitvoering van VTH in de weg staan. De ILT onderscheidt daarbij een aantal 
oorzaken. 
 
Personeel en organisatie 
• Er is een vergunningverlener aangesteld voor bouwen, maar geen 
vergunningverlener voor hinder- of natuurvergunningen.  
• Toezichthouders voor de hinder- en bouwvergunningen ontbreken. De 
openstaande vacature voor een bouwinspecteur is niet ingevuld.  
 
Middelen en processen 
• Voor het toezicht op natuur is geen planning vastgesteld. 
• Ondersteunende systemen voor VTH en registratie en archivering van 
stukken zijn niet aanwezig. Daardoor ontbreekt overzicht. 
 
Cultuur en bestuurlijke invloed 
• De medewerkers van het OLS worden ad hoc aangestuurd op basis van 
voorafgaand akkoord van het bestuurscollege (BC). Daardoor is sprake van 
een directe sturing op de dagelijkse werkzaamheden. 
 
Betrokkenheid van het Rijk 
• Het Rijk is beperkt betrokken bij ondersteuning van het VTH-proces voor 
bouwen, milieu of natuur. 
• Ondanks het feit dat het OLS geen uitvoering geeft aan de VTH-taken voor 
bouwen en natuur heeft de Rijksvertegenwoordiger (RV) in het kader van 
interbestuurlijk toezicht (IBT) geen nader onderzoek uitgevoerd. Hinder valt 
op dit moment niet onder het IBT. 
• De toepassing van IBT door de RV wordt bemoeilijkt omdat deze wel 
bevoegdheden heeft, maar er geen toezichthouders zijn aangewezen voor 
de ondersteuning van zijn taken. 
 
Conclusie 
De uitvoering van de VTH-taken door het OLS is niet op orde. Daarnaast ontbreken 
binnen de organisatie ‘checks and balances’. De belangen die de wetgeving op het 
gebied van bouwen, milieu en natuur beoogt te beschermen, worden niet of 
onvoldoende beschermd. Door veel, soms sterk verweven oorzaken is een 
fundamentele wijziging van de uitvoering van de VTH-taken nodig om tot 
verbetering te komen. 
 
Aanbevelingen 
De ILT doet de volgende aanbevelingen om te komen tot verbetering van uitvoering 
van de VTH-taken met betrekking tot bouwen, milieu en natuur. 
 
Aanbeveling 1 (Rijk) 
Breng op korte termijn de uitvoering van het volledige VTH-takenpakket voor 
bouwen, milieu en natuur onder bij 1 bestaande omgevingsdienst in Europees 
Nederland. Zo worden kennis, ervaring en continuïteit geborgd en wordt ook afstand 
tot het bestuur gerealiseerd. 
• Conform de situatie in Europees Nederland blijven de bevoegdheid en 
eindverantwoordelijkheid bij het openbaar lichaam. De taken worden 
  
Pagina 6 van 39
