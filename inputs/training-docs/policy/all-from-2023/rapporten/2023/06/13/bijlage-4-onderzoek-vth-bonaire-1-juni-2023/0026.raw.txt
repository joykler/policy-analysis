Nulmeting vergunningverlening, toezicht en handhaving door het Openbaar Lichaam Bonaire 
 
2.4  Rol van de Rijksvertegenwoordiger 
De Rijksvertegenwoordiger is de schakel tussen de Rijksdepartementen en de 3 
openbare lichamen in Caribisch Nederland. Zijn taak is het bevorderen van goed 
bestuur en toezicht houden op de besluiten van het BC en de eilandsraad, 
bijvoorbeeld op personeelsbenoemingen. Hij is zo de â€˜ogen en oren' voor de 
ministers. Verder bevordert de RV de samenwerking tussen de rijksambtenaren op 
Bonaire, Sint Eustatius en Saba en de samenwerking met de besturen. Gelet op de 
VTH-dossiers die op Bonaire spelen, is het relevant om ook deze bevoegdheden bij 
het onderzoek te betrekken. Op dit moment wordt de functie van RV vervuld door 
de waarnemend Rijksvertegenwoordiger. 
 
De RV heeft onder andere de bevoegdheid tot het uitoefenen van Interbestuurlijk 
Toezicht (IBT). Als onderdeel van deze taak kan hij aan de desbetreffende minister 
mededeling doen van besluiten van de eilandsbesturen die naar zijn mening voor 
vernietiging in aanmerking komen (artikel 222 Wet openbare lichamen Bonaire, Sint 
Eustatius en Saba (Wol)BES). 
De RV kan op grond van zijn IBT-bevoegdheid ook in de plaats treden wanneer het 
BC of de gezaghebber een gevorderde beslissing niet of niet naar behoren neemt 
(artikel 231 WolBES). Met andere woorden, als er sprake is van taakverwaarlozing 
dan kan de RV in de plaats treden van het lokale bestuur.  
  
Pagina 26 van 69
