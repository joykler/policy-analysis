Deze governancestructuur borgt dat de inzet van IenW goed blijft aansluiten op de 
ontwikkelingen in de sector. Dat is wenselijk omdat zich, tijdens de doorlooptijd van de 
doelen in deze innovatiestrategie tot 2050, nieuwe innovaties, kansen en belemmeringen 
zullen voordoen. Een programmatische aanpak maakt het mogelijk deze nieuwe kansen te 
identificeren, te bepalen of ze aan de gestelde doelen bijdragen en, indien dit het geval is, 
bijbehorende initiatieven te starten.
Deze programmatische aanpak schetsen we in dit hoofdstuk op hoofdlijnen.
Plan: opstellen programmaplan met de luchtvaartsector
IenW werkt, samen met onder meer de Duurzame Luchtvaarttafel, het programma 
Luchtvaart in Transitie en andere samenwerkingsverbanden in de luchtvaartsector zoals 
AirRail, het programmaplan uit. Hierin worden de stippen op de horizon en de relevante 
initiatieven vertaald naar een doelenboom en roadmaps per innovatiegebied. Deze 
roadmaps geven sturing aan de ontwikkelingen en de inzet van de overheid daarbij:  
door het aan de verschillende initiatieven koppelen van tussendoelstellingen (output), 
te behalen impact (outcome), tijdspaden en eigenaren. Ook worden op deze manier 
eventuele afhankelijkheden en synergiemogelijkheden tussen initiatieven in kaart gebracht. 
Per initiatief werken we hierbij uit welke aanvullende stappen en aanpassingen nodig zijn 
om de beoogde baten te realiseren.
Do: uitvoering in de sector
De uitvoering van de initiatieven vindt plaats in de luchtvaartsector door de partijen in  
de innovatiesystemen. IenW acteert hierbij vanuit de meest passende rol om innovaties  
te faciliteren. Onder meer door op te treden als opdrachtgever, door partijen met elkaar  
te verbinden en door wetgevings- en beleidskaders te ontwikkelen. Hierbij bewaakt IenW  
de samenhang met de Luchtvaartnota. In het kader van effectiviteit maakt IenW keuzes 
welke rol het op zich neemt en welke niet. Sommige initiatieven ondersteunen we dus ook 
bewust niet.
Check en Act: inrichting innovatiemonitor luchtvaart
We richten een innovatiemonitor luchtvaart in om de opbrengsten van de initiatieven 
(output) en van de innovatiestrategie als geheel (outcome) te monitoren (check) en op basis 
daarvan het programma waar nodig bij te sturen (act):
Figuur 3 Innovatiemonitor luchtvaart
31 | Innovatiestrategie Luchtvaart
