Vergunningverlening, toezicht en handhaving (VTH) door het Openbaar Lichaam Sint Eustatius 
 
 
In het rapport zijn de bevindingen voor ‘beleid en programma’ en voor ‘uitvoering’ 
beschreven. Deze worden getoetst aan het normenkader van de Wet vrom BES, 
hoofdstuk 5 van het ontwerp Inrichtingen- en Activiteitenbesluit BES (IAB BES), de 
Hinderverordening en de Wet grondslagen natuurbeheer- en bescherming BES (Wet 
GNB BES). Het ontwerp-IAB is nog niet in werking getreden en is dus geen formeel 
normenkader. Tenslotte zijn conclusies getrokken en aanbevelingen geformuleerd 
voor het verbeteren van de uitvoering en de ‘checks and balances’. 
 
1.4  Afbakening 
De scope van het onderzoek wordt bepaald door het verzoek van de staatssecretaris 
van 4 oktober 2022, het normenkader Wet vrom BES en onderliggende wet- en 
regelgeving, de Hinderverordening en het normenkader Wet GNB BES en 
onderliggende wet- en regelgeving. 
 
Het onderzoek beperkt zich tot de periode 2020 tot en met 2022. Als in de 
geselecteerde dossiers belangrijke stappen zijn gezet die buiten deze periode vielen, 
zijn deze ook opgevraagd en betrokken bij de beoordeling. 
 
1.4  Leeswijzer 
De bevindingen in dit rapport berusten op een analyse van de geselecteerde 
dossiers, de documenten die daarover door het OLE zijn aangeleverd en de 
interviews die zijn afgenomen met personen binnen en buiten het OLE. De ILT kan 
op basis van deze beperkte steekproef geen volledig en absoluut beeld presenteren. 
De bevindingen zijn echter voldoende overtuigend en overeenkomend om tot 
conclusies en aanbevelingen te komen. 
 
In 2018 is op basis van de ‘Tijdelijke wet taakverwaarlozing Sint Eustatius’ de 
eilandsraad ontbonden en zijn een regeringscommissaris en een plaatsvervangend 
commissaris benoemd. In 2020 is in het kader van de geleidelijke terugkeer naar de 
democratie een nieuwe eilandsraad gekozen. In verschillende wetten en 
verordeningen zijn verantwoordelijkheden toegekend aan het bestuurscollege en de 
eilandsraad. Vanwege deze bijzondere situatie hadden het bestuurscollege en de 
eilandsraad op verschillende momenten verschillende bevoegdheden. In het rapport 
wordt daarom gesproken over ‘het bestuur’. 
 
In hoofdstuk 2 staat een korte beschrijving over Sint Eustatius en het bestuur, de 
ambtelijke organisatie en de positie binnen Nederland. Ook wordt hier de rol van de 
Rijksvertegenwoordiger (RV) kort toegelicht. 
 
In hoofdstuk 3 vindt u een beschrijving van beleid, programmering en uitvoering 
van VTH-taken voor bouwen en milieu/hinder. 
 
Het beleid en de uitvoering van VTH-taken voor natuur staat in hoofdstuk 4. 
 
Hoofdstuk 5 beschrijft het dossier Golden Rock Resort (GRR). Ook wordt aandacht 
besteed aan de manier waarop het OLE is omgegaan met een klacht. 
 
Hoofdstuk 6 beschrijft observaties op basis van de interviews voor zover die verder 
duiding geven aan bevindingen uit de dossieronderzoeken. Daarbij worden ook 
gerelateerde onderzoeken gebruikt van andere instanties die de bevindingen over 
het functioneren van het VTH-stelsel op de BES ondersteunen. 
 
  
Pagina 18 van 49
