Vergunningverlening, toezicht en handhaving (VTH) door het Openbaar Lichaam Saba 
 
 
2. Saba en het Openbaar Lichaam 
 
2.1  Saba in feiten en cijfers 
Saba is een zogenoemd Openbaar Lichaam binnen Nederland, ook wel een 
‘bijzondere gemeente’. Tot 2010 maakte Saba deel uit van de Nederlandse Antillen. 
Sinds 10 oktober 2010 hoort het eiland, net als Bonaire en Sint Eustatius, tot 
Caribisch Nederland (CN). Samen met Sint Eustatius en Sint Maarten hoort Saba tot 
de Bovenwindse Eilanden van CN. 
 
2
Saba is een vulkanisch eiland van ongeveer 13 km en is qua grootte ongeveer de 
helft van het Waddeneiland Schiermonnikoog. Op 1 januari 2022 telt Saba 1.911 
inwoners en ongeveer 750 huishoudens. Dit is vergelijkbaar met een kleine 
gemeente als het Gelderse Rozendaal. De laatste 5 jaar is de bevolking met zo’n 
11% afgenomen (meer emigranten dan immigranten). Dit is met name te verklaren 
door een sterke afname van het aantal studenten, uit de Verenigde Staten en 
Canada, aan de medische faculteit, de Saba University School of Medicine. Dit is een 
gevolg van de orkanen van 2017 en de Covid-19 crisis. Voorheen was ongeveer een 
kwart van de bevolking (500) medische studenten. Dat aantal is gedaald tot zo’n 
150. 
Volgens de prognose van het Centraal Bureau voor de Statistiek zullen er in 2030 op 
Saba 9% meer inwoners wonen dan in 2022. 
 
Naast de medische faculteit als economische pijler is het eiland vooral gericht op 
toerisme. 
 
2.2  Het bestuur van het OLS 
Saba wordt bestuurd door een eilandbestuur en de Nederlandse Rijksoverheid. Het 
belangrijkste verschil met Europees Nederlandlicht is dat er een andere bestuurlijke 
indeling is. De bestuurslaag van de provincie ontbreekt, maar ook andere 
organisaties zoals een waterschap of een omgevingsdienst zijn niet aanwezig. 
Hierdoor is het openbaar lichaam voor veel onderwerpen verantwoordelijk die in 
Europees Nederland bij andere publieke instanties zijn belegd. 
 
De eilandsraad is het hoogste bestuursorgaan van het OLS. De eilandsraad stelt de 
kaders en ziet toe op het werk van het BC. Het beleid wordt door het BC bepaald, 
tenzij deze bevoegdheid expliciet bij de eilandsraad is gelegd. De eilandsraad wordt 
door de inwoners van Saba gekozen en bestaat uit 5 eilandraadsleden.  
Het BC zorgt voor het dagelijks bestuur van Saba. Zij bereiden 
eilandsraadsbesluiten voor en voeren die vervolgens uit. Het BC is ook bevoegd om 
zelf beslissingen te nemen, zoals het verlenen van vergunningen of het aangaan van 
contracten. Het college wordt bij deze taken ondersteund door de ambtelijke 
organisatie onder leiding van de eilandsecretaris.  
 
2.3  De ambtelijke organisatie 
Aan het hoofd van de ambtelijke organisatie staat de eilandsecretaris. De secretaris 
ondersteunt het BC. Het OLS was onderverdeeld in 20 afdelingen: Agriculture, 
Hygiene & Vector Control, Harbour, Airport, Public Works & Facility Management, 
Waste management & Recycling, Infrastructural Development, Legal, ICT, Internal 
Control, Community Development, Water plant, Safety, HRM, Finance, Tourism 
Bureau, Day care, Public Health, Project Bureau and Archives.  
 
  
Pagina 16 van 39
