1.1 Aanleiding Maatschappelijke doelstelling luchtvaart
De luchtvaart houdt Nederland verbonden met de wereld. Jaarlijks stappen binnen onze 
landsgrenzen miljoenen passagiers op een vliegtuig, en landen en vertrekken er honderd-
duizenden vluchten. We gebruiken het vliegtuig om zaken te doen, familie te bezoeken  
en op vakantie te gaan. De luchtvaart maakt het ook mogelijk dat goederen snel en over 
grote afstanden verplaatst worden. Dit alles heeft grote maatschappelijke waarde.
Ook de economische waarde van de luchtvaartsector is, door het creëren van al deze 
verbindingen, groot. In 2018 droeg de sector circa € 10 miljard bij aan de Nederlandse 
1
economie . Tegelijkertijd heeft de luchtvaart een substantiële negatieve impact op het klimaat 
en onze leefomgeving. Vliegtuigen stoten CO en verschillende andere schadelijke stoffen  
2
uit zoals stikstofoxiden en fijnstof en zorgen voor geluidsoverlast bij opstijgen en landen.
Juiste balans tussen publieke belangen
In de Luchtvaartnota 2020-2050 stelt de Rijksoverheid strategische doelen en kaders voor 
de sector en stuurt zij op de juiste balans tussen deze de publieke belangen:
Veiligheid staat voorop, zowel in de lucht als op de grond. Nederland, als handelsland, moet 
daarnaast goed verbonden blijven met de belangrijke locaties in de wereld. Tegelijkertijd moet 
de impact op de leefomgeving in geluid en schadelijke stoffen worden verminderd en moet  
de luchtvaart duurzamer worden door de CO uitstoot in stappen te verlagen naar nul in 2070.
2
Radicale innovatie noodzakelijk
Voor het realiseren van de maatschappelijke doelstellingen is technische innovatie nodig. 
Voor met name de duurzaamheids- en leefbaarheidsambities dient deze radicaal van 
aard te zijn. Zonder voldoende aandacht voor deze publieke belangen is er namelijk geen 
ontwikkelruimte en toekomst voor de luchtvaart. Kortom, zonder radicale innovatie verliest 
de luchtvaartsector zijn license to operate.
Bedrijven, kennisinstellingen en overheden werken wereldwijd hard aan alle noodzakelijke 
innovaties. Voorbeelden hiervan zijn vliegtuigen op batterijen en waterstof, CO -neutrale 
2
kerosine, drones, een nieuw luchtverkeersmanagementsysteem en geautomatiseerde 
grenscontroles. Nederland draagt vanuit een sterke positie in de internationale 
luchtvaartsector volop bij aan deze innovaties. 
Figuur 2 Doelstellingen per publiek belang
1 
  Actualisatie economische betekenis Schiphol, Decisio, 2020 
6 | Innovatiestrategie Luchtvaart
