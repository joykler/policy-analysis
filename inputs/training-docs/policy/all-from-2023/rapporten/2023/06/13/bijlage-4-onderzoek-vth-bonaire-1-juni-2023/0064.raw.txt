Nulmeting vergunningverlening, toezicht en handhaving door het Openbaar Lichaam Bonaire 
 
Nederland ook gelden voor CN (comply). Als er goede en uitlegbare redenen zijn om 
daarvan af te wijken wordt een uitzondering voor CN gemaakt (explain). De 
verwachting is dat met het principe van comply or explain onder andere de geldende 
regelgeving voor de BES actueler wordt.  
 
Het aankomende IAB BES verschaft voor milieu het noodzakelijke kader voor 
programmering en uitvoering van vergunningverlening en toezicht. Met de 
inwerkingtreding van het IAB BES zal de Hinderverordening vervallen. Het IAB BES 
is echter nog niet in werking getreden en vormt dus geen formeel normenkader. De 
datum van inwerkingtreding van het IAB BES is herhaaldelijk uitgesteld. Daardoor 
ontstaat met betrekking tot het aanvragen en verlenen van vergunningen een 
afwachtende houding bij ondernemers en het OLB, en blijft regulering van 
milieubelastende activiteiten uit. 
 
Onder het IAB BES zullen kleine bedrijven in categorie I onder algemene regels 
gaan vallen en worden de bedrijven in categorie II meldingsplichtig. De bedrijven in 
categorie III kunnen de meeste milieubelasting veroorzaken en worden 
vergunningplichtig. Ook zal een milieuvergunningplicht gaan gelden voor een hotel 
met 10 kamers of meer als dat in een gevoelig gebied of in de bufferzone gevestigd 
gaat worden. Omdat op dit moment geen gebieden zijn aangewezen als gevoelig 
gebied of bufferzone zal deze vergunningplicht voor geen enkel hotel gaan gelden, 
ook niet voor de grote resorts aan de kust. 
 
6.2  Conclusie 
De interviews en het documentenonderzoek bevestigen de in de voorgaande 
hoofdstukken beschreven conclusies waaruit blijkt dat de basis binnen het OLB voor 
reguliere uitvoering van VTH om diverse redenen niet op orde is. Daarvoor zijn 
achterliggende oorzaken onderscheiden met betrekking tot organisatie en personeel, 
middelen en processen, cultuur en bestuurlijke be√Ønvloeding en de betrokkenheid 
van het Rijk. Door deze veelheid aan soms sterk verweven oorzaken is een 
fundamentele wijziging van de uitvoering van de VTH-taken nodig om tot 
verbetering te komen. 
  
Pagina 64 van 69
