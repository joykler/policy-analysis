Nulmeting vergunningverlening, toezicht en handhaving door het Openbaar Lichaam Bonaire 
 
• Verbeterplan Directie Toezicht & Handhaving (11 november 2022, 
conceptversie 2.2) 
• Voorstel tot reorganisatie DT&H (juni 2022, conceptversie 0.6) 
 
Ongeveer 2 jaar geleden is binnen het OLB ook gestart met het project 
‘Revitalisering OLB’. Dit project is gericht op het ontwikkelen van een nieuw bedrijf 
van de gehele organisatie. In de afgelopen 2 jaar is vooral nagedacht over nieuwe 
e
organisatieprincipes en een ontwerp. In de 2 fase zal de nadruk liggen op de 
e
concretisering en uitvoering. Het streven is om in deze 2 fase alle verbeter-
projecten binnen het OLB meer integraal aan te sturen en op elkaar af te stemmen.  
 
Personeel 
Als gevolg van grote bouwprojecten aan de kust is de complexiteit van 
vergunningverlening toegenomen en moet de relatief kleine organisatie het hoofd 
bieden aan ervaren ondernemers en grote projectontwikkelaars. De ambtelijke 
organisatie is daar niet op afgestemd, zo blijkt ook uit het BMC-rapport ‘Samen naar 
beter’. Door verschillende geïnterviewden wordt aangegeven dat de omvang van het 
OLB niet tot problemen zou hoeven leiden als de huidige medewerkers geschoold en 
begeleid zouden worden om te voldoen aan de toegenomen eisen.  
 
De directies R&O en T&H hebben te maken met langdurig openstaande vacatures en 
wisselingen op het niveau van directeur en afdelingshoofd. Het is moeilijk om hoger 
opgeleide medewerkers te werven en langdurig aan de organisatie te binden. Dat 
wordt versterkt door het feit dat leidinggevenden regelmatig op contractbasis 
worden aangesteld met een looptijd van maximaal 3 jaar en daarna (moeten) 
vertrekken. Daardoor ontbreekt continuïteit in de organisatie. En mede daardoor 
ontbreken regie op processen, een planning van activiteiten en dagelijkse 
aansturing van medewerkers waardoor achterstanden ontstaan. Ook wordt 
onvoldoende gestuurd op verbetering van de onderlinge afstemming en 
samenwerking tussen DR&O en DT&H. 
 
De ILT constateert dat de verbetertrajecten in verschillende stadia van 
voorbereiding verkeren, veel (doorloop)tijd kosten en veel inzet van de ambtelijke 
organisatie vragen. Met de verbetertrajecten wordt de feitelijke uitvoering van VTH-
taken niet op korte termijn verbeterd omdat een vertaling naar de dagelijkse 
praktijk vooralsnog ontbreekt. 
 
Deze bevindingen sluiten aan bij constateringen die zowel door de organisatie zelf in 
het ‘Institutioneel Assessment’, als in bredere zin door de Raad voor de 
Rechtshandhaving in haar rapport ‘Staat van de rechtshandhaving Caribisch 
Nederland 2021’ zijn gedaan. 
 
6.1.2  Middelen en processen 
 
• Van meerdere concept-documenten is geen definitieve of vastgestelde versie 
beschikbaar. 
• De digitale systemen voor vergunningverlening (JOIN) en toezicht (DC) zijn niet 
volledig ingevoerd en worden niet consequent gebruikt. 
• DR&O en DT&H organiseren onvoldoende samenwerking en afstemming over 
het VTH-proces in lopende casussen. 
• Medewerkers zijn verspreid gehuisvest in meerdere gebouwen. Dit vormt een 
extra drempel voor samenwerking en het delen van informatie. 
Pagina 58 van 69
