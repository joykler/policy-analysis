Vergunningverlening, toezicht en handhaving (VTH) door het Openbaar Lichaam Saba 
 
 
Mandaatregeling 
 
Het BC heeft het verlenen van vergunningen en het opleggen van 
handhavingsbeschikkingen niet gemandateerd. 
 
Het BC heeft geen mandaatregeling vastgesteld waarmee het verlenen van 
vergunningen wordt gemandateerd. Ook het opleggen van handhavings-
beschikkingen is niet gemandateerd. Alle besluiten moeten door het BC worden 
vastgesteld. 
 
Aanwijzing toezichthouders 
 
Het BC heeft handhavers aangewezen. Iedere handhaver is verantwoordelijk voor 
specifieke regelgeving. Een medewerker van Saba Conservation Foundation (SCF) is 
aangewezen als handhaver voor natuurregelgeving. 
 
Bij afzonderlijke besluiten van 6 juni 2022 zijn 6 individuele medewerkers, 
waaronder de medewerker van SCF, als handhaver voor specifieke regelgeving 
aangewezen. Van de aangewezen medewerkers is er inmiddels 1 met pensioen. 
Hoewel in de besluiten de term ‘handhaver’ wordt gebruikt, wordt daarmee 
waarschijnlijk ‘toezichthouder’ bedoeld.  
 
Vergunningverlening 
Hindervergunningen 
Er is geen vergunningverlener aangesteld voor hindervergunningen.  
 
Bouwvergunningen 
Bij het ‘Planning Bureau’ is 1 bouwvergunningverlener aangesteld voor het verlenen 
van bouwvergunningen.  
 
Natuurvergunningen 
Er is geen vergunningverlener aangesteld voor natuurvergunningen. 
 
Toezicht en handhaving 
De afdeling Crisis & Disaster is verantwoordelijk voor het toezicht op alle 
regelgeving waarvoor OLS verantwoordelijk is. Alle toezichthouders (‘Handhavers 
van het Openbaar Lichaam’), behalve de toezichthouder van SCF, vallen onder deze 
afdeling. Er zijn 4 toezichthouders die het taakveld milieu of natuur in hun pakket 
hebben. Er is geen toezichthouder aangesteld voor de naleving van 
bouwvergunningen of hindervergunningen. 
  
2.4  Rol van de Rijksvertegenwoordiger 
De Rijksvertegenwoordiger (RV) is de schakel tussen de Rijksdepartementen en de 
3 openbare lichamen in Caribisch Nederland. Zijn taak is het bevorderen van goed 
bestuur en toezicht houden op de besluiten van het BC en de eilandsraad, 
bijvoorbeeld op personeelsbenoemingen. Hij is zo de ‘ogen en oren' voor de 
ministers. Verder bevordert de RV de samenwerking tussen de rijksambtenaren op 
Bonaire, Sint Eustatius en Saba en de samenwerking met de besturen. Op dit 
moment wordt de functie van RV vervuld door de waarnemend RV. 
 
De RV heeft onder andere de bevoegdheid tot het uitoefenen van interbestuurlijk 
toezicht (IBT). Dit is een belangrijke ‘check and balance’ in het VTH-stelsel. Als 
onderdeel van deze taak kan hij aan de desbetreffende minister mededeling doen 
  
Pagina 18 van 39
