• Om de ontwikkeling rond drones in goede banen te leiden heeft het Programma 
Onbemande Luchtvaart (IenW) het tweede Actieplan Programma Onbemande Luchtvaart 
(2023-2025) gelanceerd. Hierbij wordt onder meer samengewerkt met de Drone Council 
Nederland en het NLR.
• IenW ziet erop toe dat de Luchtverkeersleiding Nederland (LVNL) voortgang boekt met  
de implementatie van moderne luchtverkeersleidingssystemen (iCAS) en integratie van  
de luchtverkeersdienstverlening (1ATM).
• IenW biedt meer ruimte aan test- en experimenteervluchten voor drones en ontwikkelt 
een beleidskader en bijbehorende roadmap.
• Om de implementatie van nieuwe technologieën te versnellen steunt IenW initiatieven 
zoals bijvoorbeeld iLabs van LVNL en het Knowledge and Development Centre 
(KDC). In iLabs onderzoeken en ontwikkelen studenten innovatieve toepassingen 
voor luchtverkeersleidingssystemen en -procedures en demonstreren deze aan 
luchtverkeersleiders. Het KDC heeft als opdracht om oplossingen te ontwikkelen voor 
complexe problemen ter ondersteuning van de duurzame ontwikkeling van Mainport 
Schiphol.
• IenW is actief betrokken bij de programmering van onderzoek voor luchtruiminnovaties 
bij kennisinstituten en kennisopbouwprogramma’s, zoals bijvoorbeeld het werk van het 
reeds genoemde NLR.
23 | Innovatiestrategie Luchtvaart
