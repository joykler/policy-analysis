Vergunningverlening, toezicht en handhaving (VTH) door het Openbaar Lichaam Saba 
 
 
5. Speciale thema’s 
 
5.1  Aanleg Black Rock Harbour 
Om een beeld te krijgen van de manier waarop het OLS invulling geeft aan VTH bij 
een groot project waarbij zowel bouwen, milieu als natuur een rol speelt, is de 
aanleg van de nieuwe haven van Saba in het onderzoek betrokken. Het project zit in 
de voorbereidingsfase. Er is een locatie en ontwerp voor de nieuwe haven 
vastgesteld, verschillende onderzoeken zijn uitgevoerd en de benodigde 
vergunningen zijn aangevraagd. 
 
5.1.1  Uitvoering 
Het OLS heeft een projectorganisatie opgezet voor de aanleg van de nieuwe haven 
van Saba. 
• Deze projectorganisatie heeft in beeld gebracht welke vergunningen voor de 
aanleg van een nieuwe haven nodig zijn: 
• Wet maritiem beheer BES (Wmb BES) 
o Bouwvergunning van de Minister van IenW. 
o Vrijstelling van de Minister van IenW voor het lozen naar open zee. 
• Wgnb BES 
o Ontheffing of vrijstelling voor verplaatsing van 250 koloniën van 
beschermd koraal. 
• BES Bouwbesluit 
o Bouwvergunning OLS voor de havengebouwen op land. 
• EVmS 
o Vrijstelling van OLS voor aanleg van de haven en de verplaatsing 
van 250 koloniën van beschermd koraal. 
• Hinderverordening 
o Hindervergunning OLS voor een bedrijf met elektromotoren van 2 Pk 
en meer. 
• De aanvraag voor de benodigde vergunningen is op 25 juli 2022 ingediend bij 
Rijkswaterstaat en voor de lokale vergunning ook bij het OLS. 
• Er is een m.e.r. uitgevoerd voor de constructie van deze haven door een extern 
bureau. De m.e.r. constateert dat de bouw van de haven zal leiden tot schade 
aan beschermde koralen. Als compensatiemaatregel wordt onder andere 
voorgesteld om 250 koraalkoloniën te verplaatsen. Hiervoor is contact gelegd 
met verschillende wetenschappelijke instituten om na te gaan hoe deze 
verplaatsing kan worden uitgevoerd. 
• De SCF is betrokken geweest bij bepaalde onderdelen van het onderzoek voor 
de m.e.r..  
• De eindverantwoordelijkheid voor de compensatie- en mitigatiemaatregelen 
wordt door het OLS bij de aannemer belegd. 
• De EVmS lijkt geen grondslag te bieden voor ontheffing voor de bouw van een 
haven wanneer deze leidt tot schade aan het marien milieu. 
5.1.2  Conclusie 
De voorbereidingen voor de aanleg van de nieuwe haven worden uitgevoerd door 
een projectorganisatie van het OLS. Het proces verloopt zorgvuldig en op basis van 
een planning waarbij alle benodigde vergunningen inmiddels zijn aangevraagd. 
  
  
Pagina 29 van 39
