Vergunningverlening, toezicht en handhaving (VTH) door het Openbaar Lichaam Sint Eustatius 
 
 
5.1.2  Conclusie 
Afspraken en toezeggingen van zowel GRR als het OLE met STENAPA worden niet 
nagekomen. Overtredingen blijven voortduren, tot op heden heeft het OLE niet 
handhavend opgetreden. 
 
5.2  Bebouwing onder de klif 
In de zogenoemde ‘Lower Town’ van Oranjestad liggen onder aan de klif onder 
andere een hotel, een kantoorgebouw van STENAPA, een restaurant en de energie- 
en drinkwaterbedrijf van Sint Eustatius. Uit een onderzoekrapport uit 2017 blijkt 
kort samengevat dat de klif instabiel is en dat er een aanzienlijk risico bestaat op 
vallend gesteente. Hierdoor kan de veiligheid niet worden gewaarborgd. 
 
5.2.1  Beschrijving casussen 
Situatie 
• Voor het hotel is in 2014 een bouwvergunning verleend voor een locatie 
onder aan de klif, waarna het hotel is gebouwd. Het hotel hoopte na 
verschillende vertragingen tijdens de bouw uiteindelijk in december 2019 
gedeeltelijk open te kunnen gaan. Het OLE heeft het hotel in februari 2020 
een bouwstop opgelegd, vanwege de onveiligheid die wordt veroorzaakt 
door de klif. Het hotel heeft daarna een rechtszaak aangespannen tegen het 
OLE omdat het uit veiligheidsoverwegingen niet open kan. Deze zaak is nog 
onder de rechter. 
• STENAPA heeft aangegeven voornemens te zijn om een bouwvergunning 
aan te vragen voor verbouwing van het kantoor, gelegen onder de klif. 
STENAPA stelt geen informatie van het OLE te ontvangen over de veiligheid 
en de risico’s voor het huidige en nieuw te bouwen kantoor onder de klif. 
• Het energie- en drinkwaterbedrijf heeft het OLE als aandeelhouder en de ILT 
in haar rol als toezichthouder Wet elektriciteit en drinkwater BES 
herhaaldelijk geïnformeerd over de risico’s van de instabiliteit van de klif. De 
ILT heeft de risico’s eveneens onder de aandacht gebracht van het OLE. Tot 
op heden heeft het OLE geen adequate maatregelen getroffen om de risico’s 
voor dit bedrijf te verkleinen of weg te nemen. 
 
5.2.2  Conclusie 
In de beschreven gevallen onderneemt het OLE geen gerichte acties om de 
aanzienlijke risico’s weg te nemen. Het OLE informeert de betrokken bedrijven niet 
consequent over de risico’s en de voortgang van de acties die worden ondernomen. 
  
  
Pagina 38 van 49
