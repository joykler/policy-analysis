Nulmeting vergunningverlening, toezicht en handhaving door het Openbaar Lichaam Bonaire 
 
gesteld advies uit te brengen en geen bedenkingen heeft geuit. DR&O stelt 
dat de CNB geen advies heeft gegeven. CNB blijkt echter 2 maanden voor 
het bewuste besluit een negatief advies te hebben uitgebracht omdat bij de 
aanvraag informatie en documenten ontbraken om deze op juiste wijze in 
behandeling te kunnen nemen. 
• Een watersportbedrijf heeft een natuurvergunning aangevraagd. De CNB 
heeft schriftelijk aangegeven niet te kunnen adviseren door ontbrekende 
informatie. Onder andere ontbrak informatie over de activiteit waarvoor de 
vergunning werd aangevraagd. De vergunning is verleend zonder dat de 
CNB op de hoogte werd gebracht.  
In beroep tegen de vergunning heeft de aanvrager het BC verzocht de 
vergunning aan te passen. Mondeling is aan de aanvrager gemeld dat de 
vergunning gewijzigd kan worden, de wijziging is daarna in concept met de 
aanvrager besproken en vervolgens is de vergunning gewijzigd. De CNB was 
niet op de hoogte van de wijziging en heeft daarover geen advies kunnen 
uitbrengen. 
• Een resort in een Ramsar-gebied waarvoor een m.e.r.-plicht bestaat heeft in 
2020 een vergunning gekregen voor uitbreiding. De m.e.r. en het advies 
van de tijdelijke commissie m.e.r. dateren uit 2012. De CNB heeft in 2019 
onder voorwaarden positief geadviseerd. De voorwaarden uit het advies van 
de commissie m.e.r. en van de CNB zijn meegenomen in het besluit. Het is 
onduidelijk of de m.e.r. en het advies na 8 jaar nog voldoende actueel zijn. 
• In een vergunning wordt gesteld: “De Directeur van de Directie Ruimte en 
Ontwikkeling heeft namens het BC ingestemd om een natuurvergunning […] 
te verlenen voor het bouwen van een woning gelegen op de grens van de 
bufferzone van het Ramsar gebied te […].”  
Het perceel ligt echter volledig binnen het Ramsar-gebied. Bovendien is in 
het ROB geen bufferzone vastgesteld of als zodanig opgenomen, waarmee 
een bufferzone juridisch gezien niet bestaat.  
• In de aanvraag voor een natuurvergunning voor de uitbreiding van een 
resort in een Ramsar-gebied wordt verwezen naar de aanvraag voor de 
bouwvergunning van dezelfde activiteit en de daarbij behorende m.e.r. Dit is 
het enige geval in de onderzochte casussen waar voor inhoudelijke 
informatie wordt verwezen naar de bouwvergunning. De vergunning is 
eveneens verleend onder de door de CNB en commissie m.e.r. gestelde 
voorwaarden.  
 
Toezicht 
 
Het toezicht wordt niet planmatig uitgevoerd.  
 
Het toezicht wordt uitgevoerd door DT&H en STINAPA, waarbij het toezicht door 
STINAPA wordt uitgevoerd op basis van de overeenkomst(en) met het BC voor het 
beheer van de natuurparken. Het toezicht van STINAPA is gericht op natuur in met 
name het Bonaire National Marine Park. 
De uitvoering van het toezicht is meer in detail beschreven in hoofdstuk 5. 
 
 
 
 
Pagina 44 van 69
