Vergunningverlening, toezicht en handhaving (VTH) door het Openbaar Lichaam Sint Eustatius 
 
 
3.3 VTH Milieu 
 
3.3.1  Beleid en programma 
 
Milieuprogramma 
 
Het bestuur heeft een milieuprogramma vastgesteld. Dit voldoet niet aan alle eisen. 
 
Het bestuur heeft in april 2021 de ‘Implementation Agenda for Nature & 
Environment Policy on Statia 2020-2030’ vastgesteld. Dit is het 
uitvoeringsprogramma van het Natuur en Milieu Beleidsplan Caribisch Nederland 
(NMBP-CN) 2020-2030, vastgesteld door de minister van LNV en de 
staatssecretarissen van IenW en BZK.  
In het document zijn milieubeleidsinstrumenten opgenomen, voor zover deze 
relevant zijn voor het beheersen van druk op de koraalriffen. Het document voldoet 
niet aan de inhoudelijke eisen die aan een milieuprogramma worden gesteld en 
wordt niet jaarlijks vastgesteld. Daarmee is het geen volwaardig milieuprogramma 
als bedoeld in artikel 1.5 van de Wet vrom BES. 
 
Implementatieplan Inrichtingen- en activiteitenbesluit  
 
Uitvoering van het ‘Implementatieplan IAB’ vindt niet plaats. 
 
In februari 2022 heeft het bestuur het ‘Implementatieplan Inrichtingen- en 
activiteitenbesluit 2021-2022’ vastgesteld. Dit plan beschrijft activiteiten om 
invoering van het IAB te ondersteunen, waaronder een milieu-informatiepunt voor 
bedrijven. Het project is stopgezet vanwege capaciteitsgebrek bij OLE. Het betreft 1 
van de prioriteiten zoals genoemd in het uitvoeringsprogramma. 
 
Vergunningverlening 
 
De unit VTH heeft geen overzicht van vergunningplichtige bedrijven. Er zijn 
meerdere bedrijven zonder hindervergunning in werking. Het OLE wacht met het 
verlenen van vergunningen tot de inwerkingtreding van het IAB BES. 
 
De unit VTH heeft geen vergunningverlener voor hindervergunningen. De 
afvalcentrale beschikt over een hindervergunning uit 2020, die is opgesteld door een 
externe vergunningverlener van Omgevingsdienst Midden- en West-Brabant. 
Ondanks het feit dat meerdere bedrijven geen hindervergunning hebben, heeft het 
OLE ervoor gekozen om geen hindervergunningen te verlenen en te wachten op de 
inwerkingtreding van het IAB BES.  
 
Toezicht en Handhaving 
 
Er is geen toezichthouder voor de hindervergunningen. 
 
De unit VTH heeft geen toezichthouder die toezicht uitvoert op de naleving van de 
hindervergunningen. 
 
3.3.2 Uitvoering  
Voor het dossieronderzoek is het enige bedrijf geselecteerd dat een recente 
hindervergunning heeft. Daarnaast loopt er 1 vergunningaanvraag voor een 
hindervergunning. Dit dossier wordt besproken in hoofdstuk 5, omdat dit dossier 
gekoppeld is aan een signaal/klacht. 
  
Pagina 30 van 49
