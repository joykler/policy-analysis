Vergunningverlening, toezicht en handhaving (VTH) door het Openbaar Lichaam Sint Eustatius 
 
 
1. Inleiding 
 
1.1  Aanleiding 
Op 4 oktober 2022 verzocht de staatssecretaris van Infrastructuur en Waterstaat 
(IenW) de Inspectie Leefomgeving en Transport (ILT) om een onderzoek uit te 
voeren en aanbevelingen te doen ten behoeve van een goed functionerend stelsel 
van vergunningverlening, toezicht en handhaving (VTH) op Bonaire, Sint Eustatius 
en Saba, de BES-eilanden.  
 
Met dit rapport geeft de ILT invulling aan het verzoek van de staatssecretaris van 
IenW. Het onderzoek is uitgevoerd in afstemming met de minister voor Natuur en 
Stikstof van het ministerie van Landbouw, Natuur en Voedselkwaliteit (LNV).  
 
1.2  Doelstelling 
Het bestuurscollege van Sint Eustatius verleent vergunningen aan burgers en 
bedrijven, draagt zorg voor het toezicht op de naleving en treedt zo nodig 
handhavend op. Dit onderzoek richt zich specifiek op de VTH-taken met betrekking 
tot bouwen, milieu/hinder en natuur. 
 
Het doel van het onderzoek is het toetsen van de uitvoering van de VTH-taken aan 
het normenkader op grond van de Wet vrom BES, de Hinderverordening en de Wet 
grondslagen natuurbeheer- en bescherming BES en de onderliggende regelgeving. 
De resultaten van deze toetsing zijn vervolgens als een nulmeting vastgelegd. Aan 
de hand van deze nulmeting doet de ILT aanbevelingen om de uitvoering van deze 
taken te verbeteren en als dit nodig is aanvullende zogenoemde ‘checks and 
balances’ in te voeren. 
 
1.3  Onderzoekaanpak 
Het onderzoek is uitgevoerd in 3 fasen: de voorbereidingsfase, de onderzoeksfase 
en de rapportagefase.  
 
In de voorbereidingsfase is het projectteam ingesteld met medewerkers van de ILT 
en LNV. Via videovergaderingen zijn kennismakingsgesprekken gevoerd met 
relevante personen binnen het OLE en is de stand van zaken van wetgeving, 
toezichts- en handhavingsprogramma’s van het OLE in kaart gebracht. Ook is de 
status van al lopende verbeterplannen besproken. Op basis van de wetten, besluiten 
en verordeningen is het toetsingskader voor het onderzoek vastgesteld. 
 
e
Tijdens de onderzoeksfase zijn 2 bezoeken aan Sint Eustatius bracht. Bij het 1 
bezoek werd verder kennisgemaakt en zijn interviews afgenomen. Ook is het 
normenkader gepresenteerd. Het OLE heeft geen thema’s of dossiers voorgesteld 
voor verder onderzoek. Tot slot is informatie verzameld en zijn concrete 
werkafspraken gemaakt over het verdere verloop en de communicatie over het 
e
onderzoek. Tijdens het 2 bezoek zijn dossiers geselecteerd en geanalyseerd. 
Daarnaast heeft de ILT verdiepende interviews afgenomen van medewerkers van 
het OLE en van organisaties die ook actief zijn in het VTH-proces. 
 
In de rapportagefase zijn de bevindingen vastgelegd in een conceptrapport, zonder 
conclusies en aanbevelingen. Dit concept is voor een feitencheck in wederhoor 
voorgelegd aan het OLE. Als de reacties daartoe aanleiding gaven, zijn deze 
verwerkt in het rapport. 
 
  
Pagina 17 van 49
