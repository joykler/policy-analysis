Vergunningverlening, toezicht en handhaving (VTH) door het Openbaar Lichaam Sint Eustatius 
 
 
Resúmen 
 
Enkargo i investigashon 
Riba 4 di òktober 2022 sekretario di Infrastruktura i Kalidat di Awa (IenW) i 
Inspekshon di Medioambiente i Transporte (ILT) a pidi pa hasi un investigashon riba 
otorgamentu di pèrmit, supervishon i mantenshon (di lei) (VTH) na Boneiru, Sint 
Eustatius i Saba. E sekretario di estado a pidi pa duna rekomendashonnan pa 
mehorá e sistema i introdusí asina yamá ‘checks and balances’. A ehekutá e 
investigashon den koordinashon ku minister di Naturalesa i Nitrógeno di ministerio 
di Agrikultura, Naturalesa i Kalidat di Alimento (LNV).  
 
E rapòrt akí ta kumpli ku e petishon i ta limitá su mes na implementashon di e 
tareanan di VTH relashoná ku konstrukshon, medioambiente i naturalesa di parti di 
Entidat Públiko Sint Eustatius (OLE). Pa e investigashon e tim di proyekto di ILT i 
LNV a hasi 2 bishita na Sint Eustatius. Ademas a tene entrevista i studia dokumento 
i rapòrt. Empleadonan di OLE, sin duda, a suministrá informashon pa e 
investigashon i a pèrkurá pa e tim di proyekto por a entrevistá personanan deseá. 
 
Resultadonan 
ILT ta konkluí ku implementashon di tareanan di VTH relashoná ku konstrukshon, 
medioambiente i naturalesa na Sint Eustatius no ta kumpli ku e rekisitonan legal i 
ordenansanan lokal. E konklushon akí ta basá riba e siguiente opservashonnan. 
 
En general 
• Kolegio ehekutivo a stipulá e ‘Programa di Ehekushon Supervishon i 
Mantenshon’, no a stipulá e ‘Dokumento di maneho Supervishon i 
Mantenshon’. 
• A realisá separashon entre otorgamentu di pèrmit i supervishon pa medio di 
asignashon di nan serka diferente empleado. Falta ‘Checks and balances’ 
manera prosesonan di trabou stipulá i evaluashon kolegial. 
• OLE no ta hasi uso di sistemanan digital pa implementashon di otorgamentu 
di pèrmit, ehekushon di supervishon i mantenshon verifikabel. Registrashon 
di dokumento ta sosodé di forma uniforme, pero no ta kompleto. 
• OLE no ta enfoká riba ehekushon di e tareanan di VTH. 
• Dunadónan di pèrmit i supervisornan nan ku nan mes ta organisá 
koordinashon, falta un aserkamentu integral pa dosiénan kompleho. 
 
Otorgamentu di pèrmit 
• Ta otorgá pèrmitnan di konstrukshon segun un asina yamá konsepto di 
‘flow-chart. Den 2020, un dunadó di pèrmit eksterno kontratá, a otorgá 1 
pèrmit di molèster. Ta duna pèrmitnan di naturalesa pa investigashon 
sientífiko. 
• OLE no tin un bista aktualisá di kompanianan ku na e momentunan akí ta 
obligá di tin pèrmit i ku tin mester di un pèrmit ambiental despues ku e 
Dekreto Desishon di Establesimentu i Aktividat (IAB BES) drenta na vigor. 
 
Ehèmpel 
Durante di konstrukshon di Golden Rock Resort a otorgá pèrmit di konstrukshon pa 
kada fase di konstrukshon. Pa diferente aktividat mester a pidi i otorgá pèrmitnan di 
naturalesa tambe. Esaki no a tuma lugá. 
 
 
  
Pagina 13 van 49
