Vergunningverlening, toezicht en handhaving (VTH) door het Openbaar Lichaam Saba 
 
 
1. Inleiding 
 
1.1  Aanleiding 
Op 4 oktober 2022 verzocht de staatssecretaris van Infrastructuur en Waterstaat 
(IenW) de Inspectie Leefomgeving en Transport (ILT) een onderzoek uit te voeren 
en aanbevelingen te doen voor een goed functionerend stelsel van 
vergunningverlening, toezicht en handhaving (VTH) op Bonaire, Sint Eustatius en 
Saba, de BES-eilanden. 
 
Met dit rapport geeft de ILT invulling aan dit verzoek. Het onderzoek is uitgevoerd in 
afstemming met de minister voor Natuur en Stikstof van het ministerie van 
Landbouw, Natuur en Voedselkwaliteit (LNV). 
 
1.2  Doelstelling 
Het bestuurscollege (BC) van Saba verleent vergunningen aan burgers en bedrijven, 
draagt vervolgens zorg voor het toezicht op de naleving en treedt zo nodig 
handhavend op. Dit onderzoek richt zich specifiek op de VTH-taken met betrekking 
tot bouwen, milieu en natuur. 
 
Doel van het onderzoek is het toetsen van de uitvoering van de VTH-taken aan het 
normenkader op grond van de Wet volkshuisvesting, ruimtelijke ordening en 
milieubeheer (vrom) BES, de Hinderverordening en de Wet grondslagen 
natuurbeheer- en bescherming (gnb) BES en de onderliggende regelgeving. De 
resultaten van deze toetsing zijn vervolgens als een nulmeting vastgelegd. Aan de 
hand van deze nulmeting doet de ILT aanbevelingen om de uitvoering van deze 
taken te verbeteren en als dit nodig is aanvullende zogenoemde ‘checks and 
balances’ in te voeren. 
 
1.3  Aanpak onderzoek 
Het onderzoek is uitgevoerd in 3 fasen: de voorbereidingsfase, de onderzoeksfase 
en de rapportagefase.  
 
In de voorbereidingsfase is het projectteam ingesteld met medewerkers van de ILT 
en LNV. Via videovergaderingen zijn kennismakingsgesprekken gevoerd met 
relevante personen binnen het OLS en is de stand van zaken van wetgeving, 
toezichts- en handhavingsprogramma’s van het OLS in kaart gebracht. Ook is de 
status van al lopende verbeterplannen besproken. Op basis van de wetten, besluiten 
en verordeningen is het toetsingskader voor het onderzoek vastgesteld. 
 
e
Tijdens de onderzoeksfase zijn 2 bezoeken aan Saba gebracht. Bij het 1 bezoek 
werd verder kennisgemaakt, zijn interviews afgenomen en is het normenkader 
gepresenteerd. Het OLS heeft geen thema’s of dossiers voorgesteld voor verder 
onderzoek. Tot slot is informatie verzameld en zijn concrete werkafspraken gemaakt 
e
over het verdere verloop en de communicatie over het onderzoek. Tijdens het 2 
bezoek zijn geselecteerde dossiers geanalyseerd. Daarnaast heeft de ILT 
verdiepende interviews afgenomen van medewerkers van het OLS en van 
organisaties die ook actief zijn in het VTH-proces. 
 
In de rapportagefase zijn de bevindingen vastgelegd in een conceptrapport, zonder 
conclusies en aanbevelingen. Dat concept is voor een feitencheck in wederhoor 
  
Pagina 14 van 39
