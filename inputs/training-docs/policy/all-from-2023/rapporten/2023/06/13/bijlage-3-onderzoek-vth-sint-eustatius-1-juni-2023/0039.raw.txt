Vergunningverlening, toezicht en handhaving (VTH) door het Openbaar Lichaam Sint Eustatius 
 
 
5.3  Klachten en signalen 
De manier waarop het OLE omgaat met klachten en signalen met betrekking tot 
VTH is nader bekeken. Op deze manier is informatie van burgers en organisaties 
buiten het OLE betrokken bij het onderzoek. Aangezien er geen wettelijk 
toetsingskader is voor het omgaan met klachten en hiervoor ook geen procedure is 
opgesteld, worden de constateringen alleen gebruikt in aanvulling op de overige 
onderzoekresultaten. 
 
5.3.1  Beschrijving casussen 
Klacht over het afgraven van een heuvel 
Deze klacht valt mogelijk buiten de scope van het onderzoek omdat niet duidelijk is 
of voor deze activiteit een hindervergunning verleend had moeten worden. Gelet op 
de mogelijk ernstige consequenties van de activiteit is deze casus toch betrokken bij 
het onderzoek. 
• In mei 2022 ontvangt de ILT van het OLE een verzoek om assistentie. Het 
verzoek betrof een klacht van de olieterminal over graafactiviteiten van een 
aannemersbedrijf. Hierbij werd de heuvel afgegraven waarop de blusvijver 
van de olieterminal ligt.  
• De olieterminal heeft daarop het aannemersbedrijf aansprakelijk gesteld 
voor eventuele schade die als gevolg van de werkzaamheden kan ontstaan. 
• Het OLE heeft het aannemersbedrijf daarop per brief bevolen de 
werkzaamheden te staken, waarop het bedrijf de graafactiviteiten heeft 
gestaakt. Op dat moment dreigde een deel van de helling reeds naar 
beneden te storten.  
• Het OLE heeft het aannemersbedrijf ook verzocht een aanvraag voor een 
hindervergunning in te dienen.  
• Deze aanvraag is door het bedrijf in juni 2022 ingediend, maar deze bleek 
niet ontvankelijk te zijn. Daarna is ondanks herhaalde verzoeken tot maart 
2023 geen aanvullende informatie ingediend door het bedrijf.  
• Het OLE onderneemt geen actie met betrekking tot de vraag of deze 
graafwerkzaamheden kunnen worden toegestaan, gelet op de risico’s voor 
de blusvijver van de olieterminal. 
 
Melding bedrijf met verontreinigde flessen 
• In november 2022 ontvangt de ILT een melding van een bedrijf dat kampt 
met een afvalprobleem. Bij de olieterminal op Sint Eustatius worden 
regelmatig monsters genomen om de kwaliteit van de olie te beoordelen. De 
oliemonsters worden voor analyse aan het betreffende bedrijf aangeleverd 
in glazen flessen. Voor de analyse is een beperkte hoeveelheid olie nodig. 
Het restant wordt geleegd in een uitlekbak en wordt vervolgens opgeslagen 
in een grote opvangbak.  
• De lege glazen flessen met olieresidu zijn het probleem. De olie kleeft aan 
de binnenzijde van de flessen en inmiddels worden vele duizenden flessen 
opgeslagen in kartonnen dozen en geplaatst in zeecontainers. Meerdere 
zeecontainers zijn gevuld met dozen met verontreinigde glazen flessen. Bij 
gebrek aan zeecontainers worden ook dozen met flessen in de buitenlucht 
opgeslagen. 
• Deze situatie bestaat inmiddels 8 jaar en het blijkt niet mogelijk te zijn om 
deze met olie vervuilde flessen af te voeren. Het bedrijf is bereid om 
verantwoording te nemen voor de verwerking van deze flessen, maar ziet 
geen mogelijkheden en ontvangt geen medewerking om dit te realiseren. 
• Het OLE heeft op 1 december 2021 een verzoek bij het ministerie van IenW 
ingediend voor een bijzondere uitkering om in eerste instantie de flessen 
  
Pagina 39 van 49
