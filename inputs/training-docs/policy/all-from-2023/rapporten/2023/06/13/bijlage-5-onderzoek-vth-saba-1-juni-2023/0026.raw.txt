Vergunningverlening, toezicht en handhaving (VTH) door het Openbaar Lichaam Saba 
 
 
4. Wet grondslagen natuurbeheer- en 
bescherming BES 
 
4.1  VTH Natuur 
De Wet grondslagen natuurbeheer- en bescherming BES (Wgnb BES) stelt regels ter 
bescherming en beheer van de natuur en de daarin voorkomende dier- en 
plantensoorten. 
 
4.1.1  Beleid 
Wet grondslagen natuurbeheer en -bescherming BES 
 
• Natuurplan 
 
Het BC heeft een natuurplan vastgesteld via de ‘Implementation Agenda for 
Nature & Environment Policy on Saba 2020-2030’. Er vindt geen jaarlijkse 
verslaglegging plaats. 
 
Het BC moet iedere 5 jaar een natuurplan vaststellen met goedkeuring van de 
eilandsraad (artikel 9 lid 1 Wgnb BES) waarbij onder andere het Natuur en 
Milieu Beleidsplan Caribisch Nederland (NMBP-CN) in acht wordt genomen. In 
2020 is dit NMBP-CN 2020-2030 vastgesteld door de minister van LNV en de 
staatssecretarissen van IenW en BZK. In maart 2021 is door het BC een 
natuurplan vastgesteld via de ‘Implementation Agenda for Nature & 
Environment Policy on Saba 2020-2030’. 
Het BC moet jaarlijks vóór 1 juni verslag doen aan de eilandsraad en de minister 
van LNV over de uitvoering van het natuurplan (artikel 9, lid 4 Wgnb BES). Deze 
jaarlijkse verslaglegging vindt niet plaats. 
• Natuurparken en beschermde soorten 
 
De eilandsraad heeft het Mount Scenery National Park en het Saba National 
Marine Park ingesteld. Er zijn regels ter bescherming en beheer van de parken 
ingesteld. SCF is aangesteld als beheerder van de natuurparken. 
 
Het Saba National Marine Park is ingesteld in de Eilandsverordening Marien 
Milieu Saba (EVmS) (25 juni 1987, na staatkundige wijziging 10 oktober 2010), 
op grond van artikel 10 lid 1 Wgnb BES. De Eilandsverordening Nationaal Park 
Mount Scenery stelt het Mount Scenery National Park in ter bescherming van 
dier- en plantensoorten en artefacten. Op dit natuurpark zijn eisen van 
toepassing uit internationale verdragen, deze zijn niet uitgewerkt in lokale 
regelgeving.  
 
Het BC is verantwoordelijk voor het beheer van de natuurparken. De SCF is 
aangesteld als beheerder van de natuurparken. In de EVmS is geen bepaling 
opgenomen waarmee een organisatie met het beheer van het natuurpark kan 
worden belast. De personen belast met het beheer van het natuurpark zijn 
tevens belast met het opsporen van de bij de EVmS strafbaar gestelde feiten.  
 
 
 
  
Pagina 26 van 39
