Nulmeting vergunningverlening, toezicht en handhaving door het Openbaar Lichaam Bonaire 
 
o De opvulling onder de zandlaag moet bestaan uit koraalstenen of 
koraalvingers. 
In de vergunning wordt vermeld dat als niet voldaan wordt aan de 
voorwaarden, de vergunning kan worden ingetrokken waarop alles in de 
oude staat moet worden hersteld. Op 9 februari 2022 wordt de 
bouwvergunning voor de aanpassing van de keermuur verleend.  
• Chogogo maakt bezwaar tegen beide vergunningen. DT&H meldt de 
bezwaarschriftencommissie in haar zienswijze over deze bezwaren, dat de 
bezwaren ongegrond zijn. 
• DT&H stelt vervolgens een handhavingsplan op: instellen van inspectieteam, 
regelmatige controles, overleggen met interne afdelingen, overleggen met 
Chogogo over voortgang en wekelijks rapportage aan de directeur T&H. De 
directeur informeert periodiek het BC. 
• In een inspectierapport van DT&H van 28 maart 2022 wordt gesteld dat de 
bestaande keermuur voldoet aan de vergunningsvoorschriften.  
• Het OLB stelt dat de keermuur al op alternatieve wijze voldeed aan de 
voorwaarden. De vergunning betrof een legalisatie van de bestaande 
situatie. 
• Op 28 maart en 19 april 2022 dient STINAPA een handhavingsverzoek in 
omdat Chogogo niet aan de voorschriften van de vergunning voldoet. 
• Tegen het uitblijven van een formele beslissing dient STINAPA op 11 juli 
2022 een bezwaarschrift in. Op 13 juli 2022 wijst het OLB het 
handhavingsverzoek af, omdat de keermuur aan de vergunningvoorschriften 
voldoet. Begin oktober 2022 concludeert het OLB dat er vormfouten zitten in 
het bezwaarschrift van STINAPA; deze worden door STINAPA aangevuld. 
• STINAPA stuurt op 21 september 2022 een ingebrekestelling in verband met 
het uitblijven van de handhaving van het handhavingsverzoek. STINAPA 
heeft 2 keer ambtelijk overleg met het OLB over deze kwestie en in oktober 
2022 vindt een gezamenlijke inspectie plaats. 
• Naar aanleiding van Kamervragen wordt OLB in de zomer van 2022 om 
informatie gevraagd. De staatssecretaris van IenW concludeert op basis van 
de verkregen informatie dat de redenering van het BC niet duidelijk is: de 
keermuur zou voldoen aan de vereiste bouwhoogte en er zou sprake zijn 
van een legalisatie van hetgeen reeds gebouwd is. Dit behoeft verdere uitleg 
omdat dit niet met handhavingspartners is besproken. Ook is van belang dat 
het BC de resultaten van en onderzoek naar de kwaliteit van het gebruikte 
zand bij de besluitvorming betrekt.  
• Het onderzoekrapport van de Universiteit Wageningen verschijnt in oktober 
2022. De conclusie is dat het geïmporteerde zand schade kan toebrengen 
aan het koraal. 
• Uit een controle door DT&H op 28 oktober 2022 blijkt dat niet aan de 
vergunning wordt voldaan en er wordt een voornemen LOD verzonden. 
Binnen 4 weken moeten de overtredingen ongedaan zijn gemaakt.  
• Als dat niet blijkt te zijn gebeurd, wordt op 27 december 2022 een LOD 
opgelegd waarbij Chogogo wordt gelast om binnen 6 weken:  
o De keermuur constructief te verhogen, zodat de kruin van de 
keermuur op alle plekken tenminste 20 centimeter hoger gelegen is 
dan de bovenlaag van het zand. 
o Het diabaas onder de zandlaag te verwijderen in een gebied van 2,5 
meter gemeten vanaf de keermuur. Het diabaas moet worden 
vervangen door koraalsteentjes of koraalvingers. 
De dwangsom wordt vastgesteld op 2.000 USD per week dat de overtreding 
voortduurt, met een maximum van 250.000 USD. 
Pagina 50 van 69
