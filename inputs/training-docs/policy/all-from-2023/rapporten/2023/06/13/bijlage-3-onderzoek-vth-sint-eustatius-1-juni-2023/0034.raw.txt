Vergunningverlening, toezicht en handhaving (VTH) door het Openbaar Lichaam Sint Eustatius 
 
 
Het bestuurscollege is verantwoordelijk voor het beheer van het natuurpark en 
de natuurlandschappen. Artikel 23 MMvE biedt de grondslag om het beheer van 
het natuurpark te mandateren aan een niet-overheidsgebonden rechtspersoon, 
met uitzondering van het binnen het Sint Eustatius National Marine Park gelegen 
havengebied. De beheerovereenkomst tussen het OLE en STENAPA voor het 
beheer van de nationale parken (Quill/Boven en Marine Park) is op 19 januari 
2019 vastgesteld. 
 
Marien Milieu verordening Sint Eustatius 
 
Het bestuur heeft geen beheersmaatregelen vastgesteld. 
 
Het bestuurscollege kan op advies van de beheerder van het mariene park bij 
eilandsbesluit nadere maatregelen nemen (artikel 8 MMvE). Dit betreft: 
• Het vangen of verzamelen van dieren en planten in het marien park voor 
wat betreft de hoeveelheid en minimale afmeting van de dieren en planten.  
• Het wijzigen van het visvangst seizoen.  
• Het verruimen of beperken van de regelingen waarbinnen het vangen van 
vis is toegestaan. 
Er is geen eilandsbesluit ingesteld voor deze onderwerpen.  
 
• Vergunningen 
 
Er zijn geen verdere regels gesteld voor het gebruik van meerboeien. In de 
verordening worden ‘vergunning’ en ‘schriftelijke toestemming’ door elkaar 
gebruikt.  
 
Het is verboden handelingen te verrichten in strijd met de verordening en die de 
belangen schaden van natuur en milieu binnen het mariene park (artikel 3 
MMvE). Het is verboden om meerboeien te vernielen, beschadigen, verwijderen 
of plaatsen zonder schriftelijke toestemming van het bestuurscollege (artikel 11 
MMvE). Verdere voorschriften voor het gebruik van meerboeien kunnen bij 
eilandsbesluit worden vastgesteld. Dit is niet gedaan. 
 
Er is een vergunningplicht op grond van de verordening voor:  
 Het vervoeren van personen tegen betaling binnen het mariene park. 
 Het in gebruik hebben van een vulstation of een compressor voor het 
vullen van duikflessen in bezit te hebben.  
e
Deze 2 vergunningplicht geldt niet voor bezoekende jachten.  
 
Er is schriftelijke toestemming vereist van het Bestuurscollege voor het 
uitvoeren van commerciële duikactiviteiten in het mariene park (artikel 20).  
Het lijkt dat ‘schriftelijke toestemming’ en ‘vergunning’ door elkaar worden 
gebruikt in de verordening. Bij eilandsbesluit kunnen nadere regels gesteld 
worden aan het verkrijgen van een vergunning. Er is geen eilandsbesluit 
ingesteld.  
 
Het bestuurscollege kan alleen ontheffing verlenen voor de verboden in de 
MMvE voor wetenschappelijk onderzoek en educatieve doeleinden (artikel 21). 
In bepaalde gevallen kan ontheffing worden verleend voor commerciële 
doeleinden alleen voor het verbod koraal, ongewervelde dieren of planten die 
leven op de zeebodem te verzamelen, plukken, af te breken of te doden. Er is 
niet nader geduid wanneer er sprake is van ’bepaalde gevallen’. Voordat een 
ontheffing wordt verleend, moet het bestuurscollege deskundig advies inwinnen. 
  
Pagina 34 van 49
