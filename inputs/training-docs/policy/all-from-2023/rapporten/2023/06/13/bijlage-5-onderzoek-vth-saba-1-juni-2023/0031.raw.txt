Vergunningverlening, toezicht en handhaving (VTH) door het Openbaar Lichaam Saba 
 
 
6. Interviews en documentenonderzoek 
 
Tijdens het onderzoek zijn ook medewerkers van verschillende organisaties 
geïnterviewd. Zo schets de ILT een breder beeld van achterliggende processen en 
oorzaken van constateringen die in de voorgaande hoofdstukken zijn beschreven. 
 
Als mondelinge, niet-gedocumenteerde, informatie door tenminste 3 verschillende 
geïnterviewden werd bevestigd, is deze als voldoende gefundeerd beschouwd om 
hiervan gebruik te maken. 
 
6.1  Bevindingen 
6.1.1  Personeel en organisatie 
 
Het OLS is een kleine en platte organisatie. Er is veelvuldig contact tussen het BC en 
de uitvoerende medewerkers. 
 
Voor de uitvoering van reguliere taken worden projectplannen opgesteld om zo 
goedkeuring van het BC of portefeuillehouder te krijgen voor de werkzaamheden. 
Ook komt het voor dat een portefeuillehouder een medewerker in een individuele 
casus aanstuurt. 
 
6.1.2  Middelen en processen 
 
Archivering van de VTH-documenten vindt plaats door behandelend ambtenaar. 
Centraal wordt bijgehouden waar documenten zich binnen de organisatie bevinden. 
 
OLS heeft geen centraal archief of een digitaal registratiesysteem. De documenten 
worden gearchiveerd bij de betreffende afdeling zelf. Er is 1 medewerker die een 
digitaal registratiesysteem bijhoudt en kan opzoeken waar een document zich 
bevindt. 
 
6.1.3  Cultuur en bestuurlijke beïnvloeding 
 
• Het BC stelt prioriteiten vast voor de dagelijkse inzet van de beperkte capaciteit 
en middelen.  
• Vooraf wordt voor regulier werk akkoord gevraagd om het achteraf terugfluiten 
van toezichthouder/medewerker te voorkomen.  
 
Werkzaamheden worden in projectvorm voorgelegd aan het BC of de 
verantwoordelijk gedeputeerde of de gezaghebber om geaccordeerd te worden, ook 
als het om reguliere taken gaat. Zonder directe opdracht van het bestuur wordt niet 
geacteerd door medewerkers. 
 
6.1.4  Betrokkenheid van het Rijk 
Prioriteiten 
 
• Het Rijk is niet betrokken bij VTH bouwen, milieu/hinder en natuur.  
• Voor de ontwikkeling en aanleg van de nieuwe haven is Rijkswaterstaat 
betrokken vanuit de eigen verantwoordelijkheid op grond van de Wet Maritiem 
Beheer BES. 
 
Het Saba Package 2019-2022 (het Bestuursakkoord) stelt dat “het OLS en het Rijk 
al geruime tijd investeren in de kwaliteit van de ambtelijke organisatie. Dit proces 
wordt versterkt voortgezet”. Genoemd worden onder meer:  
  
Pagina 31 van 39
