Vergunningverlening, toezicht en handhaving (VTH) door het Openbaar Lichaam Sint Eustatius 
 
 
3. Wet volkshuisvesting, ruimtelijke ordening en 
milieubeheer BES 
 
3.1  Algemeen 
3.1.1  Toezicht- en handhavingsbeleid, uitvoeringsprogramma 
 
Het bestuur heeft de documenten ‘Policy Supervision and Enforcement’ 
en ‘Implementation Agenda Supervision and Enforcement’ opgesteld. Het 
beleidsplan is niet formeel vastgesteld, het uitvoeringsprogramma wel. Gezamenlijk 
voldoen ze grotendeels aan de eisen uit het ontwerp-IAB. 
 
In hoofdstuk 5 van het ontwerp Inrichtingen- en Activiteiten Besluit BES (IAB BES, 
voorziene inwerkingtreding per 1 juli 2023) worden eisen gesteld aan het toezicht- 
en handhavingsbeleid (artikel 5.1) en het uitvoeringsprogramma (artikel 5.2). De 
regelgeving waaraan getoetst wordt, is dus nog niet van kracht. 
 
Het OLE heeft het document ‘Policy Supervision and Enforcement’ verstrekt. Het 
document heeft geen datum en is niet vastgesteld door het bestuur. Het document 
beschrijft het beleid en de manier waarop dit zal worden uitgevoerd. Daarnaast is 
het document ‘Implementation Agenda Supervision and Enforcement, version June 
2022’ verstrekt. Dit is op 4 oktober 2022 vastgesteld. 
 
Beide documenten hebben betrekking op alle toezichts- en handhavingstaken van 
OLE, dus meer dan alleen de taken die voortvloeien uit de Wet vrom BES. 
Sommige onderdelen die in het beleidsplan opgenomen moeten zijn, zijn 
opgenomen in het uitvoeringsprogramma.  
 
Het beleidsplan is getoetst aan de eisen van het ontwerp-IAB. Daarbij is het 
volgende vastgesteld. 
• Looptijd (artikel 5.1) 
Het beleidsplan heeft geen startdatum voor het beleid en programma en 
geeft ook geen looptijd aan.  
• Doelen en prioriteiten (artikel 5.1 lid 2a) 
In paragraaf 2.5 worden de doelen beschreven. Er zijn 5 doelen 
opgenomen: 
 The community understands why rules are in place and compliance 
increases.  
 The government is transparent in their supervision and enforcement, 
which creates a level playing field.  
 Noncompliance is identified and dealt with in an effective manner.  
 Relevant governmental and nongovernmental organizations 
communicate and cooperate effectively.  
 The OLE has the ability to guide and redirect efforts and capacity if 
necessary.  
In hoofdstuk 5 worden de doelen uitgewerkt met de bijbehorende 
activiteiten om deze doelen te bereiken. 
• Risicoanalyse voor doelen en prioriteiten (artikel 5.1, lid 2c) 
De risicoanalyse is niet bedoeld om de 5 genoemde beleidsdoelen te 
bepalen. Met behulp van een matrix (Table 2: Risk Matrix, pagina 10) is een 
risicoanalyse van de verschillende typen overtredingen gemaakt. Annex 1 
geeft vervolgens per regelgeving en artikel aan of dit een hoge, midden of 
lage prioriteit heeft. Ook wordt aangegeven in hoeverre de huidige capaciteit 
  
Pagina 23 van 49
