Nulmeting vergunningverlening, toezicht en handhaving door het Openbaar Lichaam Bonaire 
 
Resúmen 
 
Enkargo i investigashon 
Riba 4 di òktober sekretario di estado di Infrastruktura i Kalidat di Awa (IenW) a pidi 
Inspekshon di Medioambiente i Transporte, (Inspectie Leefomgeving en Transport 
(ILT) pa hasi un investigashon riba dunamentu di pèrmit, supervishon i mantenshon 
(di lei) (VTH) na Boneiru, Sint Eustatius i Saba. E sekretario di estado a pidi pa hasi 
rekomendashonnan tambe pa mehorá e sistema i pa introdusí ‘checks and 
balances’. A hasi e investigashon den koordinashon ku minister di Naturalesa i 
Nitrógeno di ministerio di Agrikultura, Naturalesa i Kalidat di Alimento (LNV).  
 
Riba 10 di òktober 2022, gezaghebber di Boneiru a puntra si ILT por a hasi un 
evaluashon di e trayekto di mehorashon interno di entidat públiko Boneiru ku ta 
kanando i si por a saka konklushonnan di esei relashoná ku supervishon i 
mantenshon (di lei) riba tereno di medioambiente i ambiente di bida.  
 
E rapòrt akí ta kumpli ku ámbos petishon i ta limitá su mes na ehekushon di e 
tareanan di VTH relashoná ku konstrukshon, medioambiente i naturalesa na 
Boneiru. Pa e investigashon e tim di proyekto di ILT i LNV a hasi 2 bishita na 
Boneiru. Ademas a hasi entrevista i a studia dokumento i rapòrt. Empleadonan di 
OLB, sin duda, a suministrá informashon pa e investigashon i a pèrkurá pa e tim di 
proyekto por a entrevistá e personanan deseá. 
 
Resultado di e investigashon di VTH 
ILT ta konkluí ku implementashon di di e tareanan di VTH relashoná ku 
konstrukshon, medioambiente i naturalesa no ta kumpli ku e eksigensianan legal i 
ordenansanan lokal. E konklushon akí ta basá riba e opservashonnan akibou 
menshoná. 
 
En general 
• Kolegio ehekutivo a stipulá e Programa di implementashon Supervishon i 
Mantenshon, falta un programa di inspekshon korespondiente.  
• Direktorado di Planifikashon i Desaroyo (DR&O) ta entre otro responsabel pa 
otorgamentu di pèrmit. Direktorado Supervishon i Mantenshon (DT&H) ta 
responsabel pa supervishon i mantenshon. Den e direktoradonan akí falta 
‘checks and balances’ nesesario, manera un plan konkreto stipulá, 
prosesonan di trabou stipulá i evaluashon evaluashon kolegial. 
• E proseso di VTH no ta transparente. OLB no ta hasi uso adekuado di 
sistemanan digital pa dunamentu di pèrmit, ehekushon di supervishon i 
mantenshon verifikabel. Registrashon di dokumento ta defisiente i ta tuma 
lugá na diferente manera. 
• DR&O i DT&H no ta manehá ku enfoke riba ehekushon di tareanan di VTH. 
• DR&O i DT&H no ta koordiná e trabounan di forma struktural ku otro. Pa e 
motibu akí falta un aserkamentu integral pa dosiénan kompleho. 
 
Dunamentu di pèrmit 
• DR&O no tin un bista general aktualisá di kompanianan ku tin mester di un 
pèrmit di molèster. 
• No ta embolbí e konseheronan rekerí pa lei òf no ta embolbí nan na tempu 
(inkluyendo e Komishon Maneho di Naturalesa Boneiru, brantwer i 
sekshonnan interno) den un prosedura di pèrmit. 
Pagina 10 van 69
