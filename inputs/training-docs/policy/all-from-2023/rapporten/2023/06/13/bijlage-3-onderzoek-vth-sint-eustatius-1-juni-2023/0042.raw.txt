Vergunningverlening, toezicht en handhaving (VTH) door het Openbaar Lichaam Sint Eustatius 
 
 
6.1.2  Middelen en processen 
 
• Het digitale systeem voor toezicht (Digitale Checklist) is niet ingevoerd en wordt 
niet gebruikt. 
• De medewerkers zijn onvoldoende opgeleid voor de uitvoering van VTH-taken. 
 
Binnen de unit VTH is een pilot uitgevoerd met het systeem Digitale Checklist (DC). 
De pilot is door de medewerkers enthousiast ontvangen, maar heeft geen opvolging 
gekregen. Eén van de inspecteurs heeft een training gehad waarin gebruik en 
mogelijkheden van DC zijn toegelicht. Het systeem helpt om de inspecties voor te 
bereiden en op een tablet te administreren. Bovendien zijn de resultaten voor alle 
medewerkers toegankelijk. Ook de andere inspecteurs willen hierin worden opgeleid. 
De invoering laat echter op zich wachten, onder meer vanwege het ontbreken van 
een manager om dit proces op te starten en aan te sturen.  
 
Geïnterviewden geven ook aan behoefte te hebben aan een opleiding in het 
opleggen van bestuursrechtelijke dwangmiddelen. De tijdelijke beleidsmedewerker 
voor toezicht en handhaving die vanuit BZK werkte binnen de unit, was onder meer 
aangesteld om hiervoor processen en procedures te beschrijven en medewerkers op 
te leiden. Deze beleidsmedewerker is echter voortijdig vertrokken. Het belang van 
werving, in combinatie met opleiden, talentmanagement, doorstroombeleid en 
loopbaanbeleid wordt onderschreven in de rapportage ‘Strategische 
personeelsplanning’ van Euro-hrm en Balance Consultancy.  
 
De verantwoordelijkheid voor de VTH-documenten is belegd binnen de unit VTH en 
verloopt gedeeltelijk via fysieke documenten. Sinds enige tijd worden de dossiers 
voor bouwvergunningen ook digitaal opgeslagen. Binnen het secretariaat van de 
eilandsecretaris krijgen documenten op datum van binnenkomst een nummer en 
worden zij in Access geregistreerd met een verwijzing naar de fysieke vindplaats. De 
documenten zijn verspreid over de verschillende gebouwen van het OLE. 
 
6.1.3  Cultuur en bestuurlijke beïnvloeding 
 
Medewerkers van de unit VTH ondervinden geen steun van het bestuur voor de 
uitvoering van hun taken. 
 
De unit VTH werkt sinds december 2021 zonder manager. Deze manager zorgde 
voor sturing en vormde de schakel tussen de unit en de directie. Door een groot 
gevoel van samenhorigheid binnen de unit VTH werd de afwezigheid van een 
manager in eerste instantie door de medewerkers onderling opgevangen. Dit is 
echter gestopt toen medewerkers van de unit geen steun ondervonden bij het 
bestuur voor de uitvoering van hun taken. De inspecteurs adviseren soms om 
handhavend op te treden en daarbij boetes op te leggen, maar ontvangen geen 
terugkoppeling over de opvolging van deze adviezen. 
 
In 2018 is gestart met de bouw van een groot resort dat inmiddels is gerealiseerd 
en in gebruik is. Bij dit project spelen grote economische belangen en is het bestuur 
nauw betrokken. Tegen geconstateerde overtredingen van met name 
natuurwetgeving wordt niet handhavend opgetreden, maar wordt geprobeerd om 
met overleg en afspraken tot oplossingen te komen. Toezichthouders van het OLE 
en STENAPA voelen zich daardoor niet gesteund en gaan zich terughoudend 
opstellen bij de uitvoering van hun taak zodat geen sprake is van structureel 
toezicht en handhaving. De Raad voor de Rechtshandhaving komt tot eenzelfde 
  
Pagina 42 van 49
