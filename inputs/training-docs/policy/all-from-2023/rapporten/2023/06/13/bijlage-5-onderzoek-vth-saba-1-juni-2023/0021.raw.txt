Vergunningverlening, toezicht en handhaving (VTH) door het Openbaar Lichaam Saba 
 
 
3.2  VTH Bouwen 
 
3.2.1  Beleid 
Bouwverordening 
 
Het OLS heeft een eilandverordening vastgesteld die regels over bouwen bevat. 
Deze verordening is niet aangepast aan de Wet vrom Bes.  
 
Op grond van het algemeen overgangsrecht van de Invoeringswet heeft de 
eilandsraad op 6 september 2010 een positieve lijst vastgesteld van eilandelijke 
regelgeving die blijft gelden na de transitie in 2010. Op deze lijst zijn de ‘Building 
and Housing Ordinance 1999’ (AB 1999) en de wijziging van de verordening 2004 
(AB 2004)’ opgenomen.  
 
De ‘Building and Housing Ordinance 1999’ is ten onrechte niet aangepast aan de 
Wet vrom BES. Daardoor zijn artikelen in de verordening blijven staan die nu in de 
wet zijn opgenomen.  
 
Welstandnota 
 
De eilandsraad heeft geen welstandnota vastgesteld.  
 
De eilandsraad moet een welstandnota vaststellen (artikel 2.5 Wet vrom Bes). 
Bouwwerken mogen niet in strijd zijn met de redelijke eisen van welstand, zoals 
opgenomen in deze nota. Bij de beoordeling van een bouwaanvraag moet het BC 
beoordelen of er geen sprake is van strijd met de redelijke eisen van welstand. In 
dat het geval moet de bouwvergunning geweigerd worden.  
Doordat de eilandsraad geen welstandnota heeft vastgesteld, kan de toets niet 
uitgevoerd worden.  
 
Openbaar register 
 
Het BC heeft geen openbaar register ingesteld.  
 
Aanvragen om bouwvergunningen en verleende bouwvergunningen moeten 
ingeschreven worden in een openbaar register dat door het BC is ingesteld (artikel 
2.8, lid 5 Wet vrom BES).  
Het BC heeft geen openbaar register ingesteld.  
 
BES Bouwbesluit en BES-code 
 
De functionele eisen uit het BES Bouwbesluit zijn niet nader uitgewerkt. De BES-
code is niet als beleidsregel vastgesteld en wordt niet gehanteerd bij de toetsing van 
de bouwaanvragen. 
 
Het BES Bouwbesluit 2017 beschrijft de technische- en functionele eisen voor de 
toetsing van een aanvraag voor een bouw- en gebruiksvergunningen. Een bouwwerk 
moet voldoende bestand zijn tegen gecombineerde permanente belasting, 
veranderlijke belasting en wind (artikel 2.1). Het BC kan door middel van 
beleidsregels aangeven wanneer er voldaan wordt aan deze functionele eis, maar 
  
Pagina 21 van 39
