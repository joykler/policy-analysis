Nulmeting vergunningverlening, toezicht en handhaving door het Openbaar Lichaam Bonaire 
 
• No ta publiká (konsepto di) pèrmitnan òf no ta publiká nan na tempu, di 
manera ku no ta informá esnan interesá òf no ta informá nan na tempu. 
Esaki tin konsekuensia pa nan posishon hurídiko. 
• Tin retraso relashoná ku otorgamentu di pèrmit. No ta tene términonan legal 
na bista. 
 
Ehèmpel 
Ta resultá ku un depósito, dak i fábrika den konstrukshon no tin pèrmit di 
konstrukshon. Despues di un par di luna ta finalisá e trabounan di konstrukshon i 
OLB ta duna un pèrmit di konstrukshon pa e depósito i dak. Pa e fábrika no a duna 
pèrmit di konstrukshon. 
 
Supervishon 
• No ta ehekutá supervishon den forma planifiká i solamente a base di keho i 
insidente. 
• DT&H ta bisa ku pa esei ta hasi uso di e kapasidat di supervishon kompleto. 
 
Ehèmpel 
Despues di kehonan persistente di habitantenan den besindario tokante molèster, 
un kompania di desperdisio riba propio inisiativa ta laga hasi un investigashon. Basá 
riba e resultadonan e kompania ta disidí di para e fòrnu di kombustion. OLB no 
proba ku a inspektá e empresa akí. 
 
Mantenshon 
• Den kaso di violashonnan no ta hasi mantenshon (di lei) di forma 
konsekuente. 
• No ta sigui di forma konsekuente ku mantenshon (di lei) i ku kobransa di 
multanan imponé, di manera ku no ta koregí violashonnan.  
 
Ehèmpel 
A realisá 2 proyekto di konstrukshon riba kosta sin ku a duna tur pèrmit di 
naturalesa i di konstrukshon rekerí. Pa e motibu ei no a tuma e medidanan korekto 
pa protehé kosta i koral. Akshon pa mantené lei di parti di OLB no ta kondusí na 
korekshon di e violashonnan. 
 
E kousanan di esaki 
OLB ta hañ’é konfrontá ku diferente puntonan problemátiko ku ta opstakulisá 
ehekushon korekto di VTH. ILT ta distinguí diferente kousa. 
 
Personal i en organisashon 
• Ta eksigí mas di e personal, miéntras ku kapasitashon i guia den ehekushon 
di e tareanan a keda atras. 
• Ta difísil pa yena vakaturanan, pa gerensia tambe, i ta keda habrí pa largu 
tempu. Regularmente no ta prolongá nombramentunan despues di un 
periodo di 3 aña. Esaki ta bai a kosto di kontinuidat i sentido di 
responsabilidat.  
• Diferente trayekto di mehorashon ta kana pa largu tempu banda di otro, sin 
ku tin un fecha di finalisashon stipulá. Esaki ta kondusí na vaguedat tokante 
responsabilidat den e struktura organisatorio. 
 
Rekurso- i prosesonan 
• No ta hasi uso sufisiente di sistemanan di sosten di VTH i di registrashon di 
dokumento. 
• Regularmente ta presentá maneho, programa i plannan di proyekto na 
kolegio ehekutivo, sin ku kolegio ehekutivo ta atendé òf stipulá esakinan. 
Pagina 11 van 69
