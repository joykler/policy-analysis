Vergunningverlening, toezicht en handhaving (VTH) door het Openbaar Lichaam Sint Eustatius 
 
 
òf no ta ser protehé sufisientemente. Debí na hopi kousa, tin bia fuertemente ligá na 
otro, tin mester di un kambio fundamental den ehekushon di e tareanan di VTH pa 
logra mehorashon. 
 
Rekomendashonnan 
ILT ta hasi e siguiente rekomendashonnan pa logra mehorashon den ehekushon di e 
tareanan di VTH relashoná ku konstrukshon, medioambiente i naturalesa. 
 
Rekomendashon 1 (Gobièrnu Sentral) 
Pone ehekushon di e pakete di tarea kompleto di VTH pa konstrukshon, 
medioambiente i naturalesa riba término kòrtiku bou di 1 servisio ambiental (OD) 
eksistente na Hulanda Oropeo. Asina ta garantisá konosementu, eksperensia i 
kontinuidat l ta logra tene gobièrnu na un distansia. 
• Konforme e situashon na Hulanda Oropeo e kompetensia i responsabilidat 
final ta keda serka e entidat públiko, e servisio ambiental ta ehekutá e 
tareanan. Entidat públiko ta duna e direktor di e servisio ambiental akí 
mandato pa firma pèrmitnan i desishon nan di mantenshon (di lei). 
• Kuminsá inmediatamente ku inventarisashon i eliminashon di retraso den 
dunamentu di pèrmit serka OLE ku apoyo di i bou di guia di e servisio 
ambiental. Sòru pa embolbí organisashonnan di naturalesa i konseheronan 
na tempu den e proseso di VTH. 
• Debí na e distansia físiko grandi ku Sint Eustatius mester tin atenshon 
speshal pa ehekushon práktiko di e tareanan di VTH. Por realisá pa medio di 
estrecho embolbimentu di e aktual dunadónan di pèrmit i supervisornan di 
OLE den ehekushon di e tareanan di parti di e servisio ambiental.  
 
Rekomendashon 2 (OLE) 
Atendé e puntonan problemátiko den e organisashon atministrativo di EPB rápido i 
dirigí, den estrecho kooperashon ku e servisio ambiental. Apesar di rekomendashon 
1, EPE lo keda ehekutá un parti di e proseso di VTH. 
• Personal i organisashon: Duna prioridat na reklutashon di un mènedjer di e 
sekshon di VTH. 
• Guia: stipulá anualmente prioridatnan. Mara esakinan na un planifikashon 
konkreto di trabounan. Ehekutá e trabounan i vigilá nan progreso. 
• Uso di ICT: Hasi un eskoho kla pa sistemanan di apoyo. Pèrkurá pa duna 
empleadonan instrukshon i guia nan pa nan hasi uso konsekuente di e 
sistemanan akí. 
 
Rekomendashon 3 (Gobièrnu Sentral i OLE) 
Pèrkurá, den estrecho koordinashon ku OLE, pa lei i legislashon aktualisá i adekuado 
pa konstrukshon, medioambiente i naturalesa.  
• Spesífikamente pa konstrukshon: Hasi uso di e kódigo di BES pa konkretisá 
e eksigensianan funshonal di e desishon di konstrukshon (EPE) i ankra e 
kódigo akí den un Areglo Ministerial (Gobièrnu Sentral). 
• Spesífikamente pa medioambiente: Pèrkurá pa e IAB BES drenta rápido na 
vigor, di manera ku por regulá kompanianan ku e tin efekto ambiental 
potensial mas grandi.  
• Spesífikamente pa naturalesa: Evaluá si mester asigná áreanan delikado i 
zonanan delimitá (Gobièrnu Sentral). 
 
Rekomendashon 4 (Gobièrnu Sentral) 
Fortalesé posishon di Representante di Reino pa implementashon di e tarea di IBT. 
• Stipulá un kuadro di maneho pa aplikashon di instrumentonan di IBT. 
  
Pagina 15 van 49
