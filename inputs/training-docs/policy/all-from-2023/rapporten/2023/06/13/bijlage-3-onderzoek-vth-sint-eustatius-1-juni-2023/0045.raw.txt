Vergunningverlening, toezicht en handhaving (VTH) door het Openbaar Lichaam Sint Eustatius 
 
 
7. Aanbevelingen 
De staatssecretaris van IenW heeft de ILT verzocht een onderzoek naar de 
uitoefening van lokale VTH-taken uit te voeren. De staatssecretaris verzocht ook om 
aanbevelingen te doen voor een verbetering van het VTH-stelsel en het invoeren 
van ‘checks and balances’, zoals omschreven in het rapport van de commissie Van 
Aartsen. De ILT doet de volgende aanbevelingen. 
 
Aanbeveling 1 (Rijk) 
Breng op korte termijn de uitvoering van het volledige VTH-takenpakket voor 
bouwen, milieu en natuur onder bij 1 bestaande omgevingsdienst (OD) in Europees 
Nederland. Zo worden kennis, ervaring en continuïteit geborgd en wordt ook afstand 
tot het bestuur gerealiseerd. 
• Conform de situatie in Europees Nederland blijven de bevoegdheid en 
eindverantwoordelijkheid berusten bij het openbaar lichaam, de taken 
worden uitgevoerd door de omgevingsdienst. Het openbaar lichaam 
mandateert de directeur van deze omgevingsdienst voor het ondertekenen 
van vergunningen en handhavingsbeschikkingen. 
• Start direct met het in kaart brengen en wegwerken van de achterstanden 
bij vergunningverlening binnen het OLE met ondersteuning en onder 
aansturing van de omgevingsdienst. Draag daarbij zorg voor het tijdig 
betrekken van de lokale natuurbeheerorganisatie en de adviseurs bij het 
VTH-proces. 
• Door de grote fysieke afstand tot Sint Eustatius is bijzondere aandacht nodig 
voor de praktische uitvoering van de VTH-taken. Dit kan gerealiseerd 
worden door de huidige vergunningverleners en toezichthouders van het 
OLE nauw te betrekken bij de uitvoering van de taken door de 
omgevingsdienst.  
 
Aanbeveling 2 (OLE) 
Pak de gesignaleerde knelpunten binnen de ambtelijke organisatie van het OLE snel 
en gericht aan, in nauwe samenwerking met de omgevingsdienst. Een deel van het 
VTH-proces zal ondanks aanbeveling 1 door het OLE uitgevoerd blijven worden. 
• Personeel en organisatie: Geef prioriteit aan het werven van een 
unitmanager VTH. 
• Sturing: Stel jaarlijks prioriteiten vast. Koppel deze aan een concrete 
planning van werkzaamheden. Voer de werkzaamheden uit en bewaak de 
voortgang. 
• Gebruik van ICT: Maak een eenduidige keuze voor ondersteunende 
systemen. Draag zorg voor instructie van medewerkers en stuur op het 
consequent gebruik van deze systemen. 
 
Aanbeveling 3 (Rijk en OLE) 
Draag zorg, in nauwe afstemming met het OLE, voor actuele en adequate wet- en 
regelgeving voor bouwen, milieu en natuur.  
• Specifiek voor bouwen: Gebruik de BES-code om invulling te geven aan de 
functionele eisen van het bouwbesluit (OLE) en veranker deze code in een 
Ministeriële Regeling (Rijk). 
• Specifiek voor milieu: Zorg voor een snelle inwerkingtreding van het IAB 
BES, waardoor de bedrijven met het grootste potentiële milieueffect 
gereguleerd worden.  
• Specifiek voor natuur: Beoordeel of gevoelige gebieden en bufferzones 
aangewezen moeten worden (Rijk). 
  
Pagina 45 van 49
