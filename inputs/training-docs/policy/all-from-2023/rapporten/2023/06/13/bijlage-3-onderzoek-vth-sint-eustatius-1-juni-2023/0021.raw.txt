Vergunningverlening, toezicht en handhaving (VTH) door het Openbaar Lichaam Sint Eustatius 
 
 
Bij besluit van 6 september 2022 is het mandaat voor het tekenen van 
bestuursrechtelijke handhavingsbesluiten per 1 januari 2023 aan de directeur ENI 
en de unitmanager VTH gegeven. 
 
Aanwijzing toezichthouders 
 
In de Eilandsverordening toezichthouders Sint Eustatius worden bevoegdheden en 
verplichtingen van toezichthouders benoemd. In de verordening worden geen 
toezichthouders aangewezen, er is geen aanwijzingsbesluit toezichthouders. 
 
In de Eilandsverordening toezichthouders Sint Eustatius worden bevoegdheden en 
verplichtingen van toezichthouders benoemd (Besluit van de regeringscommissaris 
van 12 maart 2019 nummer 5.2). In deze verordening worden geen toezichthouders 
aangewezen, maar deze worden in artikel 1 gedefinieerd:  
“Onder toezichthouder wordt in deze en andere eilandsverordeningen verstaan: een 
persoon, bij of krachtens een eilandsverordening belast met het houden van toezicht 
op de naleving van het bepaalde bij of krachtens een eilandsverordening”.  
 
Toezichthouders en Bavpol medewerkers worden aangewezen via een besluit van 
het Bestuurscollege. Er is geen aanwijzingsbesluit toezichthouders verstrekt. 
 
Vergunningverlening 
Hindervergunningen 
Er is geen vergunningverlener voor hindervergunningen. Voor het afgeven van 1 
hindervergunning is capaciteit extern ingehuurd bij de Omgevingsdienst Midden- en 
West-Brabant. Deze omgevingsdienst adviseert en ondersteunt het OLE bij 
vergunningverlening, toezicht en handhaving. 
 
Bouwvergunningen 
e
Er is 1 vergunningverlener voor bouwvergunningen. Een 2 vergunningverlener 
heeft zowel bouw- als en natuurvergunningen in het werkpakket.  
 
Natuurvergunningen 
Er is 1 vergunningverlener met natuur- en bouwvergunningen in het werkpakket.  
 
Toezicht en handhaving 
Er is geen inspecteur voor het toezicht op naleving van hindervergunningen. Er is 1 
bouwinspecteur die 2 dagen per week toezicht op bouwvergunningen houdt. Er is 
geen inspecteur die het toezicht op de naleving van natuurvergunningen uitvoert. 
 
2.4  Rol van de Rijksvertegenwoordiger 
De RV is de schakel tussen de Rijksdepartementen en de 3 openbare lichamen in 
CN. Hij heeft tot taak het bevorderen van goed bestuur en houdt toezicht op de 
besluiten van het bestuurscollege en de eilandsraad, bijvoorbeeld op 
personeelsbenoemingen. Hij fungeert op deze wijze als ‘ogen en oren' voor de 
ministers. De RV heeft onder andere de bevoegdheid tot het uitoefenen van 
interbestuurlijk toezicht (IBT).  
 
De situatie op Sint Eustatius is anders dan de situatie op Bonaire en Saba. Op 7 
februari 2018 heeft het Rijk met de ‘Tijdelijke wet taakverwaarlozing Sint Eustatius’ 
het bestuur van het eiland vervangen door een regeringscommissaris. Dit omdat de 
eilandsraad, het bestuurscollege en de gezaghebber hun taken niet goed uitvoerden. 
De regeringscommissaris bestuurt het eiland totdat het bestuur van Sint Eustatius 
weer op orde is. Tijdens die periode zal de RV zijn taken en bevoegdheden op grond 
  
Pagina 21 van 49
