Vergunningverlening, toezicht en handhaving (VTH) door het Openbaar Lichaam Saba 
 
 
Resúmen 
 
Enkargo i investigashon 
Riba 4 di òktober 2022 sekretario di estado di Infrastruktura i Kalidat di Awa (IenW) 
a pidi Inspekshon di Medioambiente i Transporte (Inspectie Leefomgeving en 
Transport (ILT), pa hasi un investigashon riba otorgamentu di pèrmitnan di 
mantenshon (di lei) i supervishon (VTH), na Boneiru, Sint Eustatius i Saba. E 
sekretario di estado a pidi tambe pa hasi rekomendashonnan pa mehorá e sistema 
di VHT i pa introdusí asina yamá ‘checks and balances’. A hasi e investigashon den 
koordinashon ku minister di Naturalesa i Nitrógeno di ministerio di Agrikultura, 
Naturalesa i Kalidat di Alimento (LNV). 
 
E rapòrt aki ta kumpli ku e petishon akí i ta limitá su mes na e ehekushon di e 
tareanan di VTH di parti di Entidat Públiko Saba (OLS) relashoná ku konstrukshon, 
medioambiente i naturalesa. Pa e investigashon e tim di proyekto di ILT i LNV a hasi 
2 bishita na Saba. Mas aleu a tene entrevista i a studia dokumento i rapòrt. 
Empleadonan di EPS, sin duda, a suministrá informashon pa e investigashon i a 
pèrkurá pa e tim di proyekto por a entrevistá e personanan deseá. 
 
Resultado 
ILT ta konkluí ku implementashon di tareanan di VTH relashoná ku konstrukshon, 
medioambiente i naturalesa na Saba no ta kumpli ku e rekisitonan legal i 
ordenansanan lokal. E konklushon akí ta basá riba e siguiente opservashonnan. 
 
Dunamentu di pèrmit 
• Tin un Ordenansa di Molèster na vigor, por no a apuntá kompanianan ku tin 
mester di un pèrmit basá riba e ordenansa akí. 
• OLS no tin un lista aktualisá di kompanianan ku, despues ku e Desishon 
Organisashon i Aktividat (Inrichtingen- en Activiteitenbesluit BES (IAB BES) 
a drenta na vigor, tin mester di un pèrmit òf tin e obligashon pa registrá nan 
mes. 
• Kasi no ta dunando pèrmit.  
 
Ehèmpel 
E kompania di Saba ku ta prosesá desperdisio ta rekohé sushi di kas i di kompania, 
ta separá  distinto fluho i ta eksportá un gran parti di e sushi. Den pasado tabata 
kima diferente fluho di sushi. A limitá e kimamentu awor na palu i desperdisio 
médiko. E kompania akí no tin mester di un obligashon di pèrmit, no a stipulá 
eksigensianan pa por ehèmpel aseptashon di sushi, emishon di e instalashon di 
kombustion den aire (emishon) òf pa almasenamentu di shinishi di kombustion. 
 
Supervishon 
• OLS no ta hasi supervishon relashoná ku konstrukshon, 
medioambiente/molèster òf naturalesa. 
 
Ehèmpel 
Un kompania ta konsistí di diferente parti ku ta keda pegá ku otro: un sitio pa saka 
piedra, un stashon pa yen silinder di gas, un lugá pa tènk i almasená kombustibel 
líkido. E kompania akí no ta regulá pa medio di un pèrmit, OLS no ta hasi 
supervishon. 
 
Mantenshon 
• Debí na falta di supervishon no tin mantenshon (di lei) ta tumando lugá. 
 
  
Pagina 11 van 39
