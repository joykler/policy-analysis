Nulmeting vergunningverlening, toezicht en handhaving door het Openbaar Lichaam Bonaire 
 
 
BES Bouwbesluit en BES-code 
 
De functionele eisen in het BES Bouwbesluit zijn niet nader uitgewerkt. De BES-code 
is niet als beleidsregel vastgesteld en wordt niet gehanteerd bij de toetsing van de 
bouwaanvragen. 
 
Het BES Bouwbesluit 2017 beschrijft technische eisen waaraan aanvragen voor 
bouw- en gebruiksvergunningen moeten worden getoetst. Een bouwwerk moet 
voldoende bestand zijn tegen gecombineerde permanente belasting, veranderlijke 
belasting en wind (artikel 2.1). Het BC kan door middel van beleidsregels aangeven 
wanneer er voldaan wordt aan deze functionele eis, maar heeft dit niet nader 
uitgewerkt. Ook de minister kan een ministeriële regeling vaststellen ter uitwerking 
van deze eisen (artikel 6.2), dit is eveneens niet gebeurd. 
De BES-code is in december 2010 in opdracht van het ministerie van Binnenlandse 
Zaken en Koninkrijksrelaties opgesteld. Deze code kan als beleidsregel ter 
beoordeling van het aspect ‘constructieve veiligheid’ gelden. De BES-code is niet als 
beleidsregel vastgesteld en in de praktijk wordt bij aanvragen van een 
bouwvergunning niet aan deze code getoetst. 
 
3.2.2  Uitvoering 
Informatie en dossiervorming 
 
Bouwvergunningen en processtukken worden op verschillende plekken binnen de 
organisatie op verschillende wijzen geregistreerd. 
 
Voor de selectie van bouwvergunningen zijn overzichten opgevraagd van 
bouwvergunningen die in de periode 2020 tot en met 2022 waren verleend. Er zijn 8 
verschillende overzichten verstrekt met niet eenduidige informatie over aanvragen 
en bouwvergunningen, waardoor deze moeilijk of niet vergelijkbaar zijn.  
Daarnaast is het documentmanagementsysteem JOIN ingezien. De onderzochte 
dossiers bevatten niet alle relevante documenten en sommige dossiers bleken 
meerdere malen te zijn aangemaakt. Daardoor is het niet duidelijk in welk dossier 
de meest recente stukken worden opgeslagen en of de dossiers alle processtukken 
bevatten. 
 
Procedure 
 
Het OLB heeft geen procesbeschrijving vastgesteld voor het verlenen van 
bouwvergunningen.  
 
DR&O heeft een korte algemene beschrijving verstrekt van de stappen die worden 
doorlopen vanaf de aanvraag tot aan het verlenen van de vergunning. Deze 
beschrijving geeft op hoofdlijnen inzicht in het proces en staat ook vermeld op de 
website van het OLB. Het OLB heeft geen gedetailleerde procesbeschrijving 
vastgesteld waarbij wordt aangegeven welke processtap op welk ogenblik door wie 
wordt gezet.  
 
In het conceptdocument ‘Institutioneel assessment, Openbaar Lichaam Bonaire, 
Directie Ruimte en Ontwikkeling’ van 11 oktober 2021 is wel een procesbeschrijving 
‘Vergunningproces bouw Bonaire’ opgenomen. Omdat dit echter een 
conceptdocument betreft, is de status van deze procedure onduidelijk. Daardoor kan 
het proces van vergunningverlening niet getoetst worden. Zo is bijvoorbeeld niet 
duidelijk wanneer de formele beslistermijn voor een bouwaanvraag start. Volgens de 
Pagina 30 van 69
