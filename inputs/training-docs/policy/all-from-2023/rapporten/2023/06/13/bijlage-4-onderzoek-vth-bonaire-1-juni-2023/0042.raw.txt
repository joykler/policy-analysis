Nulmeting vergunningverlening, toezicht en handhaving door het Openbaar Lichaam Bonaire 
 
Verder moet de CNB in staat gesteld worden een advies te geven over alle 
aanvragen voor een natuurvergunning of -ontheffing voordat hier een besluit 
over genomen wordt. 
 
De leden worden door het BC benoemd en de CNB moet uit minimaal 3 en 
maximaal 9 leden bestaan. Op dit moment zijn 3 leden door het BC benoemd in 
deze commissie. De aanwijzing door het BC is gemandateerd aan directeur R&O. 
Het BC heeft zelf tot op heden geen lid voorgedragen. De CNB mag ook zelf 
leden voordragen, het BC wijst de leden vervolgens aan. 
 
• Milieueffectrapportage (m.e.r.) 
Voor bepaalde activiteiten is een m.e.r. verplicht (artikel 16 EVnB). Ook zijn 
regels gesteld aan de inhoud van en de procedure voor de uitvoering van een 
m.e.r. (artikel 21 EBnB en annex II). Per casus wordt een tijdelijke commissie 
m.e.r. ingesteld, die het BC adviseert over de richtlijnen voor de op te leveren 
m.e.r. Het BC stelt de richtlijnen vast. 
 
4.1.2  Uitvoering 
Informatie en dossiervorming 
Informatie voor het onderzoek van de geselecteerde dossiers is opgevraagd bij P&A. 
Deze dossiers bevatten in de meeste gevallen veel informatie. Informatie over de 
advisering door de CNB ontbrak echter voor een aantal dossiers, deze is van de CNB 
verkregen. 
 
Procedure 
 
Voor het verlenen van natuurvergunningen is geen procesbeschrijving vastgesteld. 
 
Uiterlijk 90 dagen na ontvangst van de aanvraag moet het OLB beslissen op de 
aanvraag met een mogelijkheid tot verlenging van de termijn met 30 dagen (artikel 
19 EVnB). In het conceptdocument ‘Institutioneel assessment, Openbaar Lichaam 
Bonaire, Directie Ruimte en Ontwikkeling’ van 11 oktober 2021 is een 
procesbeschrijving ‘Vergunningproces natuur’ opgenomen. Dit conceptdocument is 
niet formeel vastgesteld, waardoor ook het proces van vergunningverlening formeel 
niet getoetst kan worden.  
 
Vergunningverlening 
 
Het OLB had in de periode januari 2018 tot augustus 2021 geen gekwalificeerde 
vergunningverlener voor natuurvergunningen. De CNB wordt niet tijdig en 
structureel in de gelegenheid gesteld om te adviseren op ontvankelijke aanvragen 
voor een natuurvergunning. De geldigheidsduur van een m.e.r.-studie en m.e.r.-
advies is niet vastgelegd. 
 
DR&O had in de periode januari 2018 tot augustus 2021 geen gekwalificeerde 
vergunningverlener voor natuurvergunningen. In die periode zijn aanvragen 
toegewezen aan een medewerker die niet de functie van vergunningverlener had. 
Hierdoor zijn achterstanden ontstaan bij de behandeling van de aanvragen. Sinds 
augustus 2021 is een nieuwe vergunningverlener aangesteld. Aanvragen voor 
natuurvergunningen worden ‘opgespaard’ totdat deze in 1 keer gezamenlijk worden 
gepubliceerd en ter inzage worden gelegd. 
Pagina 42 van 69
