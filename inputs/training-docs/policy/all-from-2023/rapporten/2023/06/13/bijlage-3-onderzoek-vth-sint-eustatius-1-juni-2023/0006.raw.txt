Vergunningverlening, toezicht en handhaving (VTH) door het Openbaar Lichaam Sint Eustatius 
 
 
 
Toezicht 
• Er is geen inspecteur voor het toezicht op naleving van hindervergunningen.  
• Er is 1 bouwinspecteur die 2 dagen per week toezicht op bouwvergunningen 
uitvoert.  
• Er is geen inspecteur die toezicht op de naleving van natuurvergunningen 
uitvoert. 
 
Voorbeeld 
Bij de afvalcentrale is een operator in dienst die volgens het OLE ook toeziet op 
naleving van de voorschriften van de hindervergunning. De operator meldt dat het 
toezicht door de unit VTH moet worden uitgevoerd. In de praktijk houden de unit 
VTH en de operator geen toezicht op naleving van de vergunningvoorschriften. 
 
 
Handhaving 
• Geconstateerde overtredingen blijven voortduren, het OLE treedt niet 
handhavend op. 
 
Achterliggende oorzaken 
Het OLE wordt geconfronteerd met verschillende knelpunten die een adequate 
uitvoering van VTH in de weg staan. De ILT onderscheidt daarbij een aantal 
oorzaken. 
 
Personeel en organisatie 
• De unit VTH heeft langdurig geen manager, waardoor deze unit niet wordt 
aangestuurd. Medewerkers werken niet volgens een vastgestelde planning 
en reageren alleen op aanvragen, meldingen of klachten. 
• Alle ontwerpbesluiten die worden voorgelegd aan het bestuur moeten een 
advies hebben van de afdeling Juridische Zaken. Deze afdeling bestaat uit 1 
medewerker, waardoor de werkdruk hoog is en achterstanden ontstaan.  
 
Middelen en processen 
• De unit VTH heeft geen ondersteunende digitale systemen voor VTH en de 
registratie en archivering van stukken. Daardoor ontbreekt inzicht en 
overzicht. 
 
Cultuur en bestuurlijke invloed 
• Medewerkers van de unit VTH voelen zich niet gesteund door het bestuur bij 
de uitvoering van hun taken op het gebied van toezicht en handhaving. 
Daardoor wordt bij toezicht en handhaving terughoudend opgetreden. 
 
Betrokkenheid van het Rijk 
• Het Rijk heeft in 2018 ingegrepen en het lokale bestuur tijdelijk uit haar 
functie ontheven. Ondanks dit ingrijpen geeft het OLE onvoldoende invulling 
aan uitvoering van de VTH-taken voor bouwen, milieu en natuur. 
• De datum van inwerkingtreding van het IAB BES is herhaaldelijk uitgesteld. 
Daardoor ontstaat een afwachtende houding bij ondernemers en het OLE 
met betrekking tot het aanvragen en verlenen van hindervergunningen. Het 
OLE heeft expliciet aangegeven te wachten op de inwerkingtreding van het 
IAB BES en tot die tijd geen hindervergunningen te verlenen. 
 
 
 
 
  
Pagina 6 van 49
