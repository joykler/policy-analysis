Vergunningverlening, toezicht en handhaving (VTH) door het Openbaar Lichaam Sint Eustatius 
 
 
conclusie in haar rapport ‘Handhaving natuur- en milieuwetgeving in Caribisch 
Nederland 2019’. 
 
6.1.4  Betrokkenheid van het Rijk 
Het Rijk is op verschillende manieren direct of indirect betrokken bij het VTH-proces 
op Sint Eustatius. Hieronder worden deze verschillende manieren nader toegelicht. 
 
Prioriteiten 
Het bestuur van Sint Eustatius is rechtstreeks aangesteld door het ministerie van 
BZK. De afgelopen jaren zijn stappen gezet voor het herstel van de democratie. In 
maart 2023 waren er verkiezingen, een nieuwe eilandsraad is gekozen en de 
eilandsraad heeft 2 gedeputeerden gekozen. Ook is het personeelsrecht hersteld, 
waarmee de eilandsraad en benoemde verantwoordelijke gedeputeerde de taken en 
verantwoordelijkheden voor personeelsbeleid hebben teruggekregen. Het 
budgetrecht wordt naar verwachting per eind mei of begin juni 2023 teruggegeven 
aan de eilandsraad. De regeringscommissaris blijft verantwoordelijk voor de 
gezaghebberstaken, totdat wordt overgegaan naar de laatste fase. Daarbij wordt  
opnieuw een gezaghebber aangesteld. 
 
In de afgelopen jaren heeft het bestuur veel werk verricht. De infrastructuur is 
verbeterd, wegenbouw wordt gecombineerd met behoud van water (via goten onder 
het wegdek) en een groot aantal verordeningen is vernieuwd. De ILT constateert 
echter dat op het gebied van VTH voor bouwen, milieu en natuur vrijwel geen 
verbeteringen zijn doorgevoerd. 
 
Verantwoordelijkheid van de Rijksvertegenwoordiger 
De taak van de RV is het bevorderen van goed bestuur (zie paragraaf 2.4). Hij 
houdt IBT op de uitvoering van medebewindstaken van het bestuurscollege en de 
eilandsraad. Als er in een specifieke casus sprake is van taakverwaarlozing, dan kan 
de Rijksvertegenwoordiger in de plaats treden van het lokale bestuur.  
 
Tijdens de periode dat de regeringscommissaris het bestuur van het eiland 
vervangt, is bepaald dat de Rijksvertegenwoordiger zijn taken en bevoegdheden op 
grond van de WolBES niet uitoefent. In 2018 is een regeringscommissaris 
aangesteld die tijdelijk heeft voorzien in het bestuur van Sint Eustatius. Het OLE 
verkeert inmiddels in de laatste fase van herstel van de democratie.  
 
Wanneer de situatie bij OLE op termijn weer genormaliseerd is en daarmee ook de 
IBT-taak van de RV, is het belangrijk dat de randvoorwaarden voor een effectieve 
inzet van het IBT door de RV vastgelegd worden. Dat betekent dat net als in 
Europees Nederland een beleidskader voor de toepassing van IBT opgesteld moet 
worden en dat er ambtelijke ondersteuning beschikbaar moet zijn voor een 
efficiënte en effectieve inzet van het instrument. 
 
Wet- en regelgeving 
 
• Door uitstel van de inwerkingtreding van het IAB BES ontstaat een afwachtende 
houding bij ondernemers en het OLE, waardoor regulering van milieubelastende 
activiteiten uitblijft. 
• Onder het aankomende IAB BES moeten hotels met meer dan 10 kamers een 
milieuvergunning hebben, als deze liggen in een aangewezen gevoelig gebied of 
een bufferzone. Omdat er geen gevoelige gebieden of bufferzones zijn 
aangewezen, zullen hotels niet onder deze vergunningplicht vallen. 
  
Pagina 43 van 49
