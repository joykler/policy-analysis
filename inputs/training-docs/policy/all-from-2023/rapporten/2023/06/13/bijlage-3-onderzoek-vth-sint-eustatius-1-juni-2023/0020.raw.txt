Vergunningverlening, toezicht en handhaving (VTH) door het Openbaar Lichaam Sint Eustatius 
 
 
gezaghebberstaken en voor de taken van de RV, totdat wordt overgegaan naar de 
laatste fase van de wet waarbij een gezaghebber wordt aangesteld.  
 
2.3  De ambtelijke organisatie 
Aan het hoofd van de ambtelijke organisatie staat de eilandsecretaris. De secretaris 
ondersteunt het bestuurscollege en is voorzitter van het directieteam. Het OLE is 
onderverdeeld in 4 directies: Bedrijfsvoering & Klantenservice, Economie, Natuur & 
Infrastructuur, Sociaal en Transport. De afdeling Juridische Zaken valt onder het 
Bureau Bestuursondersteuning.  
 
Figuur 1: Ambtelijke organisatie 
 
 
Iedere directie wordt geleid door een directeur. De directeuren vormen samen met 
de eilandsecretaris het directieteam. De belangrijkste taak van de organisatie is om 
besluiten voor te bereiden en uit te voeren.  
 
Voor dit onderzoek sprak de ILT met medewerkers van verschillende directies, met 
name van de directie Economie, Natuur & Infrastructuur (ENI). Daar is het hele 
VTH-proces ondergebracht. De scheiding tussen vergunningverlening en toezicht is 
gerealiseerd door deze bij verschillende medewerkers te beleggen. 
 
Mandaatregeling 
 
Het verlenen van vergunningen is niet gemandateerd. Per 1 januari 2023 is 
mandaat verleend aan de directeur ENI en de unitmanager VTH voor het tekenen 
van handhavingsbeschikkingen. 
 
In de mandaatregeling uit 2018 is niet voorzien in mandaat voor 
vergunningverlening of het opleggen van handhavingsbeschikkingen (Besluit van 22 
mei 2018 nummer 5.1 tot vaststelling van de mandaatregeling Sint Eustatius 2018). 
 
  
Pagina 20 van 49
