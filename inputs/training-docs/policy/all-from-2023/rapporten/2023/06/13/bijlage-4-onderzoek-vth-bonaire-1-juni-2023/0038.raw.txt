Nulmeting vergunningverlening, toezicht en handhaving door het Openbaar Lichaam Bonaire 
 
• Voor 1 bedrijf heeft de externe vergunningverlener op basis van een 
aanvraag een concept-gedoogverklaring met voorwaarden opgesteld. De 
gedoogverklaring is door het OLB afgegeven met een looptijd van 1 jaar. 
Deze looptijd is inmiddels verstreken en niet verlengd. DR&O heeft wel een 
e
concept voor een 2 gedoogverklaring verstrekt, maar geen definitieve 
getekende versie. Dit betekent dat het bedrijf voor de betreffende activiteit 
zonder hindervergunning of gedoogverklaring in werking is. DT&H heeft niet 
aangetoond dat een inspectie op naleving van de (inmiddels verlopen) 
gedoogverklaring heeft plaatsgevonden. 
• Na klachten van omwonenden over overlast is in februari 2023 1 installatie 
door het bedrijf zelf stilgelegd. Dit besluit is genomen op basis van 
resultaten van een extern onderzoek naar de oorzaak van de overlast. DT&H 
kan niet aantonen dat bij dit bedrijf inspecties zijn uitgevoerd, er zijn geen 
inspectierapporten verstrekt. 
• Enkele jaren geleden is bij DT&H ter verbetering van registratie en 
opvolging van inspecties het softwareprogramma ‘Digitale Checklisten’ (DC) 
ingevoerd. De resultaten van iedere inspectie kunnen worden vastgelegd in 
een DC. Binnen DC kunnen verschillende selecties worden gemaakt 
waarmee rapportages geproduceerd kunnen worden. De gegevens kunnen 
onder meer verwerkt worden per tijdsperiode, per categorie bedrijf of per 
categorie voorschriften.  
• Het gebruik van DC door de inspecteurs vindt incidenteel en willekeurig 
plaats en is niet opgenomen in het werkproces. De DC zijn niet 
geconcretiseerd voor bedrijven, voorschriften uit de hindervergunning zijn 
hierin niet opgenomen.  
 
Overig 
Om een indruk te verkrijgen van toezicht en handhaving is informatie over andere 
milieu-inspecties van DT&H opgevraagd, zoals inspectierapporten en 
handhavingsbeschikkingen. In 2 dossiers is handhavend opgetreden tegen 
overtredingen, in beide gevallen ging het om een garagebedrijf.  
• Het 1e dossier was een ingevulde DC naar aanleiding van inspecties. DT&H 
heeft een hercontrole uitgevoerd, waarbij bleek dat enkele overtredingen 
waren opgeheven. Er zijn geen documenten verstrekt waaruit blijkt op welke 
wijze opvolging is gegeven aan de nog resterende overtredingen. 
• Het 2e dossier betrof een waarschuwing en LOB. Van deze casus is geen 
inspectierapport of ingevulde DC verstrekt. Het is niet duidelijk of getoetst is 
aan het sanctiebeleid bij de keuze van opgelegde sanctie. 
• DT&H heeft een start gemaakt met het inrichten van DC voor bedrijven. 
Voor het dossier waarbij gebruik is gemaakt van een DC is deze voorzien 
van de specifieke regelgeving en de daarbij behorende vragen.  
• Vrijwel alle inspecties zijn uitgevoerd naar aanleiding van klachten. Bij 
hinderklachten, zoals geluidsoverlast, is overtreding van het ROB 
geconstateerd. 
• DT&H volgt overtredingen niet consequent op met handhavend optreden en 
kan niet aantonen dat handhaving leidt tot het ongedaan maken van de 
overtreding. 
 
 
 
Pagina 38 van 69
