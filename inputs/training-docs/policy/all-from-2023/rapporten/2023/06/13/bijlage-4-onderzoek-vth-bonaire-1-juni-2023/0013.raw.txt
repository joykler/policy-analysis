Nulmeting vergunningverlening, toezicht en handhaving door het Openbaar Lichaam Bonaire 
 
Rekomendashon 1 (Gobièrnu Sentral) 
Pone riba término kòrtiku e ehekushon di e pakete kompleto di tareanan di VTH pa 
konstrukshon, medioambiente i naturalesa bou di 1 servisio ambiental eksistente na 
Hulanda Oropeo. Asina ta garantisá konosementu, eksperensia i kontinuidat i ta 
logra pa krea distansia for di gobernantenan. 
• Konforme e situashon na Hulanda Oropeo, kompetensia i responsabilidat 
final ta keda serka entidat públiko. Ta pone ehekushon di e tareanan bou di 
e servisio ambiental. Entidat públiko ta duna mandato na e direktor di e 
servisio ambiental akí pa firma pèrmitnan i desishonnan di mantenshon (di 
lei). 
• Kuminsá mesora ku inventarisashon i eliminashon di retrasonan den 
dunamentu di pèrmit serka OLB ku sosten i bou di direkshon di e servisio 
ambiental. 
• Debí na e distansia físiko di Boneiru tin mester di atenshon speshal pa 
implementashon práktiko di e tareanan di VTH. Por logra esaki, pa medio di 
estrecho embolbimentu di e aktual dunadónan di pèrmit di OLB den 
ehekushon di e tareanan bou di direkshon di e servisio ambiental. 
 
Rekomendashon 2 (OLB) 
Atendé e puntonan problemátiko siñalá den e organisashon atministrativo di OLB 
rápidamente i dirigí, den estrecho kooperashon ku e servisio ambiental menshoná 
den rekomendashon 1. Apesar di rekomendashon 1 t’asina ku OLB lo sigui ehekutá 
un parti di e proseso di VTH. 
• Struktura organisatorio: Duna klaridat riba proyektonan di mehorashon ku 
ta andando pa medio di e Grupo piloto Plannan di Mehorashon DR&O/DT&H i 
terminá e proyektonan aki mas pronto posibel.  
• Personal i Organisashon: Duna prioridat na reklutamentu pa e vakaturanan 
den e proseso di VTH i na finalisashon di proyektonan andando, inkluyendo 
e asina yamá proyekto ‘Revitalisashon di OLB’.  
• Guia: Stipulá anualmente prioridatnan i mara esakinan na un planifikashon 
di trabou konkreto. Ehekutá e trabounan i vigilá nan progreso. 
• Uso di ICT: Hasi un eskoho kla pa sistemanan di apoyo. Pèrkurá pa 
instrukshon di empleadonan i guianan pa nan hasi uso konsekuente di e 
sistemanan akí. 
 
Rekomendashon 3 (Gobièrnu Sentral i OLB) 
Pèrkurá, den estrecho koordinashon ku OLB, pa lei i regulashon aktualisá i adekuado 
pa konstrukshon, medioambiente i naturalesa.  
• Spesífikamente pa konstrukshon: Evaluá e aktual ordenansa di 
konstrukshon i duna klaridat tokante legitimidat di ordenansanan di 
konstrukshon bieu (OLB i Gobièrnu Sentral). Hasi uso di e Kódigo di BES pa 
kumpli  ku eksigensianan funshonal di e Desishon di Konstrukshon i ankra e 
kódigo akí den un Areglo Ministerial. 
• Spesífikamente pa medioambiente: Pèrkurá pa e IAB BES drenta rápido na 
vigor, di manera ku ta regulá kompanianan ku tin impakto potensial mas 
grandi riba medioambiente. E IAB BES ta suministrá e kuadro nesesario pa 
programashon i ehekushon di dunamentu di pèrmit i supervishon.  
• Spesífikamente pa naturalesa: Evaluá si tur e kategorianan pa kua un 
pèrmit di naturalesa ta rekerí, mester kana un proseso ku konseho amplio 
(OLB). Evaluá si mester apuntá áreanan delikado i zonanan delimitá 
(Gobièrnu Sentral). 
 
 
Pagina 13 van 69
