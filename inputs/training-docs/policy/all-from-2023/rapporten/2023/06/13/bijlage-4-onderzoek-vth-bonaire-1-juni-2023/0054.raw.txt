Nulmeting vergunningverlening, toezicht en handhaving door het Openbaar Lichaam Bonaire 
 
 
5.4  Klachten, zienswijzen en handhavingsverzoeken 
 
De ILT heeft de wijze waarop het OLB omgaat met klachten, zienswijzen en 
verzoeken tot handhaving met betrekking tot VTH nader beschouwd. Hiervoor zijn 
stukken beoordeeld die door burgers tijdens het onderzoek aan de ILT zijn 
verstrekt.  
 
De WolBES (artikel 172 Afdeling IV) bepaalt dat de gezaghebber toeziet op een 
zorgvuldige behandeling van klachten door het eilandsbestuur. DT&H heeft een 
mailadres voor klachten op de website van het OLB. Het OLB heeft in 2013 een 
interne klachtenregeling vastgesteld die betrekking heeft op gedragingen van 
bestuurders of ambtenaren. In de toelichting is aangegeven dat klachten 
bijvoorbeeld betrekking kunnen hebben op het niet reageren op brieven, 
telefoontjes en meldingen en op onbehoorlijk gedrag van een ambtenaar. 
 
Onderstaande casussen betreffen klachten van burgers ten aanzien van bouwen, 
milieu en natuur en de aanpak daarvan door de OLB. Er is geen bestuurlijk 
vastgestelde procedure of toetsingskader voor de behandeling van klachten van 
burgers over overlast gevende bedrijven of andere burgers.  
 
De constateringen in onderstaande situaties worden uitsluitend gebruikt in 
aanvulling op de overige onderzoekresultaten. De ILT geeft nadrukkelijk geen 
inhoudelijk oordeel over de klachten. 
 
5.4.1  Beschrijving casussen 
Klacht burger 
Een burger klaagt sinds 2020 over overlast van geluid en verontreinigd stof door 
een bedrijf dat grenst aan het perceel waarop de woning staat. Deze burger geeft 
aan dat er in de afgelopen 3 jaar tenminste 25 officiÃ«le klachten/meldingen zijn 
ingediend bij het OLB. Daarop zou 1 keer een standaard bericht zijn ontvangen dat 
de klacht in behandeling is genomen. Daarna is niets meer vernomen. Op de overige 
klachten zou nooit zijn gereageerd. 
 
De overlast vindt regelmatig plaats buiten kantoortijd en ook in het weekend. Dit 
bedrijf valt echter niet onder een categorie die op dit moment op grond van de 
Hinderverordening vergunningplichtig is.  
 
DT&H voert enkele bedrijfsbezoeken uit waarbij de situatie wordt besproken, maar 
verdere stappen om de overlast te beperken blijven uit. DT&H ziet geen 
mogelijkheid tot juridisch optreden en lijkt deze situatie te accepteren. 
De betreffende ondernemer is tot nu toe niet bereid om ervoor te zorgen dat de 
overlast wordt beperkt door bijvoorbeeld de werkzaamheden tot kantooruren te 
beperken. 
 
Handhavingsverzoek stichting 
Een stichting die zich inzet voor het behoud van de natuurlijke waarden van een 
gebied heeft in 2021 3 schriftelijke handhavingsverzoeken ingediend bij het OLB 
vanwege vermeende overtredingen door de eigenaar van specifiek genoemde wet- 
en regelgeving. De stichting meldt dat op deze 3 handhavingsverzoeken geen 
reactie van het OLB is ontvangen. Zij heeft daarna ook geen verdere juridische 
stappen ondernomen. 
 
Pagina 54 van 69
