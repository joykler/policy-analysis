Vergunningverlening, toezicht en handhaving (VTH) door het Openbaar Lichaam Saba 
 
 
5.2  Klachten en signalen 
De manier waarop het OLS omgaat met klachten en signalen met betrekking tot 
VTH is verder bekeken. Op deze wijze is informatie van burgers en organisaties 
buiten het OLS betrokken bij het onderzoek. Er is 1 klacht in dit onderzoek 
betrokken. Aangezien er geen wettelijk toetsingskader voor deze omgang is en 
hiervoor ook geen procedure is opgesteld, worden de constateringen alleen gebruikt 
in aanvulling op de overige onderzoekresultaten. 
 
5.2.1  Beschrijving casus 
Klacht afvalverwerkingsbedrijf 
Bij het afvalverwerkingsbedrijf wordt het afval verzameld, gescheiden en 
gedeeltelijk verbrand. De afgelopen jaren is het afval steeds verder gescheiden 
zodat dit vervolgens per schip kan worden afgevoerd. Sinds eind 2022 worden 
alleen hout en medisch afval ter plaatse verbrand, dit gebeurt wekelijks. Het is de 
bedoeling het houtafval te verspanen zodat het als mulchlaag gebruikt kan worden. 
Het OLS stelt dat het medisch afval niet verscheept mag worden en dus op Saba 
moet worden verbrand.  
 
Er zijn 2 verbrandingsinstallaties op het terrein aanwezig waarvan er 1 als 
achtervang dient. De assen die na verbranding overblijven worden in de open lucht 
opgeslagen. Bij regenval stromen deze verbrandingsassen de helling af en komen ze 
op het lagergelegen terrein terecht. Uit foto’s en filmmateriaal blijkt dat er in het 
verleden ook meerdere branden zijn geweest op het terrein van het bedrijf. Het OLS 
geeft aan dat er klachten zijn over overlast van de rook afkomstig van de 
verbranding van het afval in het hoger gelegen dorpje St. John’s. Het OLS zoekt 
samen met IenW naar een structurele oplossing voor de export van afval. 
 
5.2.2  Conclusies en aanbevelingen 
Conclusies 
• Voor dit bedrijf kan geen hindervergunning afgegeven worden, omdat er 
geen vergunningplicht is. Er wordt geen toezicht uitgevoerd. 
• Het OLS onderneemt geen adequate actie om de klachten over de 
afvalstortplaats aan te pakken.  
 
Aanbevelingen 
• Bevorder snelle inwerkingtreding van het IAB, zodat er een wettelijk kader 
is waarbinnen de afvalstortplaats in werking moet zijn. 
• Vooruitlopend op het IAB: toets de activiteiten van de afvalverwerker aan 
het IAB en relevante Best Beschikbare Technieken (BBT)-documenten en 
pas de werking van het bedrijf daarop aan. 
  
  
Pagina 30 van 39
