Vergunningverlening, toezicht en handhaving (VTH) door het Openbaar Lichaam Sint Eustatius 
 
 
5. Speciale thema’s 
 
5.1  Golden Rock Resort 
5.1.1  Casus 
Het dossier Golden Rock Resort (GRR), formeel Statia B.V., betreft de bouw van een 
resort op Sint Eustatius. Dit resort met meer dan 100 kamers, vergaderfaciliteiten, 
een zwembad, beachbar, duikvijver en een nieuwe weg vanaf de klif naar de zee is 
aangelegd in de periode 2019 tot 2022. In 2023 worden nog steeds nieuwe 
appartementen bijgebouwd. Voor de gebouwen op het terrein zijn meerdere 
bouwvergunningen door GRR aangevraagd en ook door het OLE verleend. 
 
Situatie 
• Op 8 oktober 2018 uit STENAPA haar zorgen bij het OLE over het 
voornemen het ruimtelijk ontwikkelingsplan te wijzigen voor de bouw van 
een resort. In de brief onderstreept STENAPA het belang van een 
bouwvergunning die openbaar ter inzage wordt gelegd.  
• Sinds 2019 signaleert STENAPA meerdere mogelijke overtredingen van 
voornamelijk natuurwetgeving bij de aanleg en het in werking hebben van 
de voorzieningen. Het betreft: 
1. Het niet uitvoeren van een m.e.r. om de effecten van het resort zowel 
op het land als op het marine milieu in kaart te brengen. 
2. Het zonder vergunning lozen van residu-water uit de 
ontziltingsinstallatie, ‘brine water’. 
3. Het mogelijk zonder vergunning lozen van water uit de duikvijver. 
4. Het zonder vergunning aanleggen van een weg vanaf het resort naar de 
zee waarbij een deel van de klif is weggegraven, wat tot erosie van de 
klif kan leiden. De klif is eigendom van GRR maar heeft de bestemming 
‘natuur’. 
• Deze overtredingen zijn door STENAPA schriftelijk gemeld aan het OLE. Er 
zijn meerdere pogingen gedaan om door middel van gesprekken afspraken 
te maken, maar deze afspraken worden niet consequent gemonitord of 
opgevolgd. 
• STENAPA heeft op 3 september 2021 een proces-verbaal opgemaakt van het 
zonder vergunning lozen van residu-water uit de ontziltingsinstallatie. 
• Het OLE heeft op 1 april 2022 een formele waarschuwingsbrief gestuurd aan 
GRR dat de overtredingen beëindigd moeten worden en dat de relevante 
vergunningen aangevraagd moeten worden.  
• Op 3 juni 2022 maakt STENAPA opnieuw proces-verbaal op van de 
overtredingen. 
• Op 16 februari 2023 heeft de ILT in het kader van dit onderzoek de 
volgende informatie opgevraagd bij het OLE: 
 Decision to change of Spatial Development Plan to allow for GRR. 
 Permits (building, nature and Hindrance) for solar park, lagoon 
(pumping in/out of seawater), osmosis installation/release of brine 
water.  
 Possible ‘gedoogbeslissingen’ by BC to allow for the release of brine 
water as long as no permits have been issued. 
 Environmental Impact Assessments: for building close to the cliff and for 
the release of brine water. 
Deze informatie is niet door het OLE verstrekt. 
• GRR heeft een ‘impact study’ laten uitvoeren, het OLE accepteert deze 
studie als m.e.r.. STENAPA heeft aangeven dat deze studie niet voldoet aan 
de kwaliteitseisen die aan een m.e.r. gesteld worden. 
 
  
Pagina 37 van 49
