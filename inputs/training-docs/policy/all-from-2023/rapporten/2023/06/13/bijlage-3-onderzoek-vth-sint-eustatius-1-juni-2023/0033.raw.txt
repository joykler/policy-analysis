Vergunningverlening, toezicht en handhaving (VTH) door het Openbaar Lichaam Sint Eustatius 
 
 
4. Wet grondslagen natuurbeheer- en 
bescherming BES 
 
4.1  VTH Natuur 
De Wet grondslagen natuurbeheer- en bescherming BES (Wgnb BES) stelt regels ter 
bescherming en beheer van de natuur en de daarin voorkomende dier- en 
plantensoorten. 
 
4.1.1  Beleid 
Wet grondslagen natuurbeheer en -bescherming BES 
 
• Natuurplan 
 
Het bestuur heeft een natuurplan vastgesteld via de ‘Implementation Agenda for 
Nature & Environment Policy on Sint Eustatius 2020-2030’. Er vindt geen 
jaarlijkse verslaglegging plaats. 
 
Het bestuurscollege moet iedere 5 jaar een natuurplan vaststellen, met 
goedkeuring van de eilandsraad (artikel 9 lid 1 Wgnb BES). Daarbij moet onder 
andere het NMBP-CN in acht worden genomen. In 2020 is dit NMBP-CN 2020-
2030 vastgesteld door de minister van LNV en de staatssecretarissen van IenW 
en BZK. In april 2021 is door het bestuur een natuurplan vastgesteld via de 
‘Implementation Agenda for Nature & Environment Policy on Sint Eustatius 
2020-2030’. 
 
Het bestuurscollege moet jaarlijks vóór 1 juni verslag doen aan de eilandsraad 
en de minister van LNV over de uitvoering van het natuurplan (artikel 9, lid 4 
Wgnb BES). Deze jaarlijkse verslaglegging vindt niet plaats. 
 
• Natuurparken en beschermde soorten 
 
De eilandsraad heeft het Sint Eustatius Nationaal Marine Park en het Quill/Boven 
Nationaal Park ingesteld. Er zijn regels ter bescherming en beheer van de 
parken ingesteld. St. Eustatius National Parks Foundation (STENAPA) is 
aangesteld als beheerder van de nationale parken. 
 
Het Sint Eustatius National Marine Park is ingesteld in de Marien Milieu 
verordening Sint Eustatius (MMvE) van 1 november 2016 (artikel 10 lid 1 Wgnb 
BES). Op basis van de Verordening bescherming fauna en flora Sint Eustatius 
(VbfE) zijn per eilandbesluit gezichtsbepalende of unieke natuurlandschappen 
aangemerkt. Op grond van dit besluit zijn verschillende gebieden aangemerkt. 
Enkele gebieden vallen binnen het Quill/Boven Nationaal Park en hebben 
dezelfde internationale bescherming als natuurparken die zijn ingesteld volgens 
artikel 10 lid 1 Wgnb BES. 
 
Op het Sint Eustatius National Marine Park en het Quill/Boven Nationaal Park 
zijn eisen van toepassing uit internationale verdragen op grond van de Wgnb 
BES. Voor het Sint Eustatius National Marine Park zijn deze verder uitgewerkt in 
lokale regelgeving. 
 
Sint Eustatius National Parks Foundation (STENAPA) is aangesteld als  
beheerder van de natuurparken. Het beheer is met een overeenkomst geregeld. 
  
Pagina 33 van 49
