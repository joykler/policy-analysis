Vergunningverlening, toezicht en handhaving (VTH) door het Openbaar Lichaam Sint Eustatius 
 
 
6. Interviews en documentenonderzoek 
 
Tijdens het onderzoek zijn medewerkers geinterviewd van het OLE en van 
organisaties die op Sint Eustatius betrokken zijn bij het VTH-proces voor bouwen, 
milieu en natuur. Zo probeert de ILT een breder beeld te schetsen van 
achterliggende oorzaken van de bevindingen die in de voorgaande hoofdstukken zijn 
beschreven. 
 
Als mondelinge, niet-gedocumenteerde informatie door tenminste 3 verschillende 
geïnterviewden is bevestigd, is deze in dit hoofdstuk gebruikt. Daarnaast is gebruik 
gemaakt van interne (concept)documenten van het OLE en van onderzoeken die zijn 
uitgevoerd door andere organisaties die raken aan VTH op de BES-eilanden. 
 
6.1  Bevindingen 
6.1.1  Personeel en organisatie 
 
Vacatures zijn moeilijk in te vullen en blijven lang open staan. De vacature voor 
unitmanager VTH is sinds december 2021 niet ingevuld. 
 
Geïnterviewden geven aan dat vacatures op diverse plaatsen binnen het OLE om 
diverse redenen langdurig openstaan. De unit VTH heeft al 1,5 jaar geen manager. 
Soms worden tijdens het wervingsproces fouten gemaakt, zodat het proces opnieuw 
moet worden doorlopen. Bij de afdeling Juridische Zaken werkt 1 jurist die is belast 
met adviseren op alle wetstrajecten en deelname aan de bijbehorende werkgroepen. 
Het bestuur tekent geen enkel besluit zonder advies van de afdeling Juridische 
Zaken. Dit geldt ook voor eenvoudige vergunningen. Daardoor is de werkdruk groot 
en zijn achterstanden ontstaan. 
 
Tot december 2022 werkte een tijdelijke beleidsmedewerker toezicht en handhaving 
vanuit BZK bij de unit. Ook deze plek is sindsdien nog niet vervuld. De 
toezichthouder voor bouwen is begin dit jaar ook gestart als projectleider voor 
sociale woningbouw binnen het OLE, maar werkt op speciaal verzoek nog 2 dagen 
per week als toezichthouder bouwen. 
 
Deze bevindingen sluiten aan bij constateringen die door de Raad voor de 
Rechtshandhaving in haar rapport ‘Staat van de rechtshandhaving Caribisch 
Nederland 2021’ zijn gedaan. 
 
In de brief van de staatssecretaris van BZK van 29 mei 2019 aan de Tweede Kamer 
(Kamerstuk vergaderjaar 2018-2019, 35 000 IV, nummer 57) staat dat deze nieuwe 
organisatiestructuur door de regeringscommissaris is ontwikkeld:  
“Een belangrijk ordeningsprincipe is het scheiden van de functies beleid, uitvoering 
en toezicht. Vanuit overwegingen van kennisbundeling worden werkzaamheden van 
dezelfde aard in één organisatorische eenheid ondergebracht. Zo worden alle 
toezicht- en handhavingswerkzaamheden bij elkaar geplaatst, is versterking van de 
beleidsfuncties voorzien en zal er op termijn, als het nieuwe bestuursgebouw klaar 
is, een klantenloket worden ingericht.” 
 
Vergunningverlening en toezicht vinden plaats binnen dezelfde unit maar zijn bij 
verschillende personen belegd. Deze organisatievorm bevorderd overleg en 
samenwerking en vormt geen belemmering voor een juiste uitvoering van VTH. 
 
  
Pagina 41 van 49
