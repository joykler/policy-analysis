Vergunningverlening, toezicht en handhaving (VTH) door het Openbaar Lichaam Saba 
 
 
Eilandsverordening Marien Milieu Saba 
 
Het BC heeft een zoneringsplan voor het Saba National Marine Park ingesteld. Er 
zijn geen beheerplannen voor de natuurparken vastgesteld. 
 
• Het is verboden om handelingen te verrichten in strijd met het zoneringsplan in 
het Saba National Marine Park. Dit zoneringsplan moet vastgesteld worden bij 
eilandsbesluit (artikel 2 EVmS). Er is een zoneringsplan vastgesteld bij 
Eilandsbesluit Marien Milieu (25 juni 1987, na staatskundige wijziging 10 
oktober 2010).  
• Het natuurpark is onderverdeeld in de volgende zones: algemeen gebruik, 
duikrecreatie, ankering en algemeen recreatief gebruik.  
Het is verboden meerboeien te vernielen, beschadigen, verwijderen of plaatsen 
zonder schriftelijke toestemming van het BC (artikel 10). Er zijn geen nadere 
voorschriften voor het gebruik van meerboeien vastgesteld.  
• Het is verboden in het Saba Nationaal Marine Park handelingen te verrichten die 
schadelijk zijn voor het marien milieu (artikel 8 EVmS). Ook is het verboden 
enige stof te lozen in, of uitvloeiend naar het Saba Nationaal Marine Park, met 
uitzondering van vis of visafval, visvoer, koelwater van schepen en spoelwater 
van onderwatertoiletten van schepen (artikel 11 EVmS).  
• Op grond van artikel 14 kan het BC alleen ontheffing verlenen voor de verboden 
in de EVmS voor wetenschappelijke of educatieve doeleinden. In ‘bepaalde 
gevallen’ kan het BC ontheffing verlenen voor commerciële doeleinden. Dit geldt 
alleen voor het verbod koralen en andere op of in de bodem levende 
ongewervelde dieren en planten te doden, af te breken, te vangen of te 
verzamelen. Het begrip ‘bepaalde gevallen’ is niet verder toegelicht. Voor het 
verlenen van een ontheffing moet het BC deskundig advies inwinnen. 
 
4.1.2  Uitvoering 
Vergunningverlening 
 
Het OLS heeft geen procedure vastgesteld voor het verlenen van natuur-
vergunningen. 
 
Er zijn geen procedures of werkprocessen vastgesteld voor vergunningverlening, 
schriftelijk akkoord of voor de milieueffectrapportage. Voor een ontheffing moet 
deskundig advies worden ingewonnen door het BC. Hiervoor is geen procedure 
vastgesteld. 
 
Advisering 
Het OLS heeft geen vergunningverlener aangesteld voor natuurvergunningen. Voor 
alle zaken met betrekking tot natuur wordt in het algemeen de SCF om advies 
gevraagd. 
 
Milieueffectrapportage (m.e.r.) en m.e.r.-adviezen 
Ontwikkelingen of veranderingen van de kustzone die het marien milieu van het 
Saba Marien Park kunnen beïnvloeden moeten voorafgegaan worden door een 
onafhankelijke m.e.r.. Er zijn geen regels vastgesteld waaraan een m.e.r. moet 
voldoen. 
 
  
Pagina 27 van 39
