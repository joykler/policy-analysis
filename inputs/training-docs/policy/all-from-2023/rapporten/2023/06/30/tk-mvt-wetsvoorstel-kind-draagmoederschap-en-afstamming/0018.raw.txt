draagmoeder wordt achtergehouden of dat de draagmoeder onder ongewenste druk komt te staan 
om aan het traject deel te nemen. De genoemde gevaren zijn niet denkbeeldig. 
Draagmoederschap tegen betaling is thans een maatschappelijke realiteit. Daarbij speelt een rol 
dat de kinderwens zo sterk kan zijn dat ouders in spe bereid zijn ver te gaan om een kind te 
krijgen; verwezen zij naar de paragraaf 4. over dilemma’s en risico’s bij draagmoederschap.  
Er is een wettelijk systeem opgezet waarin de rechten en belangen van kinderen, draagmoeders 
(en eventuele partners) en wensouders zijn geregeld en waarbij wensouders worden gestimuleerd 
om te kiezen voor een verantwoord draagmoederschapstraject. Na onder meer voorlichting en 
counseling van de draagmoeder en de wensouders en op basis van een overeenkomst tussen 
wensouders en draagmoeder kan de rechter voorafgaand aan de zwangerschap komen tot een 
gerechtelijke toekenning van het ouderschap.  
De regeling laat de mogelijkheid open om in de overeenkomst een bepaalde financiële 
compensatie voor het draagmoederschap overeen te komen. Het betreft evenwel slechts een 
compensatie voor de kosten en inkomstenderving die met het draagmoederschap verband houden. 
Hiermee wordt voorkomen dat een draagmoeder in een mindere (financiële) positie komt te 
verkeren als gevolg van het draagmoederschapstraject. Deze compensatie mag niet meer zijn dan 
de bij amvb vastgestelde maximaal toegestane vergoedingen. Betalingen doen aan de 
draagmoeder die uitgaan boven het bij amvb vastgestelde maximaal toegestane bedrag leveren 
een strafbaar feit op.  
 
Naar het oordeel van de regering brengt de voorgestelde regeling mee dat geen sprake is van een 
economische activiteit die tegen vergoeding wordt verricht, in de zin van artikel 57 VWEU en de 
Dienstenrichtlijn. De regering ziet overigens duidelijke aanwijzingen dat vanuit Unierechtelijk 
perspectief het uitgangspunt van een vrijwillige, altruïstische daad, waarvoor geen betaling 
plaatsvindt, niet in de weg staat aan het bieden van een financiële compensatie. 
Aanknopingspunten hiervoor vindt de regering op het, in juridisch-ethisch opzicht met 
49
draagmoederschap vergelijkbare, gebied van de orgaandonatie. Altruïsme vormt op basis van 
50
Europees recht een belangrijke factor bij onder andere orgaandonaties. Dit is ook in lijn met 
artikel 3 van het Handvest van de grondrechten van de Europese Unie, dat financieel voordeel uit 
het menselijk lichaam of bestanddelen daarvan verbiedt. Lidstaten dienen ervoor te zorgen dat 
donaties van organen van levende en overleden donoren vrijwillig en onbetaald zijn en, indien er 
sprake is van een financiële vergoeding, deze niet meer bedraagt dan de gemaakte kosten en 
51
inkomstenderving in relatie tot de handeling. Het beginsel van onbetaalde donatie belet lidstaten 
52
dus niet om mogelijk te maken dat levende donoren een vergoeding ontvangen. Aan de lidstaten 
wordt uitdrukkelijk overgelaten de voorwaarden te bepalen waaronder een dergelijke vergoeding 
mag worden verleend, waarbij wordt vermeden dat er financiële prikkels of voordelen voor 
potentiële donoren zijn. Net als de richtlijn inzake orgaantransplantatie zorgt de voorgestelde 
regeling van het draagmoederschap ervoor, bijvoorbeeld door bij amvb te bepalen welke maximale 
vergoedingen aan de draagmoeder zijn toegestaan, dat de financiële compensatie beperkt blijft tot 
het vergoeden van de kosten en van inkomstenderving die met het draagmoederschap verband 
53
houden. Vermeden wordt dat er financiële prikkels of voordelen voor potentiële draagmoeders 
zijn. Onder deze omstandigheden acht de regering de conclusie gerechtvaardigd dat de financiële 
compensatie geen afbreuk doet aan het uitgangspunt van vrijwillig en onbetaald 
draagmoederschap. Gelet hierop meent de regering dat draagmoederschap in de voorgestelde 
regeling niet kan worden gekwalificeerd als een economische activiteit die tegen vergoeding wordt 
verricht, in de zin van artikel 57 VWEU en de Dienstenrichtlijn. 
 
                                                 
49
 Zie Richtlijn 2010/53/EU van het Europees Parlement en de Raad van 7 juli 2010 inzake kwaliteits- en 
veiligheidsnormen voor menselijke organen, bestemd voor transplantatie 
50
 Zie overweging 19 van voornoemde richtlijn. 
51
 Artikel 13, eerste lid, van de richtlijn.  
52
 Artikel 13, tweede lid, van de richtlijn. 
53
 Vergelijk in dit verband tevens het derde lid van artikel 13 van de richtlijn, waarin is geregeld dat de 
lidstaten het onder de aandacht brengen van de behoefte aan, of de beschikbaarheid van, organen verbieden 
wanneer daarmee beoogd wordt financiële of vergelijkbare voordelen aan te bieden of te behalen. Het 
bestaande bemiddelingsverbod voor draagmoederschap komt daarmee overeen.
