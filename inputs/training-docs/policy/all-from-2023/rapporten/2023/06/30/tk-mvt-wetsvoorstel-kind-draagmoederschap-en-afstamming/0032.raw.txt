controleren. Bij de voorbereiding van de regeling is een dergelijke verplichting overwogen, maar 
hiervan is afgezien. Voor de onderbouwing hiervan wordt verwezen naar paragraaf 7.2. hiervoor. 
Defence for Children pleit nog voor het strafbaar stellen van de wensouders bij het gebruik van 
anonieme donoren in het geval van buitenlands draagmoederschap. Deze suggestie is niet 
overgenomen.  
In Nederland kan geen gebruik gemaakt worden van anoniem gedoneerde ei- of zaadcellen bij een 
behandeling in een Nederlandse kliniek, omdat de klinieken verplicht zijn de gegevens van de 
donor door te geven aan de Stichting donorgegevens kunstmatige bevruchting. Dit is ook het 
geval wanneer in een Nederlandse kliniek gebruik gemaakt wordt van buitenlandse ei- of 
zaadcellen. Als de behandeling in het buitenland plaatsvindt is hier echter geen zicht op. Wel heeft 
de NVOG in februari 2020 het standpunt ingenomen dat voor handelingen ten behoeve van 
anonieme donatie van eicellen, sperma of embryo’s niet de hulp van Nederlandse gynaecologen 
kan worden ingeroepen. En een in Nederland werkende gynaecoloog werkt niet mee aan de 
monitoring van fertiliteitstrajecten en voert geen onderzoeken uit in opdracht van buitenlandse 
69
fertiliteitsklinieken waarbij gebruikgemaakt wordt van anonieme donoren. Hiermee wordt feitelijk 
ontmoedigd om in het buitenland gebruik te maken van anonieme geslachtscellen. De 
voorgestelde regeling zet in aanvulling daarop substantiële stappen ter versterking van het recht 
van het kind op die informatie. Hoewel deze informatie zonder meer van groot belang kan zijn 
voor een kind, kan een overheid gelet op de aard van die informatie niet waarborgen dat die 
kennis altijd beschikbaar komt, zonder dat onaanvaardbaar diep zou worden ingegrepen in de 
persoonlijke levenssfeer van de betrokkenen. In het verlengde daarvan past in deze regeling geen 
strafbaarstelling van het gebruik van anonieme zaadcel- of eiceldonoren in het buitenland, al dan 
niet bij draagmoederschap. 
 
c. Procedure tot gerechtelijke toekenning ouderschap na draagmoederschap 
Door verschillende respondenten is het belang onderschreven van voorlichting en counseling 
voorafgaand aan het draagmoederschapstraject. Tevens is daarbij in de reacties hier en daar een 
voorschot genomen op de inhoud van de voorlichting en counseling. De voorlichting en counseling 
zal verder worden uitgewerkt in lagere regelgeving op grond van artikel 1:215, tweede lid, BW van 
het voorstel. Tijdens het algemeen overleg met de Tweede Kamer over ‘herijking ouderschap’ is 
door de Minister voor Rechtsbescherming toegezegd dat onder meer belangenorganisaties zullen 
70
worden betrokken bij de totstandkoming van die regelgeving. Vanuit de Stichting Wensouders en 
de Stichting DuRF is tevens benadrukt dat de te volgen procedure niet te lang zou moeten duren 
en dat de inhoud van de counseling er niet toe zou moeten leiden dat er sprake is van een soort 
ouderschapsexamen. Ook de RSJ heeft gewezen op het feit dat counseling zo kan worden ervaren, 
mede vanwege het feit dat eventuele contra-indicaties worden doorgegeven aan de rechter.  
De RSJ steunt de keuze om de beoordeling van draagmoederschap bij de rechter te leggen, maar 
heeft tevens verzocht om een nadere onderbouwing van deze keuze, gelet op de drempel die een 
gang naar de rechter opwerpt. In reactie daarop is van belang op te merken dat op dit punt het 
advies van de Staatscommissie Herijking ouderschap is gevolgd. Een rol voor bijvoorbeeld een 
notaris werd door de Staatscommissie onvoldoende geacht om de bescherming van de belangen 
van kind en draagmoeder te waarborgen. Voor de overdracht van een kind aan wensouders achtte 
zij, ook gelet op de jurisprudentie van het EHRM met betrekking tot adoptie, een rechterlijke 
beoordeling noodzakelijk. Een rol voor de rechter sluit ook aan bij het gegeven dat de rechter in 
het huidige stelsel een rol heeft bij iedere beëindiging van juridisch ouderschap; door adoptie, 
vernietiging of nietigverklaring van een erkenning of ontkenning van het ouderschap. Daarbij valt 
te verwachten dat een rechterlijk oordeel de erkenningskansen van het juridisch ouderschap na 
draagmoederschap in het buitenland zal vergroten. Omgekeerd vereist de regeling voor erkenning 
van rechtswege na draagmoederschap eveneens een rechterlijke beoordeling in het buitenland. 
De Rvdr merkt op dat de toegevoegde waarde van een toetsing vooraf door de rechter sterker zou 
worden indien nadien wordt nagegaan of het ouderschap daadwerkelijk zo is ontstaan als 
                                                 
69
 Zie: www.nvog.nl/wp-content/uploads/2020/02/NVOG-standpunt-Niet-meewerken-aan-
vruchtbaarheidsbehandelingen-waarbij-gebruikgemaakt-wordt-van-eicellen-sperma-of-embryos-van-
anonieme-donoren-20-2-2020.pdf. 
70
 Kamerstukken II 2019-2020, 33836, nr. 54. 
32
