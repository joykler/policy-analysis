toegestaan. 
Nogmaals zij benadrukt dat de toegestane maximale vergoedingen moeten worden onderscheiden 
van betalingen voor de overdracht van het ouderschap over een kind (zie paragraaf 6.3). De 
onkostenvergoeding en tegemoetkoming zijn immers gelijk als het kind niet gezond is of komt te 
overlijden tijdens de geboorte. Dat geldt niet voor betalingen voor de overdracht van het 
ouderschap over een kind waarbij een (gezond) kind door de wensouders als voorwaarde wordt 
gesteld voor de betaling. Het doen van een dergelijke betaling is te allen tijde strafbaar op grond 
van artikel 151ca Sr. 
Hoewel de rechter bij toekenning van het ouderschap na draagmoederschap toetst of niet uit de 
draagmoederschapsovereenkomst of anderszins blijkt dat de draagmoeder meer dan de bij amvb 
vastgestelde vergoeding is of zal worden uitgekeerd, zou het effect van deze regeling beperkt zijn 
als overtreding ervan niet kan worden gesanctioneerd. Met deze strafbaarstelling wordt dit daarom 
mogelijk gemaakt.  
 
Het doen en ontvangen van betalingen voor draagmoederschap die de bij amvb bepaalde 
maximale vergoedingen te boven gaan, wordt strafbaar gesteld in het voorgestelde artikel 442b 
Sr. De wensouders en de draagmoeder kunnen beiden worden aangesproken op grond van dit 
artikel. Het betreft een overtreding waarvoor hechtenis van ten hoogste zes maanden of geldboete 
van de derde categorie kan worden opgelegd.  
 
Zoals hierboven is aangegeven zal opsporing en vervolging van de strafbaar gestelde gedragingen 
niet eenvoudig zijn. Aangezien dit artikel alleen betrekking heeft op Nederlandse 
draagmoederschapstrajecten kunnen zich vaker situaties voordoen waarin signalen over hoge 
vergoedingen met opsporingsinstanties worden gedeeld, bijvoorbeeld omdat personen in de 
omgeving van de draagmoeder melden dat zij geld van de wensouders heeft gekregen. Als die 
situatie zich voordoet, is strafrechtelijk optreden mogelijk op grond van dit artikel. 
 
6.5. Verhouding strafbaarstellingen  
Hoewel de twee strafbepalingen betrekking hebben op verschillende gedragingen kunnen zij in 
sommige situaties beide toepassing vinden. Daarom wordt in deze paragraaf de verhouding tussen 
de artikelen 151ca en 442b Sr verduidelijkt.  
Voor strafbaarheid op grond van artikel 151ca Sr is vereist dat degene die, om het ouderlijk gezag 
over een kind te verwerven dan wel anderszins duurzaam de verzorging en opvoeding van een 
kind op zich te nemen, betalingen of voordelen geeft of de belofte daarvan doet aan degene van 
wie of door tussenkomst van wie hij het ouderlijk gezag of de verzorging en opvoeding wil 
overnemen of heeft overgenomen. Het gaat dan om betalingen voor de overdracht van het 
ouderschap over het kind. Het oogmerk van degene die de betaling of het voordeel geeft of de 
belofte doet is gericht op het verwerven van het ouderschap over een kind. Bij 
draagmoederschapstrajecten kan het bijvoorbeeld gaan om betalingen, zoals een bepaald 
percentage van een totaalbedrag, die enkel worden gedaan als een (gezond) kind aan de 
wensouders wordt overgedragen of betalingen die moeten worden teruggegeven als van de 
overdracht van het ouderschap wordt afgezien. Wensouders en tussenpersonen die voor dit doel 
betalingen of voordelen geven of daartoe beloften doen zijn strafbaar indien zij deze gedraging in 
Nederland, of, als het Nederlanders zijn, in het buitenland begaan. Artikel 151ca Sr kan betrekking 
hebben op betalingen aan een draagmoeder voor de overdracht van het ouderschap over een kind, 
maar deze bepaling is hier niet toe beperkt. Het kan bijvoorbeeld ook gaan om betalingen voor 
meewerken aan de adoptie van het kind.  
In Nederland is een van de voorwaarden voor de gerechtelijke toekenning van het ouderschap na 
draagmoederschap dat niet uit de draagmoederschapsovereenkomst of anderszins blijkt dat aan 
de draagmoeder meer dan een maximaal toegestane vergoeding is of zal worden uitgekeerd of 
anderszins blijkt van een afhankelijkheidsrelatie die de vrije instemming van de draagmoeder 
negatief kan be√Ønvloeden (artikel 1:215 BW). Bij amvb worden de kostenposten aangewezen die 
voor vergoeding in aanmerking komen, wordt de wijze bepaald waarop de hoogte van de 
maximale vergoeding per kostenpost kan worden vastgesteld en wordt de maximale hoogte 
bepaald van de aanvullende tegemoetkoming die maandelijks aan de draagmoeder kan worden
