59
hoge vergoedingen voor in verband met zijn bemiddeling verrichte diensten mag betalen. 
Handelen in strijd met deze bepaling betreft een overtreding die op grond van artikel 27 Wobka 
kan worden gesanctioneerd met een geldboete. Deze strafbepaling ziet echter niet op de  
(aspirant-)adoptiefouders zelf. Hoewel (aspirant-)adoptiefouders worden geacht de biologische 
ouders of verantwoordelijke voor het kind niet te betalen en het tegengaan van geldelijk gewin in 
de adoptieprocedure in Nederland wordt gecontroleerd door de vergunninghouders conform het 
60
kwaliteitskader vergunninghouders interlandelijke adoptie , kunnen (aspirant-)adoptiefouders die 
hen toch een betaling geven daarvoor niet worden bestraft. 
Het beroeps- of bedrijfsmatig optreden als tussenpersoon bij draagmoederschap of de overdracht 
van het ouderschap over een kind is reeds strafbaar (artikel 151b en 151c Sr). Deze bepalingen 
betreffen het handelen van tussenpersonen in Nederland. Als niet kan worden bewezen dat een 
tussenpersoon beroeps- of bedrijfsmatig optreedt, betekent dit in de huidige praktijk echter dat 
deze tussenpersoon niet kan worden vervolgd. 
 
Voor de situaties waar het in dit wetsvoorstel om gaat, volstaan de hiervoor kort besproken 
strafbepalingen niet omdat zij niet zien op het geven van betalingen voor de overdracht van het 
ouderschap over een kind of voor de fysieke overdracht van een kind.  
 
6.3. Strafbaarstelling betalen overdracht ouderschap 
Tegen de achtergrond van het voorgaande is de regering van mening dat de belangen van 
kinderen op meer afdoende wijze door de wet moeten worden beschermd. Om deze reden wordt in 
artikel 151ca Sr een afzonderlijke strafbaarstelling voorgesteld voor het betalen voor de 
overdracht van het ouderschap over een kind. Het doel van deze strafbaarstelling is de 
bescherming van de waardigheid van het kind door te voorkomen dat een kind tot handelswaar 
wordt gereduceerd. Deze strafbepaling betreft zowel het betalen voor de fysieke overdracht van 
een reeds geboren kind als betalingen aan draagmoeders die enkel zien op het verlenen van 
medewerking aan de overdracht van het juridisch ouderschap over een kind. Vergoedingen die 
bijvoorbeeld worden uitgekeerd nadat een kind gezond ter wereld is gebracht en daadwerkelijk 
wordt overgedragen aan de wensouders of betalingen die onder die voorwaarde zijn verricht, 
moeten worden gezien als een vergoeding voor de overdracht van het ouderschap over een kind 
en zijn dan ook niet toegestaan.  
Artikel 151ca Sr betreft een misdrijf, strijdig met de fundamentele rechten van het kind. Een 
strafmaximum van twee jaren gevangenisstraf of geldboete van de vierde categorie acht de 
regering hiervoor passend.  
 
Het komt regelmatig voor dat wensouders bij het realiseren van een kinderwens uitwijken naar 
andere landen. De Staatscommissie heeft zorgen geuit over sommige praktijken rond 
draagmoederschap, ook in het buitenland. In verschillende landen is de positie van de 
draagmoeder onvoldoende beschermd, is het onderscheid tussen draagmoederschap en 
61
kinderkoop niet scherp te maken en ligt zelfs kinderhandel op de loer.  
Indien wensouders kiezen voor een traject in het buitenland om het ouderschap over een kind te 
verkrijgen, zijn zij dikwijls afhankelijk van een tussenpersoon of een organisatie die voor hen 
bemiddelt met de ouders of verzorgers van een kind of met een draagmoeder en assisteert bij de 
juridische vormgeving van het ouderschap van de wensouders. Deze bemiddeling kan bijdragen 
aan een zorgvuldig verloop van de procedure en de tussenpersoon kan de betrokkenen goede 
voorlichting en begeleiding bieden. Wensouders betalen de tussenpersoon of -organisatie in 
sommige gevallen voor deze dienstverlening; dergelijke betalingen blijven ook onder dit 
wetsvoorstel toegestaan. De genoemde afhankelijkheid kan echter ook misbruik in de hand werken 
door de kwetsbare positie van de wensouders en/of draagmoeder. Bovendien kan de marktwerking 
er bij bemiddeling voor zorgen dat commerciÃ«le belangen voorop worden gesteld in plaats van het 
                                                 
59
 Artikel 20, derde lid, WOBKA. 
60
 Kwaliteitskader Vergunninghouders Interlandelijke Adoptie, mei 2013, 
http://www.nederlandseadoptiestichting.nl/files/5615/5360/6865/kwaliteitskader_VHs_2e_herziene_versie_27
_mei_2013.pdf.    
61
 Rapport Staatscommissie Herijking ouderschap, december 2016, p. 458.
