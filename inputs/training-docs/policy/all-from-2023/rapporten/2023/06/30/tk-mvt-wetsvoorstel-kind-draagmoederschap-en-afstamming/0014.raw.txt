De draagmoeder en de wensouders moeten meerderjarig zijn om het verzoek te kunnen doen aan 
de rechter. Daarnaast zijn er harde medische leeftijdsgrenzen voor het ondergaan van de 
44
medische behandeling die een rol spelen. Bij interlandelijke adoptie gelden maximum 
leeftijdsgrenzen, met daaraan gekoppeld een afwijkingsmogelijkheid. Reden voor deze 
leeftijdsgrens is het idee dat de interlandelijke adoptie op zich een traumatische ervaring is en dat 
- voor zover mogelijk - moet worden voorkomen dat het betrokken kind op (relatief) korte termijn 
opnieuw een verlieservaring te verwerken krijgen. Die overwegingen gelden niet op dezelfde wijze 
in het geval van draagmoederschap. 
Een hoge leeftijd kan wel een rol spelen binnen de counseling en in de beoordeling door de 
rechter. Het is mogelijk dat het belang van het kind zich verzet tegen ouderschap van wensouders 
mede in verband met de leeftijd van de betrokkenen. Dan kan de rechter het verzoek om 
ouderschap na draagmoederschap om die reden afwijzen. Dat kan aan de orde zijn als de twee 
wensouders beiden op leeftijd zijn. Het is daarbij niet de hoge leeftijd op zichzelf die kan leiden tot 
de conclusie dat het belang van het kind zich tegen ouderschap verzet. Algemeen maatschappelijk 
geaccepteerd is immers ouderschap (doorgaans vaderschap) dat ontstaat op oudere leeftijd. Het 
betreft hierbij met name het wegen van het risico dat het kind vroegtijdig zonder ouder of ouders 
raakt. Een leeftijd van 45 of 75 maakt hierbij evident verschil. Daarbij zal de rechter mee kunnen 
wegen welke informatie beschikbaar is over de gezondheid van betrokkenen, alsmede de sociale 
omgeving die wensouders zal steunen bij de verzorging en opvoeding van het kind. 
Maar ook als de draagmoeder nog erg jong is, kunnen het belang van het kind en haar eigen 
belang zich verzetten tegen draagmoederschap. Als de draagmoeder nog geen eigen voltooid gezin 
heeft, is dit een sterke aanwijzing dat de keuze voor draagmoederschap niet in haar belang noch 
45
het belang van het toekomstige kind is. Dit aspect zal tevens aan de orde komen bij de 
counseling van de draagmoeder.  
De rechter kan tevens de raad voor de kinderbescherming vragen om nader onderzoek te 
verrichten, bijvoorbeeld als hij twijfelt aan de geschiktheid van de wensouders of draagmoeder. Dit 
kan bijvoorbeeld het geval zijn als uit de counseling contra-indicaties naar voren komen bij ofwel 
de draagmoeder ofwel de wensouders.  
 
Herroepen toekenning door rechter 
De uitgebreide voorlichting en counseling vooraf zijn ervoor bedoeld dat alle partijen geïnformeerd 
instemmen met het traject en beoogt om problemen over niet met elkaar strokende verwachtingen 
van partijen te voorkomen. Echter, onverwachte omstandigheden zijn nooit geheel te voorkomen. 
Er kunnen bedenkingen ontstaan bij een van de partijen waardoor zij het draagmoederschap niet 
voort willen zetten. Er is dan altijd een gang naar de rechter nodig.  
Is de draagmoeder nog niet of niet meer zwanger, dan herroept de rechter de beschikking tot 
toekenning van het ouderschap na draagmoederschap op verzoek van de draagmoeder of de 
wensouders zonder meer. Het belang van het toekomstige kind speelt op dat moment nog geen 
rol. Het zelfbeschikkingsrecht van de draagmoeder en de wensouders is in dit geval 
doorslaggevend. 
Zowel tijdens de zwangerschap als binnen een periode van drie maanden na de geboorte van het 
betrokken kind, kan de draagmoeder de rechter verzoeken de beschikking te herroepen indien zij 
door bedreiging, dwaling of bedrog tot draagmoederschap is bewogen. Bedreiging, dwaling of 
bedrog raakt direct aan de vrije instemming van de draagmoeder. Mede in het licht van artikel 6 
46
van het VN-Vrouwenverdrag moet in dat geval worden uitgegaan van herroeping van de 
toekenning van ouderschap na draagmoederschap. In het geval van een wijziging van 
                                                 
44
 Op basis van het Modelreglement Embryowet. Die ligt voor de draagmoeder bijvoorbeeld op maximaal 49 
(tot 50) jaar in geval gebruik gemaakt wordt van een eiceldonor, of op maximaal 42 (tot 43) jaar indien het 
gaat om laagtechnologisch draagmoederschap met medische begeleiding. Het VUMC en het Nij Geertgen 
centrum voor vruchtbaarheid hanteren een striktere grens van 45 jaar voor de draagmoeder. De medische 
beroepsgroep behoudt het recht om op grond van hun professionele overwegingen (vastgelegd in richtlijnen) 
deze leeftijdsgrenzen te hanteren. 
45
 Zie in dit verband tevens het NVOG-standpunt Geassisteerde voortplanting met gedoneerde gameten en 
gedoneerde embryo’s en draagmoederschap, juni 2016. 
46
 Verdrag inzake de uitbanning van alle vormen van discriminatie van vrouwen, New York 18 december 1979, 
Trb. 1980, 146. 
14
