bedoeling te bewerkstelligen dat familierechtelijke betrekkingen worden gevestigd tussen het kind 
en de wensouders en dat die met de draagmoeder worden verbroken. 
Er zijn twee verschillende vormen van draagmoederschap: laagtechnologisch en hoogtechnologisch 
draagmoederschap. Bij laagtechnologisch of traditioneel draagmoederschap wordt de draagmoeder 
zwanger via kunstmatige inseminatie (zelf thuis uitgevoerd of eventueel met medische 
begeleiding). De eicel is dan per definitie afkomstig van de draagmoeder en de draagmoeder en 
het kind zijn genetisch verwant. Bij hoogtechnologisch of ivf-draagmoederschap wordt door middel 
van in-vitrofertilisatie (ivf) in het laboratorium een eicel bevrucht met een zaadcel. Als daaruit een 
embryo ontstaat, wordt deze in de baarmoeder van de draagmoeder geplaatst. De eicel die voor 
de bevruchting is gebruikt, is dan doorgaans niet van de draagmoeder afkomstig, maar van de 
wensmoeder of eventueel van een donor. De draagmoeder is dan niet genetisch verwant aan het 
kind. Hoogtechnologisch draagmoederschap is in Nederland sinds 1997 onder strikte voorwaarden 
11 12
toegestaan. In 1998 werd gestart met ivf-draagmoederschap. In Nederland zijn thans enkele 
klinieken die een behandeling in het kader van hoogtechnologisch draagmoederschap aanbieden. 
Deze klinieken hanteren de geldende regelgeving en standpunten en richtlijnen van de 
13
beroepsgroep. Voorwaarden zijn onder andere dat er een medische indicatie is en dat er 
14
medische, psychologische en juridische voorlichting en counseling moet plaatsvinden. Momenteel 
kunnen bij één kliniek wensouders terecht die beiden het genetisch materiaal leveren. Twee 
andere klinieken bieden thans ook ivf-draagmoederschap aan waarbij met één van de wensouders 
een genetische band bestaat. Dit is in lijn met het standpunt van de beroepsgroep van 
15
gynaecologen (NVOG). Hierdoor is bij deze twee klinieken de behandeling nu ook toegankelijk 
voor mannenparen.   
De NVOG beveelt aan om expertise ten aanzien van ivf-draagmoederschap op te bouwen in een 
beperkt aantal centra in Nederland. Het standpunt van de NVOG is bevestigd in de geactualiseerde 
16
versie van het Modelreglement Embryowet.   
Er zijn geen betrouwbare gegevens over het aantal keren dat draagmoederschap jaarlijks in 
Nederland voorkomt. Er bestaat op dit moment immers niet één standaardroute naar ouderschap 
voor wensouders. De inschatting op basis van signalen uit de praktijk is dat het gaat om een 
relatief beperkt aantal gevallen op jaarbasis (enkele tientallen), maar dat dit aantal wel 
17
toeneemt.  
 
2.3. Nederlands wettelijk kader  
 
2.3.1. Strafbaarstelling 
In Nederland is draagmoederschap niet verboden, ook betaald draagmoederschap niet. 
Wensouders kunnen een draagmoeder binnen de eigen familie- en vriendenkring zoeken. 
Bevordering van (commercieel) draagmoederschap, bijvoorbeeld door via een website een 
18
platform te bieden voor draagmoeders en wensouders, is in Nederland wel verboden. 
Wensouders mogen ook niet - bijvoorbeeld via sociale media - openbaar maken dat ze een 
draagmoeder zoeken. Of andersom: een draagmoeder mag niet openbaar maken dat ze op zoek is 
naar wensouders. 
 
                                                 
11
 Daarvoor verbood het IVF planningsbesluit uit 1989 handel in eicellen en eiceldonatie in combinatie met 
draagmoederschap. 
12
 In onderzoeksverband in het Zaans Medisch Centrum De Heel, gestopt in 2004.  
13
 Zoals vereist in het Planningsbesluit in-vitrofertilisatie 2016, bijlage 3. Zie onder andere het Modelreglement 
Embryowet en het NVOG-standpunt ‘Geassisteerde voortplanting met gedoneerde gameten, gedoneerde 
embryo’s en draagmoederschap’.  
14
 Pedagogische, psychologische en sociale hulpverlening en advisering. 
15
 NVOG-standpunt ‘Geassisteerde voortplanting met gedoneerde gameten, gedoneerde embryo’s en 
draagmoederschap’.  
16
 Kamerstukken II 2018/19, 30 486, nr. 20. 
17
 Zie op dit punt tevens het rapport van de Staatscommissie Herijking ouderschap, p. 119. Wel is de indruk 
dat de aandacht voor draagmoederschap in de media toeneemt. 
18
 Zie artikel 151b en artikel 151c Wetboek van Strafrecht.  
4
