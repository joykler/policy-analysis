kind vanaf geboorte kan worden ingeschreven op het adres van de wensouder(s). Het kind wordt 
ingeschreven op het adres van de (wens)ouder die als eerste op de geboorteakte staat vermeld. In 
het Besluit Burgerlijke Stand (BBS) zal worden bepaald welke gegevens en in welke volgorde op een 
geboorteakte van een kind geboren na draagmoederschap worden opgenomen. Als de wensouders 
niet op hetzelfde adres staan ingeschreven en het kind gaat op het adres van de als tweede op de 
geboorteakte vermelde (wens)ouder verblijven, zal een aangifte van adreswijziging  moeten 
plaatsvinden (art. 2.20 Wet BRP). Ditzelfde geldt voor de situatie waarin het kind bij de draagmoeder 
gaat wonen. 
 
Artikel XIII Evaluatiebepaling  
Voor een toelichting op deze bepaling wordt verwezen naar par. 7.6 van het algemeen deel van deze 
toelichting. 
 
Artikel XIV Samenloopbepaling wetsvoorstel introductie gecombineerde geslachtsnaam 
Met deze bepaling wordt de samenloop geregeld met het wetsvoorstel tot introductie van een 
gecombineerde geslachtsnaam.  
 
Artikel XV Samenloopbepaling wetsvoorstel wijziging van de Wet donorgegevens 
kunstmatige bevruchting  
Deze bepaling regelt de samenloop met het wetsvoorstel tot wijziging van de Wet donorgegevens 
kunstmatige bevruchting (Wdkb) (Kamerstukken 35 870). Op grond van dat wetsvoorstel wordt de 
naam van de Stichting donorgegevens kunstmatige bevruchting gewijzigd in College 
donorgegevens kunstmatige bevruchting. Deze naamswijziging noopt ook tot aanpassing van 
verwijzingen in bepalingen van het onderhavige wetsvoorstel respectievelijk naar aanleiding 
daarvan ingevoerde bepalingen. 
Verder geldt in onderhavig wetsvoorstel ten aanzien van de gegevens in het 
draagmoederschapsregister een bewaartermijn van honderd jaar vanaf de dag dat het kind wordt 
geboren. Gelet op de samenhang met het in de Wdkb geregelde register is het wenselijk om voor 
de in dat register opgenomen gegevens eveneens een bewaartermijn van honderd jaar aan te 
houden. Daartoe strekt de onderhavige samenloopbepaling. 
 
Artikel XVI Inwerkingtreding 
Bij de inwerkingtreding van dit voorstel zullen de vaste verandermomenten in acht worden genomen, 
tenzij vanwege de benodigde implementatietermijn voor betrokken organisaties of overwegingen 
van efficiÃ«ntie bij de invoering van wensouderverlof door het UWV een ander moment meer 
aangewezen is. 
 
Deze toelichting wordt ondertekend mede namens de Minister van Onderwijs, Cultuur en 
Wetenschap. 
 
De Minister voor Rechtsbescherming,
