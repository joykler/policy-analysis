Voor de IPR-aspecten van de regeling is op hoofdlijnen aangesloten bij het eerdere advies van de 
71
Staatscommissie IPR. Deze aspecten zijn vervolgens opnieuw voorgelegd aan de 
Staatscommissie IPR. De Staatscommissie IPR heeft daarbij desgevraagd toegelicht waarom naar 
haar oordeel niet kan worden volstaan met de eis van een gewone verblijfplaats voor toegang tot 
de regeling (artikel 1:215, eerste lid, onder j, BW), maar dat (tevens) voorzien zou moeten 
worden in een specifieke regeling van de rechtsmacht van de Nederlandse rechter waarbij 
eveneens aangehaakt wordt bij de gewone verblijfplaats van de draagmoeder en de wensouders. 
Dit zou onder meer kunnen leiden tot een erkenning van in Nederland ontstaan ouderschap na 
draagmoederschap in het buitenland. Tevens zou dit een aantal kwesties oplossen rond de 
rechtsmacht bij vervolgprocedures. Aan dit advies van de Staatscommissie IPR is gehoor gegeven. 
Het voorstel is daartoe aangevuld met een specifieke rechtsmachtregeling in een nieuw artikel 3a 
van het Wetboek van Burgerlijke Rechtsvordering. 
Daarnaast is onder andere door de Staatscommissie IPR beargumenteerd dat een specifieke 
regeling voor het bestaan van gezag na erkenning van ouderschap na draagmoederschap onnodig 
is, nu hiervoor reeds een sluitende regeling bestaat op grond van internationale verdragen 
alsmede het commune internationaal privaatrecht. Dit heeft geleid tot het schrappen van deze 
regeling uit het voorgestelde artikel 10:101a BW. 
Door een respondent is gevraagd naar de verhouding tussen artikel 10:101a en artikelen 10:100 
en 10:101 BW betreffende de erkenning van familierechterlijke betrekkingen na 
draagmoederschap die zijn vastgesteld in het buitenland. Ook de Rvdr heeft gevraagd om 
verduidelijking van de verhouding, door in artikel 10:101a expliciet te maken aan de hand van 
welk toetsingskader de rechter een beslissing of akte dient te beoordelen. Aan dit laatste advies is 
tegemoet gekomen door aanvulling van leden 1 en 2 van artikel 10:101a BW. Hier is ter 
verduidelijking opgemerkt dat de afwijking van artikel 10:101a ten opzichte van artikelen 10:100 
en 10:101 BW enkel bestaat uit de vraag of erkenning van rechtswege aan de orde is, of niet. De 
opsomming van omstandigheden waaronder geen erkenning kan plaatsvinden zoals opgenomen in 
beide artikelen, waaronder de openbare orde toets, zijn onverminderd van toepassing bij een 
verzoek om erkenning op grond van artikel 10:101a BW, ongeacht of het een verzoek aan de 
rechter op grond van het eerste of tweede lid betreft of een verzoek om erkenning op grond van 
het derde lid.  
Door sommige respondenten is gevraagd waarom niet is gekozen voor een systeem vergelijkbaar 
met interlandelijke adoptie, waarbij in Nederland vooraf goedkeuring dient te worden verkregen 
door wensouders, alvorens zij een kind uit het buitenland kunnen opnemen. Het adoptiestelsel 
waaraan wordt gerefereerd heeft een verdragsrechtelijke basis in het Haags Adoptieverdrag. 
Onder dat verdrag zal een adoptie in het buitenland niet worden toegestaan zonder voorafgaand 
onderzoek naar de geschiktheid van de ouders binnen Nederland. Een dergelijk stelsel van 
tweezijdige toestemming ontbreekt voor draagmoederschap. Een kind geboren uit een 
draagmoeder heeft, behoudens in hoge uitzonderingsgevallen, een genetische band met tenminste 
één van de wensouders. Een stelsel van toestemming vooraf zou daarmee –ook gelet op de 
jurisprudentie van het EHRM- niet afdoen aan de noodzaak tot erkenning van de afstammingsband 
tussen die wensouder en het kind indien die toestemming niet vooraf is gevraagd. Voor adoptie in 
Nederland na draagmoederschap is na inwerkingtreding van dit voorstel wel vereist dat alsnog de 
voorlichting en counseling in het kader van draagmoederschap wordt voltooid. 
Tevens is gevraagd naar de gevolgen van een eventuele verhuizing naar het buitenland van 
wensouders of draagmoeder gedurende de zwangerschap. Het mag duidelijk zijn dat de eisen die 
aan het draagmoederschapstraject zijn verbonden, erop gericht zijn de toegang tot de regeling te 
beperken tot personen die duurzaam in Nederland gevestigd zijn. Een draagmoeder die gedurende 
de zwangerschap verhuist naar het buitenland loopt het risico dat de geboorteakte in het 
buitenland zal worden opgemaakt, eventueel met toepassing van buitenlands recht. Dit zal leiden 
tot een andere uitkomst van het traject, of tenminste onzekerheid over de afstamming van het 
kind. Dit risico valt niet weg te nemen in een Nederlandse regeling en onderstreept het belang van 
                                                 
71
 Staatscommissie IPR, Advies over de internationaal privaatrechtelijke aspecten van de aanbevelingen en 
voorstellen van de Staatscommissie Herijking Ouderschap in haar Rapport «Kind en ouders in de 21ste eeuw», 
Den Haag: 2019, Kamerstukken II 2018/19, 33836, nr. 42, bijlage. 
36
