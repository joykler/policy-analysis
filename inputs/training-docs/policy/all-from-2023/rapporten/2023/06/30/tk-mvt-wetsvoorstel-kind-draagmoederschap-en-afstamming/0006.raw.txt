aanstonds tot inschrijving van een (overigens correcte) buitenlandse geboorteakte na 
22
draagmoederschap kan worden overgaan. De HR heeft met het oog op het lopende wetstraject 
23
afgezien van beantwoording van de prejudiciële vragen. Wel heeft de Hoge Raad in deze 
beslissing bevestigd dat de rechter de huidige in Boek 10 BW opgenomen regels betreffende 
buitenlandse akten en buitenlandse rechterlijke beslissingen kan toepassen om in een concrete 
zaak te bepalen of de aldus tot stand gekomen afstamming van het kind in Nederland wordt 
erkend.  
 
2.5. Ontwikkelingen in internationaal verband 
In dit kader zijn relevant de op 25 februari 2021 onder auspiciën van International Social Service 
(ISS) gepubliceerde Principles for the protection of the rights of the child born through surrogacy 
24
(Verona Principles). De Verona Principles zijn opgesteld door onafhankelijke deskundigen uit 
verschillende disciplines en verschillende regio’s in de wereld. Hierin zijn richtlijnen opgenomen die 
landen moeten helpen bij het creëren van (wettelijke) waarborgen ter bescherming van de 
grondrechten van kinderen die uit draagmoederschap worden geboren. Vermeldenswaard zijn ook 
de adviezen van de speciale VN- rapporteur voor kinderhandel, kinderprostitutie en 
25
kinderpornografie van 15 januari 2018 en 15 juli 2019. Hierin zijn eveneens aanbevelingen 
opgenomen om landen te bewegen in het kader van draagmoederschap waarborgen te 
introduceren ter bescherming van de rechten van kinderen geboren uit draagmoederschap. En de 
Haagse Conferentie voor Internationaal Privaatrecht (HccH) werkt aan een mogelijk protocol voor 
de erkenning van ouderschap na draagmoederschap. 
 
26
3. Mensenrechtelijke aspecten draagmoederschap 
Voor alle direct betrokkenen bij draagmoederschap – namelijk het kind, de draagmoeder en de 
wensouders - geldt dat zij aanspraak kunnen maken op bescherming op grond van 
mensenrechten. De rechten van al deze betrokkenen vallen niet noodzakelijk samen en kunnen 
soms tegengesteld aan elkaar zijn. In de wetgeving met betrekking tot draagmoederschap dient 
dan ook een afweging te worden gemaakt tussen de rechten van de verschillende betrokkenen. 
Daarbij moet ook rekening worden gehouden met de positieve verplichting van staten om te 
handelen op een manier die het mogelijk maakt dat ouders en kind een band kunnen 
27 
ontwikkelen. Wanneer zich situaties voordoen die toekenning van gezag of verwijdering van een 
kind uit het gezin betreffen, zal de staat direct aan het recht op familie- en privéleven moeten 
toetsen en daarbij het belang van het kind als een ‘primary consideration’ (eerste overweging) 
moeten betrekken. Voor sommige onderdelen van de regeling geldt dat in Nederland reeds eerder 
een afweging is gemaakt tussen bestaande rechten. Zo is in 2004 bepaald dat de aanspraak van 
een zaadcel- of eiceldonor op privacy niet langer voorrang geniet op het recht van het kind om te 
28
weten waar het vandaan komt. In deze toelichting wordt waar nodig meer specifiek ingegaan op 
de grondrechtelijke aspecten van de regeling. Het belang van het (toekomstige) kind vormt daarbij 
het primaire uitgangspunt in de afwegingen met betrekking tot deze regeling van 
draagmoederschap. Het Europees Hof voor de rechten van de mens (EHRM) heeft dit belang 
onderstreept in relatie tot de erkenning van ouderschap na internationaal draagmoederschap. Het 
ontbreken van een specifieke Nederlandse regeling voor draagmoederschap levert op zich geen 
strijd op met artikel 8 EVRM. Wel wordt met de voorgestelde regeling meer tegemoetgekomen aan 
de beschermde belangen van het kind onder artikel 8 EVRM en de verschillende toepasselijke 
bepalingen van het Internationaal Verdrag inzake de rechten van het Kind (IVRK). De 
                                                 
22
 ECLI:NL:RBDHA:2021:13949 en ECLI:NL:RBDHA:2021:13950. 
23
 ECLI:NL:HR:2022:685. 
24
 https://www.iss-ssi.org/images/Surrogacy/VeronaPrinciples_25February2021.pdf, laatst geraadpleegd,  
6 maart 2023. 
25
 Report of the Special Rapporteur on the sale and sexual exploitation of children, including child prostitution, 
child pornography and other child sexual abuse material to the Human Rights Council van 15 januari 2018 
(A/HRC/37/60) en to the General Assembly van 15 juli 2019 (A/74/162). 
26
 Constitutionele paragraaf. 
27 
Zie bijv. EHRM 27 oktober 1994, nr. 18535/91 (Kroon t. Nederland). 
28
 Wet donorgegevens kunstmatige bevruchting, inwerkingtreding 1 januari 2004, Wet van 25 april 2002, Stb. 
2002, 240. In deze toelichting wordt niet nader ingegaan op de positie van de donor, omdat de positie van de 
donor reeds in deze wet is geregeld.
