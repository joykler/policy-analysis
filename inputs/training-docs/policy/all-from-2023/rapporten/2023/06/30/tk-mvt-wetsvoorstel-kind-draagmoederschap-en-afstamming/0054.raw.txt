12. Regeling in Caribisch Nederland 
In lijn met de kabinetsreactie op de Voorlichting van de Afdeling advisering van de Raad van State 
79
en het Interdepartementaal Beleidsonderzoek Koninkrijksrelaties is bezien of en hoe de 
voorgestelde regeling ook in Caribisch Nederland kan gaan gelden. Daarbij is ook gekeken of 
differentiaties nodig en wenselijk zijn. Op de BES is ten aanzien van draagmoederschap sprake van 
een andere context. De daar mogelijk voorkomende risico- en aandachtspunten zijn nog 
onvoldoende in kaart gebracht. Reden waarom niet wordt voorgesteld onderhavige regeling ook te 
doen gelden in Caribisch Nederland. Mogelijk dat op een later moment als daar meer zicht op is, 
voorliggende regeling ook aldaar kan worden geïntroduceerd. 
 
Artikelsgewijze toelichting 
 
Artikel I Boek 1 BW 
 
A Artikel 3  
Artikel 3 wordt aangevuld opdat bij de bepaling van de graad van bloedverwantschap ook rekening 
wordt gehouden met een gerechtelijke toekenning van het ouderschap na draagmoederschap. 
 
B Artikel 5  
In het eerste lid van artikel 5 is het uitgangspunt neergelegd dat het kind dat in familierechtelijke 
betrekking staat tot slechts één ouder, de geslachtsnaam van die ouder heeft. Eerder was daarbij 
voor de alleenstaande vader geëxpliciteerd dat dit enkel in geval van adoptie aan de orde kon zijn. 
Deze toevoeging was in feite overbodig, nu dit reeds volgde uit het systeem van de wet. Nu er naast 
adoptie ook de mogelijkheid bestaat dat een kind na draagmoederschap in familierechtelijke 
betrekking met een enkele vader komt te staan, is het wenselijk de verwijzing naar de adoptie te 
schrappen. 
In het nieuwe zesde lid wordt toegevoegd dat de wensouders bij de rechter een verklaring dienen 
af te leggen met betrekking tot de geslachtsnaam die het kind zal dragen. De NVvB heeft 
aangedrongen op een alternatieve mogelijkheid tot het afleggen van een verklaring bij de ambtenaar 
van de burgerlijke stand indien de verklaring per abuis niet is vermeld in de rechterlijke beslissing. 
Hiervan is afgezien. Uitgegaan dient te worden van de correcte toepassing van het recht door de 
rechter. Mocht vermelding van de verklaring abusievelijk toch ontbreken in de beschikking, dan kan 
de rechter op grond van artikel 32 van het Wetboek van Rechtsvordering worden verzocht om 
aanvulling van de beschikking.  
 
C Artikel 20  
Artikel 20 wordt aangevuld met de gerechtelijke toekenning van het ouderschap om een grondslag 
te bieden voor de aantekening van de rechterlijke uitspraak als latere vermelding op de 
geboorteakte. De inschrijving van de rechterlijke beslissing werkt vanaf de geboorte. Tevens wordt 
een grondslag geboden voor de opname van een herroeping van een dergelijke beschikking. Uit 
artikel 20e volgt dat de ambtenaar van de burgerlijke stand de uitspraak toegezonden krijgt van de 
griffier van de rechtbank die de herroeping heeft uitgesproken. Voor de gerechtelijke toekenning is 
in artikel 217 expliciet bepaald dat dit de ambtenaar van de burgerlijke stand is van de woonplaats 
van de draagmoeder. Voor een herroeping volgt uit het systeem van de wet dat toezending gebeurt 
aan de ambtenaar van de burgerlijke stand van de geboorteplaats van het kind, nu aan de in die 
gemeente berustende geboorteakte een latere vermelding aangaande de herroeping dient te worden 
toegevoegd. Daarnaast wordt een grondslag geboden voor het aan de geboorteakte van het kind 
toevoegen van een rechterlijke uitspraak tot beëindiging van het ouderschap.  
Voor de situatie waarin een geboorteakte moet worden opgesteld, terwijl de rechter de beslissing 
tot gerechtelijke toekenning van ouderschap reeds voor de geboorte van het kind heeft herroepen, 
terwijl de beroepstermijn pas na de geboorte van het kind vervalt, geldt het volgende. Voor de 
toezending van de beschikking door de griffier op grond van artikel 20e, eerste lid, alsmede voor de 
opname als latere vermelding door de ambtenaar op grond van artikel 20, eerste lid, is 
                                                 
79
 Kamerstukken I 2019/20, 35300 IV, D. 
54
