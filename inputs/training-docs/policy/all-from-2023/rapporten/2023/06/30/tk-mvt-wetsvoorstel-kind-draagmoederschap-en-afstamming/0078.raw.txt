en bevallingsverlof, 2. een uitkering in verband met wensouderverlof, 3. een uitkering in verband 
met adoptieverlof of ter zake van vervanging in verband met adoptieverlof, 4. een uitkering in 
verband met pleegzorgverlof of ter zake van vervanging in verband met pleegzorgverlof en 5. een 
uitkering in verband met aanvullend geboorteverlof.  Met andere woorden: als een persoon in de 
betreffende periode samenloop heeft met een uitkering in verband met zwangerschaps- en 
bevallingsverlof en een uitkering vanwege wensouderverlof, dan wordt de uitkering in verband met 
zwangerschaps- en bevallingsverlof uitbetaald en de uitkering vanwege wensouderverlof niet.  Bij 
deze rangorde is aangesloten bij de hoogte van de uitkering, de duur van de uitkering en het tijdvak 
waarin de uitkering kan worden opgenomen. Voor de volledigheid zij opgemerkt dat in dat in deze 
samenloopbepaling ook het aanvullend geboorteverlof is opgenomen. In de Wet betaald 
ouderschapsverlof is deze bepaling abusievelijk niet gewijzigd. Tenslotte is samenloop met een van 
deze uitkeringen en betaald ouderschapsverlof geregeld in artikel 6:3, achtste lid, van de Wet arbeid 
en zorg. Zie ook de toelichting bij onderdeel P. 
Onderdeel N 
Met dit onderdeel wordt geregeld dat de wensouders in het kader van het calamiteiten- en ander 
kortverzuimverlof met behoud van loon desgewenst bij de bevalling van de draagmoeder kunnen 
zijn. Voor de volledigheid zij opgemerkt dat artikel 4:7, eerste lid, van de Wet arbeid en zorg van 
toepassing is. Net als bij ander calamiteiten- en kort verzuimverlof, bedoeld in artikel 4:1 van de 
Wet arbeid en zorg, kan in bepaalde gevallen voor wat betreft de loondoorbetaling ten nadele van 
de werknemer worden afgeweken. 
 
Onderdeel O 
Dit onderdeel regelt dat een (eventuele) partner van de draagmoeder geen recht heeft op 
geboorteverlof. Als er geen recht is op geboorteverlof is er op grond van de Wet arbeid en zorg ook 
geen recht op het aanvullend geboorteverlof. Daarentegen hebben de wensouders recht op 
wensouderverlof. Zie ook paragraaf 7.3. 
 
Onderdeel P 
Dit onderdeel betreft artikel 6:3, achtste lid, van de Wet arbeid en zorg. Mocht er een periode van 
samenloop zijn met verschillende uitkeringen en het betaald ouderschapsverlof, dan wordt het 
betaald ouderschapsverlof niet uitbetaald. Toegevoegd wordt dat dit ook geldt voor de samenloop 
met wensouderverlof. 
 
Onderdeel Q 
Met betrekking tot het recht op uitkering wordt via het overgangsrecht geregeld dat er alleen recht 
op uitkering bestaat over verlof dat is genoten na de datum van inwerkingtreding van de bepalingen 
die met dit wetsvoorstel worden ingevoerd in de Wet arbeid en zorg. Het verlof kan al wel eerder 
zijn genoten, maar voor dat (deel van het) verlof bestaat dus geen recht op uitkering. 
 
Artikel VIII Ziektewet 
Dit betreft een technische aanpassing van de Ziektewet in verband met een nieuw uitkeringsrecht 
in artikel 3:9a van de Wet arbeid en zorg (uitkering vanwege wensouderverlof). Daarnaast is het 
artikel aangepast met het aanvullend geboorteverlof en het betaald ouderschapsverlof, artikel 4:2b 
en artikel 6:3a van de Wet arbeid en zorg. De Wet betaald ouderschapsverlof wijzigde deze bepaling 
abusievelijk niet. 
 
Artikel IX Wet lidmaatschap koninklijk huis 
De vernummering van de leden van artikel 5 van Boek 1 BW werkt ook door in de verwijzing naar 
die leden in artikel 9 van de Wet lidmaatschap koninklijk huis.  
 
Artikel X Wet Inkomstenbelasting 2001 
In het voorgestelde artikel 1:215, derde lid, BW is een delegatiebevoegdheid opgenomen voor een 
amvb waarin de aard en de maximale hoogte worden vastgesteld van betalingen van de wensouders 
aan de draagmoeder in verband met het draagmoederschap. Dit ziet onder meer op de vergoeding 
van (on)kosten. Naast deze specifieke onkostenvergoedingen zal de amvb ruimte bieden voor een 
78
