seksuele gerichtheid van deze personen af te leiden). Het waarborgen van de beschikbaarheid van 
afstammingsinformatie voor het kind is in dit verband het zwaarwegend algemeen belang op grond 
77
waarvan deze verwerking noodzakelijk is. In de op artikel 1:225 BW berustende amvb zal de 
verwerkingsverantwoordelijke worden aangeduid. Ook zullen de relevante uitgangspunten van de 
AVG hierin verder hun beslag krijgen, zoals een specificatie en daarmee beperking van de opslag 
tot die persoonsgegevens die noodzakelijk zijn voor de doelstelling van het register (artikel 5, 
eerste lid, onder b resp. c, van de AVG). Daarnaast bevat het voorstel een verplichting tot 
overlegging van een verslag van de afgeronde voorlichting en counseling (artikel 1:215, eerste lid, 
onder a, BW). Deze overlegging houdt verband met de bescherming van de twee centrale 
belangen in de regeling voor draagmoederschap, zoals opgenomen in artikel 1:214, derde lid, BW; 
het belang van het kind en de vrije instemming van alle betrokkenen. Eventueel uit de counseling 
voortvloeiende contra-indicaties zullen deel uitmaken van het verslag. De manier waarop het 
verslag wordt ingericht zal worden vastgesteld bij of krachtens amvb, op grond van het tweede lid 
van artikel 1:215 BW. Dat zal tevens de wettelijke grondslag vormen voor opname van die 
gegevens. Deze gegevens hebben betrekking op de persoon van de draagmoeder en de 
wensouders. Het is vervolgens aan de betrokkenen zelf of zij het verslag toezenden aan de rechter 
of niet, ware het niet dat zonder een dergelijk verslag geen gebruik gemaakt kan worden van de 
draagmoederschapsregeling en ook het eventuele alternatief van een adoptieverzoek kan worden 
afgewezen. 
 
Ten slotte dient de rechter, bij het ontbreken van een VOG van betrokkenen of indien een van de 
wensouders zijn gewone verblijfplaats buiten Nederland heeft, hieromtrent advies in te winnen bij 
de adoptie. Het doel van deze gegevensverwerking komt overeen met het doel van de counseling, 
te weten de waarborging van de belangen van het kind binnen het traject van het 
draagmoederschap. Een format voor het onderzoek door de Raad zal te zijner tijd worden 
voorbereid. Daarbij worden verwerkt onder andere de NAW-gegevens, een BRP check op adres en 
vastleggen gegevens van alle bewoners, en een Justitieel Documentatie Register check op alle 
bewoners van het adres van de draagmoeder en wensouders. Met het onderzoek voert de raad zijn 
wettelijke taak uit. Voor het verwerken van strafrechtelijke gegevens is er een grondslag in de Wet 
justitiële en strafvorderlijke gegevens (artikel 42, vierde lid, onder c) en het Besluit justitiële en 
strafvorderlijke gegevens (artikel 17), jo. 33, eerste lid, onder a, UAVG.  
De Autoriteit persoonsgegevens houdt toezicht op de naleving van de AVG. Deze autoriteit kan zo 
nodig handhavend optreden, onder meer door een dwangsom of een boete op te leggen. 
 
Deels kan het bij het draagmoederschapsregister en bij de verslaglegging rond de counseling gaan 
om de verwerking van bijzondere persoonsgegevens, namelijk gezondheidsgegevens met 
betrekking tot de Ivf-behandeling van de draagmoeder, gegevens over de aanleiding voor de 
keuze van draagmoederschap en bij het register ook genetische gegevens in de vorm van een 
waar nodig aangeleverde DNA-verwantschapstest. De verwerking wordt voor het register 
noodzakelijk geacht ter bescherming van een zwaarwegend algemeen belang, namelijk de 
waarborging van de belangen van het kind binnen het traject van het draagmoederschap en bij de 
beschikbaarheid op termijn van die gegevens (artikel 9, tweede lid, onder g, AVG). De 
verslaglegging rond de counseling waarborgt eveneens die belangen, alsmede de belangen van de 
betrokkenen bij de vrije instemming met het draagmoederschap. De doorzending van de gegevens 
naar de rechter en de verwerking van de verslaglegging rond de counseling is daarnaast 
noodzakelijk voor de behandeling van het verzoek door de rechter, als bedoeld in artikel 22, 
tweede lid, onder e, van de Uitvoeringswet AVG. Zonder deze gegevens is de rechter niet in staat 
te komen tot een volwaardige beoordeling van de betrokken belangen. 
 
                                                 
77
 Artikel 9, tweede lid, onder g, AVG
