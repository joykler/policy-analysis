3.2. De draagmoeder 
De draagmoeder heeft recht op bescherming van haar persoonlijke levenssfeer. Ook heeft zij recht 
op zelfbeschikking en reproductieve autonomie en haar recht op bescherming tegen uitbuiting en 
andere vormen van dwang rond draagmoederschap. Deze rechten volgen uit artikel 10 en 11 van 
33
de Grondwet, artikel 8 EVRM, alsmede uit artikelen 6 en 16 van het VN-Vrouwenverdrag. Gelet 
op dat recht op zelfbeschikking en reproductieve autonomie is een deskundige voorlichting en 
juridische begeleiding van belang ten behoeve van een vrije geïnformeerde instemming met het 
34
draagmoederschapstraject. Dit veronderstelt tevens dat geen oneigenlijke druk kan worden 
uitgeoefend in de vorm van financiële vergoedingen of boetebedingen die zijn gekoppeld aan de 
(succesvolle) afronding van het draagmoederschapstraject of de overdracht van het kind. De 
draagmoeder moet vrij blijven om keuzes te maken over haar eigen lichaam, waaronder de keuze 
voor de beëindiging van haar zwangerschap. Er bestaat immers in het Nederlandse recht geen 
positie voor derden bij de beslissing tot beëindiging van een zwangerschap, dat geldt voor de 
wensouders net zo zeer als voor een mogelijke verwekker van het kind bij een zwangere vrouw. 
Zoals hiervoor gesteld, heeft de draagmoeder beschermwaardig family life met het kind, in ieder 
geval totdat de overdracht van het ouderschap definitief is geworden. Daarna zal de relatie met 
35
het kind mogelijk vallen onder het beschermwaardige privéleven van de draagmoeder. Indien in 
de draagmoederschapsovereenkomst afspraken zijn gemaakt over periodieke omgang tussen het 
kind en de draagmoeder, kan overigens ook sprake zijn van family life. 
 
3.3. De wensouders 
Voor de wensouders geldt dat er geen absolute mensenrechtelijke aanspraak kan worden 
aangenomen op het krijgen van een genetisch eigen kind, noch op het krijgen van een kind via 
36
adoptie. Er bestaat in lijn daarmee geen recht op toegang tot draagmoederschap. Dat neemt niet 
weg dat de band van in ieder geval de genetisch verwante wensouder met het eenmaal geboren 
kind, kan vallen onder de bescherming van het privéleven van het kind en als het kind inmiddels 
bij de wensouders verblijft ook van het familieleven van de wensouder op grond van artikel 8 
EVRM. Ook een beoogd maar niet gerealiseerd gezinsleven – ‘intended family life’ – kan voor 
37
bescherming onder art. 8 EVRM in aanmerking komen. Het EHRM formuleert de laatste 
aanspraak op bescherming overigens vanuit het recht van het kind op bescherming van diens 
38
privéleven, waar de relatie met de wensouders deel van uitmaakt. Het EHRM sluit daarbij 
39
evenwel niet uit dat dit ook familieleven zou kunnen zijn. Het EHRM hecht daarbij veel belang 
aan het bestaan van een genetische band met tenminste een van de wensouders, de duur van de 
samenleving in relatie tot de leeftijd van het kind en de vraag of de opname van het kind in het 
40
gezin van de wensouders in overeenstemming is met het recht van de desbetreffende lidstaat. 
Na een periode van bestendig samenleven van wensouders en het uit de draagmoeder geboren 
kind zal sprake kunnen zijn van tenminste de facto family life in de zin van artikel 8 EVRM.  
 
4. Dilemma’s en keuzes in het voorstel 
De hiervoor genoemde (medisch-technologische) ontwikkelingen bieden de mogelijkheid voor 
mensen om hun kinderwens te vervullen als zij zelf geen kinderen kunnen krijgen. Het gaat dan 
niet alleen om paren van verschillend geslacht die om medische redenen geen kinderen kunnen 
                                                 
33
 Verdrag inzake de uitbanning van alle vormen van discriminatie van vrouwen, New York 18 december 1979, 
Trb. 1980, 146. 
34
 Vergelijk ISS, Principles for the protection of the rights of the child born through surrogacy (Verona 
principles), februari 2021, Principles 5 en 7. 
35
 Vergelijk in dit verband EHRM 5 juni 2014 nr. 31021/08 (I.S. tegen Duitsland), par. 68 - 69 en 84 - 85. 
36
 Vergelijk C. Achmad, Children’s Rights in International Commercial Surrogacy (diss.), Leiden: Universiteit 
Leiden, 2018, p. 294-303.  
37
 EHRM 21 december 2010, nr. 20578/07 (Anayo t. Duitsland), par. 57-58 en EHRM 15 september 2011 nr. 
17080/07 (Schneider t. Duitsland), par. 81-82. 
38
 EHRM 26 juni 2014, (Mennesson t. Frankrijk) nr. 65192/11, par. 96 t/m 101 en EHRM 10 april 2019, 
‘Advisory Opinion concerning the recognition in domestic las of a legal parent-child relationship between a child 
born through a gestational surrogacy arrangement abroad and the intended mother’, par. 30 & 32. 
39
 Zie ook EHRM 21 december 2010, nr. 20578/07 (Anayo t. Duitsland), par. 57-58 en EHRM 15 september 
2011 nr. 17080/07 (Schneider t. Duitsland), par. 81-82.  
40
 EHRM 24 januari 2017 (GK), nr. 25358/12 (Paradiso & Campanelli t. Italië), par. 147-158 en EHRM 18 mei 
2021 nr. 71552/17 (Valdís Fjölnisdóttir e.a. t. IJsland) par. 56-62.
