Artikel II Boek 7 BW 
 
A  Artikel 635  
Deze bepaling houdt verband met het wensouderverlof dat in de Wet arbeid en zorg wordt 
opgenomen. Het betreft de aanspraak op vakantie in de periode dat wensouderverlof wordt genoten. 
Voorgesteld wordt dat een werknemer ook vakantie opbouwt over de periode dat hij een uitkering 
krijgt wegens wensouderverlof. Dit is onder andere ook voor het adoptie- en pleegzorgverlof 
geregeld. Over het gedeelte van het wensouderverlof waarover de werknemer geen uitkering geniet, 
bouwt de werknemer geen vakantie op, tenzij de werkgever het wensouderverlof (gedeeltelijk) 
doorbetaalt. In dat geval vindt (over dat gedeelte) wel vakantieopbouw plaats (ongeacht de hoogte 
van de doorbetaling). 
 
B Artikel 670 
Ook deze bepaling houdt verband met de Wet arbeid en zorg. Voorgesteld wordt dat de werkgever 
de arbeidsovereenkomst niet kan opzeggen wegens de omstandigheid dat de werknemer zijn recht 
op wensouderverlof geldend maakt. Dit geldt ook voor andere verlofvormen uit de Wet arbeid en 
zorg. 
 
Artikel III Boek 10 BW  
 
A Artikel 94  
Aan artikel 94 wordt gewijzigd om buiten twijfel te stellen dat in geval er sprake is van 
gerechtelijke toekenning van ouderschap na draagmoederschap, uitsluitend familierechtelijke 
betrekkingen tussen de wensouders en het kind ontstaan.   
 
B Artikel 98a 
Met artikel 98a wordt het advies van de Staatscommissie IPR gevolgd om een afzonderlijke 
conflictregel voor draagmoederschap te formuleren in titel 5 van Boek 10. In navolging van het 
advies van de Staatscommissie IPR is daarbij gekozen voor gleichlauf: de Nederlandse rechter 
past Nederlands recht toe. Hiermee wordt gewaarborgd dat alle waarborgen uit de regeling, voor 
zowel het kind als de vrije instemming van de draagmoeder naar Nederlands recht zullen worden 
beoordeeld. Deze regeling geldt voor de draagmoederschapsovereenkomst als een specialis ten 
84
opzichte van artikel 154, de verwijzingsregeling van de Verordening Rome I is daardoor niet 
van overeenkomstige toepassing op deze overeenkomst. 
Daarbij komt dat uit de materiÃ«le eisen van de draagmoederschapsregeling volgt dat deze 
regeling enkel toegankelijk is voor zover het draagmoederschap in hoofdzaak met de Nederlandse 
rechtssfeer is verbonden. Hierbij past een eenzijdige conflictregeling waarin de Nederlandse 
rechter het Nederlandse recht toepast. Een ander bepalend argument om te kiezen voor 
toepassing van het gleichlauf-beginsel, is dat internationaal zeer verschillend wordt gedacht over 
draagmoederschap. Een meerzijdige conflictregel die kan leiden tot de toepasselijkheid van een 
buitenlands rechtsstelsel dat mogelijk draagmoederschap niet kent, stuit daarmee op bezwaren 
van onwerkbaarheid, onuitvoerbaarheid en mogelijk niet te rechtvaardigen beperkingen, zoals 
tevens is overwogen door de Staatscommissie IPR.  
 
C Artikel 101a  
Er wordt onderscheid gemaakt tussen de vraag welk recht van toepassing is op de afstamming van 
een kind geboren uit een draagmoeder in Nederland (artikel 98a) en de erkenning van een beslissing 
dan wel akte waaruit de afstamming van een kind geboren uit een draagmoeder in het buitenland 
blijkt (artikelen 100, 101 en 101a). Dit onderscheid sluit aan bij het onderscheid tussen de regeling 
van artikelen 92-99 die verwijzingsregels bevatten voor andere wijzen waarop afstammingsrelaties 
tot stand komen (geboorte binnen huwelijk, erkenning, gerechtelijke vaststelling ouderschap) en de 
                                                 
84
 Verordening (EG) nr. 593/2008, PbEU 2008, L177. 
66
