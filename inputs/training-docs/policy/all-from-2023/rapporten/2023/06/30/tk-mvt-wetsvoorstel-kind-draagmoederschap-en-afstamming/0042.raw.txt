wensouders worden bedreigd, is dan ook passend. Mede naar aanleiding van deze adviezen is een 
tweede lid aan artikel 151ca Sr toegevoegd, op grond waarvan degene die een ander opzettelijk 
als medeplichtige terzijde staat bij het geven van een betaling voor de overdracht van het 
ouderschap over een kind hiervoor met dezelfde straf kan worden bestraft. Zowel commerciële als 
niet commerciële tussenpersonen kunnen wensouders hierbij opzettelijk behulpzaam zijn. 
Opgemerkt wordt dat indien het gaat om niet-Nederlandse tussenpersonen in het buitenland, van 
het Nederlandse strafrecht niet veel kan worden verwacht. Dat wordt ook niet opgelost door het 
bemiddelingsverbod van artikel 151b Sr extraterritoriale werking te geven, hetgeen twee 
respondenten opperen.  
Twee respondenten doen de suggestie te kijken naar het aanscherpen van het delict ‘verduistering 
van staat’ (art. 236 Sr). De suggestie is niet overgenomen omdat de kern van het verwijt dat in 
artikel 236 Sr wordt gemaakt wezenlijk anders is, namelijk het onzeker maken van iemands 
afstamming, terwijl het in artikel 151ca Sr om de betaling voor een kind gaat.  
Het voorstel van het OM om het onrechtmatig verkrijgen van kinderen strafbaar te stellen, is 
evenmin gevolgd. Deze suggestie kan zo worden begrepen dat het verkrijgen van het ouderschap 
in strijd met de daarvoor geldende voorschriften, strafbaar zou moeten worden gesteld. Hierbij 
kan worden gedacht aan illegale adoptie, in strijd met de voorschriften in de Wobka. Dit is echter 
al in de artikelen 27 en 28 van de Wobka strafbaar gesteld. Voor draagmoederschapstrajecten in 
het buitenland geldt, anders dan bij adoptie, niet dat de voorwaarden waaraan moet worden 
voldaan voor overdracht van het ouderschap over het kind in Nederland bij wet worden bepaald. 
Een strafbaarstelling gekoppeld aan het begrip ‘onrechtmatig’ zou daardoor niet voor alle situaties 
een oplossing bieden, terwijl juist een uniforme strafbaarstelling wordt beoogd. Indien het voorstel 
anders zou moeten worden opgevat, roept dit de vraag op welke gedragingen binnen het bereik 
van deze strafbepaling zouden moeten worden gebracht. De regering is op dat punt van mening 
dat dit in ieder geval het betalen voor de overdracht van het ouderschap over een kind zou 
moeten zijn, daarom is dit in onderhavig voorstel als zodanig strafbaar gesteld. 
 
Ten aanzien van de voorgestelde strafmaat vindt de Rvdr het opmerkelijk dat wanneer een 
draagmoeder, als één van de te beschermen personen, zelf kiest voor commercieel 
draagmoederschap, zij met dezelfde straf kan worden bestraft als degene die haar in de verleiding 
brengt of omkoopt. Het OM meent dat voor het onrechtmatig verkrijgen van kinderen een veel 
hogere maximumstraf gerechtvaardigd is dan de strafbedreiging van ten hoogste een jaar 
gevangenisstraf zoals in het geconsulteerde wetsvoorstel werd voorgesteld. Veeleer is volgens het 
OM een maximumgevangenisstraf van vier jaren aangewezen. Dat zou er ook toe leiden dat 
bijzondere opsporingsbevoegdheden kunnen worden toegepast, waardoor deze zaken volgens het 
OM beter kunnen worden opgespoord en vervolgd. De NP adviseert eveneens om de strafmaat aan 
te passen met hetzelfde argument van de bijzondere opsporingsbevoegdheden die dan kunnen 
worden toegepast. Door andere respondenten wordt het beroepsmatig bemiddelen voor 
altruïstisch draagmoederschap zonder vergunning niet van gelijke ernst geacht als het 
daadwerkelijk kopen van een kind. Een vergelijking zou moeten worden getrokken met het 
‘verduisteren van staat’ waarvoor een wettelijk strafmaximum van vijf jaren gevangenisstraf geldt. 
Door meer respondenten wordt de vraag gesteld of een geldboete, nu waarschijnlijk geen 
gevangenisstraf zal worden opgelegd en wensouders bereid zijn om veel geld te betalen voor een 
commercieel draagmoederschapstraject, daadwerkelijk afschrikwekkend zal werken. 
Aan de consultatiereacties betreffende de strafmaat wordt als volgt tegemoet gekomen. Het 
strafmaximum in het aangepaste artikel 151ca Sr is verhoogd naar een gevangenisstraf van ten 
hoogste twee jaren of een geldboete van de vierde categorie. Deze hogere strafmaat wordt bij 
nadere overweging passender geacht wegens de ernst van deze gedraging. Daarbij is ook in 
belangrijke mate acht geslagen op hetgeen in bovengenoemde consultatiereacties is aangegeven. 
Naar aanleiding van de door het OM en de NP geuite noodzaak om bijzondere 
opsporingsbevoegdheden toe te kunnen passen om de strafbaar gestelde gedraging op te kunnen 
sporen en vervolgen, wordt daarnaast voorgesteld het betalen voor de overdracht van het 
ouderschap over een kind aan te merken als een feit waarvoor voorlopige hechtenis is toegelaten. 
Het voorgestelde artikel 442b Sr betreft het meer betalen of ontvangen voor draagmoederschap 
dan de bij amvb vastgestelde vergoedingen. Dit betreft een overtreding waarvoor aan de 
42
