Vraag (23): 
Wanneer kan de Kamer de evaluatie van de werking en effecten van de drie Afdelingen 
Intensief Toezicht (AIT) verwachten?  
 
Antwoord: 
Uiterlijk vierde kwartaal 2023 
 
Vraag (24): 
Wanneer wordt de Kamer geïnformeerd over de knelpunten die worden opgelost met de 
wijziging van de Wet Politiegegevens die in voorbereiding is?  
 
Antwoord: 
Momenteel wordt gewerkt aan de aanpassingen van de meest prangende knelpunten uit 
de Wet politiegegevens. Deze aanpassingen zitten nu in de beleidsfase. De beleidsfase is 
bijna afgerond, daarna zal de wetgevingsfase ingaan. Het streven is de 
aanpassingsvoorstellen begin 2024 aan de Kamer voor te leggen. 
 
Vraag (25): 
Kunt u een overzicht geven van de achterstanden in de rechtspraak uitgesplitst per 
rechtsgebied? Zijn de corona-achterstanden inmiddels volledig weggewerkt?  
 
Antwoord: 
De inzet op het wegwerken van achterstanden in de gerechten heeft tot gevolg gehad dat 
er in 2022 veel oudere zaken zijn opgepakt en afgehandeld. In haar Jaarverslag over 2022 
geeft de Rechtspraak aan dat de productiviteit weer langzaam is gestegen ten opzichte 
van de periode voor de coronacrisis. De werkvoorraad bij de rechtbanken en 
gerechtshoven is in 2022 ten opzichte van 2021 gemiddeld gelijk gebleven. In sommige 
rechtsgebieden zijn grote achterstanden weggewerkt, maar in andere rechtsgebieden is de 
voorraad juist toegenomen. In haar Jaarverslag 2022 publiceerde de Rechtspraak de in de 
bijlage opgenomen tabel. 
 
Vraag (26): 
Welk percentage van het totaal afgedane zaken in 2022 (ongeveer 1,4 miljoen) is online 
gepubliceerd?  
 
Antwoord: 
Wat betreft het aantal gepubliceerde zaken is deze vraag niet te beantwoorden door een 
percentage aan te geven op basis van het aantal in 2022 door rechters afgedane zaken en 
het aantal online gepubliceerde uitspraken. In aanmerking moet worden genomen, dat een 
gerechtelijke procedure betrekking kan hebben op meerdere – soms zelfs honderden – 
zaken over één en hetzelfde onderwerp. Om redenen van efficiëntie worden die zaken dan 
door de rechter samengevoegd en vindt afdoening plaats in één uitspraak. Een deel van de 
online gepubliceerde rechterlijke uitspraken heeft dus betrekking op meer dan één 
afgedane zaak. Wel kan het verloop van gepubliceerde uitspraken in aantallen worden 
uitgedrukt. In haar Jaarverslag 2022 publiceerde de Rechtspraak het in de bjilage 
bijgevoegd overzicht van gepubliceerde uitspraken: 
 
Vraag (27): 
Kunt u inzicht geven in de beleidsmaatregelen en de richtlijnen omtrent het toepassen van 
de zelfraadzaamheidstoets in de periode voor de toeslagenaffaire wanneer ouders 
rechtsbijstand nodig hadden bij het in bezwaar gaan tegen de belastingdienst?  
 
Antwoord: 
 In de Wet op de Rechtsbijstand (hierna: Wrb) is het begrip "zelfredzaamheid" niet 
genoemd. Uit artikel 12 lid 2 sub g en artikel 28 aanhef en lid 1 sub d Wrb volgt 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  8/36
