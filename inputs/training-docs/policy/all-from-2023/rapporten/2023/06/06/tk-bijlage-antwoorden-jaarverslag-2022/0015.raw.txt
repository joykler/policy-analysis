Naar aanleiding van de motie Hermans (uit de Algemene Politieke Beschouwingen 2021) is 
meerjarig 2 miljoen euro per jaar beschikbaar voor de aanpak van geweld tegen LHBTI+ -
personen[1] 
De politie heeft met deze gelden verschillende initiatieven opgezet die in lijn zijn met het 
realisatie plan Politie voor Iedereen en die voort (gaan) vloeien op (de evaluatie van) het 
actieplan geweld LHBTI+. 
De gelden worden onder andere besteed aan verschillende typen onderzoeken[2] 
gerelateerd aan (geweld tegen) de LHBTQI+-gemeenschap. Er wordt onder andere een 
overzichtsonderzoek uitgevoerd door Movisie over LHBTI+-gerelateerd geweld; een 
onderzoek, eveneens door Movisie, naar de beelden van de LHBTI+-gemeenschap over de 
rol en de functie van de politie als het gaat om de bescherming van en omgang met deze 
gemeenschap; een onderzoek naar cybercrime/online criminaliteit gericht op het geweld 
tegen LHBTI+-burgers bij datingsites; en een verkenning naar de betere verankering van 
het landelijke telefoonnummer van Roze in Blauw. 
De gelden komen ook ten goede aan de verdere professionalisering het brede Netwerk 
Divers Vakmanschap, waar het netwerk Roze in Blauw onder valt, door middel van de 
opzet van een landelijke faciliteiten regeling. 
In het eerste halfjaarbericht 2023 wordt uw Kamer uitgebreider geïnformeerd over de 
besteding. 
 
[1] Kamerstuk, 35 925 VI nr. 16 
[2] Wetenschappelijk als ook praktijkgericht onderzoek naar best practices 
 
Vraag (48): 
Welke projecten zijn gepauzeerd door Corona en is later besloten niet meer op te starten 
of uit toe voeren, en hoeveel budget is hiermee gemoeid?  
 
Antwoord: 
De coronapandemie heeft ertoe geleid dat er substantieel minder projectaanvragen voor 
scholings-, arbeidsmarkt- en werkgelegenheidsprojecten bij Stichting Arbeidsmarkt en 
Opleidingsfonds Politie (SAOP) zijn ingediend. Er kan geen opsomming worden gegeven 
van de concrete projecten die de indieningsfase bij SAOP niet hebben gehaald. Echter, in 
totaal is voor het jaar 2022 voor circa €800.000 minder subsidie aangevraagd door SAOP 
bij het ministerie van Justitie en Veiligheid.  
 
Vraag (49): 
Wanneer wordt de beleidsreactie inzake het eindrapport van de Commissie Wet wapens en 
munitie naar de Kamer gestuurd?  
 
Antwoord: 
De beleidsreactie op het eindrapport van de commissie Wet wapens en munitie wordt voor 
het komende zomerreces naar de Kamer gestuurd. 
 
Vraag (50): 
Hoe vaak is in 2022 gebruik gemaakt van de klachtenbalie waar sekswerkers 
ondersteuning kunnen krijgen bij het indienen van klachten bij instanties?  
 
Antwoord: 
De klachtenbalie is vanaf begin 2022 operationeel. De klachtenbalie heeft gemiddeld 500 
bezoekers per maand en gemiddeld komt er 1 klacht per week binnen. De klachten komen 
via de klachtenbalie binnen en via hulpverleners. De meeste vragen en klachten gaan over 
gemeenten, politie en banken. 
 
Vraag (51): 
Hoe vaak is in 2022 gebruik gemaakt van de DUUP-regeling en hoe vaak zijn sekswerkers 
daadwerkelijk geholpen met de uitstapprogramma's?  
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  15/36
