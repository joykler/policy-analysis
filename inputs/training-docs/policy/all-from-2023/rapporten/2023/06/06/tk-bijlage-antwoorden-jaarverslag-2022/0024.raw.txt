Op 1 maart 2023 is er een nieuwe uitvoerend directeur van Frontex gestart. Hij heeft in 
onder andere het Europees Parlement aangegeven dat de inzet van Frontex hand in hand 
moet gaan met het waarborgen van de fundamentele rechten. Het kabinet onderschrijft dit 
en hoopt van harte dat deze positieve lijn zich zal doorzetten en werkt daarin graag samen 
met de nieuwe uitvoerend directeur. Ook zal het daar in de Raad van Bestuur en in andere 
Europese gremia aandacht voor vragen. Verder kijkt het kabinet uit naar de evaluatie van 
de huidige EGKW Vo die de Europese Commissie uiterlijk op 5 december 2023 uitbrengt. 
De evaluatie omvat een specifieke analyse van de wijze waarop het Handvest van de 
Grondrechten van de EU wordt nageleefd. In de jaarlijkse brief aan uw Kamer over de 
inzet van Nederland in Frontex zal het kabinet uitgebreider ingaan op zijn prioriteiten ten 
aanzien van de evaluatie. 
 
Vraag (81): 
Het jaarverslag verhaalt over het preventief aanpakken van overlast in opvanglocaties om 
overlast te verminderen, kunt u de verminderde overlast verder toelichten en 
onderbouwen met cijfers?  
 
Antwoord: 
Overlast door asielzoekers zet het veiligheidsgevoel van bewoners en ondernemers in de 
samenleving onder druk, en doen afbreuk aan de bereidheid om vluchtelingen op te 
vangen. Dit is absoluut onaanvaardbaar. Zoals aangegeven in de Kamerbrief van 26 
augustus 2022 heeft het Kabinet daarom 45 miljoen euro structureel beschikbaar gesteld 
voor de aanpak van overlast. Dit wordt via twee sporen geïnvesteerd, namelijk op de 
harde en de preventieve aanpak. Zo wordt in nauwe samenwerking met het Openbaar 
Ministerie, de Ketenmariniers en de Coördinator Nationale Aanpak Overlast de aandacht 
voor de strafrechtelijke aanpak van overlast en criminaliteit door asielzoekers bevordert. 
Ook worden asielzoekers die strafbare feiten plegen door de pilot procesoptimalisatie zowel 
strafrechtelijk als vreemdelingrechtelijk aangepakt. Deze pilot is gestart in Ter Apel, zodat 
aanvragen van deze doelgroep zo snel mogelijk worden behandeld en bij afwijzing spoedig 
wordt gestart met terugkeer. Het OM zet voorts in op de Zorgvuldig Snel Maatwerk (ZSM)-
aanpak, waardoor voor verdachten duidelijk zal zijn dat het plegen van misdrijven direct 
strafrechtelijke gevolgen heeft (lik-op-stuk). Voor overlast in het vervoer wordt door de 
ministeries van JenV en IenW in gezamenlijkheid met COA, Politie, OM en vervoerders 
gewerkt aan een integraal plan van aanpak. Ook is sinds november 2022 in onder meer 
Ter Apel en Cranendonck gestart met een nieuwe vorm van toezicht in de publieke ruimte, 
in het kader van een preventieve aanpak van overlast door asielzoekers.  
 
Voor een overzicht van voortgang van de aanpak van overlastgevend en crimineel gedrag 
door asielzoekers wordt verwezen naar de Kamerbrief van 9 mei jl. 
 
De pilots preventieve aanpak van het COA zijn erop gericht (potentiële) overlastgevers op 
COA-locaties tijdig in beeld te brengen. Op deze manier kan vroegtijdig worden ingezet op 
begeleiding om te voorkomen dat negatief gedrag escaleert. Hierbij kan worden gedacht 
aan het aanbieden van activiteiten en begeleidingsgesprekken. 
 
Cijfermatig is er in 2020 en 2021 geen duidelijke trend te zien in het aantal incidenten per 
bewoner, het beeld blijft relatief stabiel. Op dit moment is het Wetenschappelijk 
Onderzoek- en Documentatiecentrum (WODC) bezig met het een onderzoek naar het 
aantal incidenten met agressie en geweld in 2022. Naar verwachting is dit onderzoek in 
juni afgerond, waarna het aan de kamer zal worden aangeboden. Op dit moment is het 
dus nog te vroeg om hier conclusies aan te verbinden. 
 
Vraag (82): 
Welke stappen worden er gezet om terugkeerafspraken met herkomstlanden buiten 
Europa mogelijk te maken?  
 
Antwoord: 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  24/36
