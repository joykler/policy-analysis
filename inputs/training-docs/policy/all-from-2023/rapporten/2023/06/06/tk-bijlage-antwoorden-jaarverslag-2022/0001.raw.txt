36360-VI-1 Jaarverslag en slotwet Ministerie van Justitie en Veiligheid 2022 
 
nr.   Verslag houdende lijst van vragen  
   
De vaste commissie voor Justitie en Veiligheid heeft een aantal vragen voorgelegd 
aan de minister van Justitie en Veiligheid over het Jaarverslag ministerie van Justitie 
en Veiligheid 2022 (Kamerstuk 36360-VI, nr. 1). 
 
Voorzitter van de commissie,  
  Kat 
   
  Adjunct-griffier van de commissie, 
  Van Tilburg 
 
Vraag (1): 
Hoe is het geld voor de politie verdeeld over Nederlandse regio’s?  
 
Antwoord: 
Budgetten voor operationele kosten, teamkosten, capaciteit bevorderende maatregelen en 
operationele inzetkosten (zoals kosten voor overwerk) worden toegekend aan de 
eenheden. In het jaarverslag politie 2022 is de besteding van het budget per eenheid in 
een tabel inzichtelijk gemaakt, die ook in de bijlage is opgenomen. De tabel laat de 
verdeling zien van de toegekende budgetten aan de eenheden en een omrekening van het 
centrale personeelsbudget naar besteding per eenheid. 
 
Vraag (2): 
Hoeveel personen in de asielketen die geen recht hebben op verblijf, blijven toch in 
Nederland en hoeveel personen vertrekken? 
 
Antwoord: 
De overheid heeft geen zicht op alle vreemdelingen die zich zonder verblijfsvergunning in 
Nederland bevinden. Dit is inherent aan illegaal verblijf. Het WODC publiceert periodiek 
over een schatting van het aantal illegalen in Nederland. Op basis van de cijfers zijn in 
2022 circa 19.220 vreemdelingen vertrokken, waarvan 2.930 gedwongen, 8.300 
zelfstandig en 7.990 zelfstandig zonder toezicht. Voor wat betreft die laatste categorie 
(zonder toezicht) is er een goede indicatie dat een aanzienlijk deel van deze categorie NL 
uiteindelijk daadwerkelijk verlaat.[1]  
 
[1] Terechte zorg, verkeerd aanknopingspunt | Rapport | Rijksoverheid.nl  
 
Vraag (3): 
Hoeveel drugsdumpingen zijn geregistreerd in 2022 en wat waren de totale kosten voor 
het opruimen?  
 
Antwoord: 
 In 2022 zijn door de politie 153 locaties met gedumpt synthetisch drugsafval 
geregistreerd. 
 Het gaat hierbij om achtergelaten verpakkingen, jerrycans en allerlei soorten vaten 
met chemisch drugsafval, of de resten hiervan. 
 Lozingen van drugsafval in het riool of het oppervlaktewater zijn niet meegenomen 
in deze cijfers. Het drugsafval dat op deze wijze wordt geloosd, wordt niet 
geregistreerd. 
 Een deel van het drugsafval dat wordt gedumpt, laat de politie op eigen kosten 
verwijderen door gespecialiseerde bedrijven. Deze kosten worden gemaakt door 
lokale eenheden en worden niet op nationaal niveau bijgehouden. 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  1/36
