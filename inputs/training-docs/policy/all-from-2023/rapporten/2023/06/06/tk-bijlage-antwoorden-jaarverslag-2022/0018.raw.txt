het daarvoor bestemde doel? Waar werd het geld voor ingezet? Welke 
handhavingsmiddelen (extra FTEâ€™s etc?)?   
 
Antwoord: 
Op dit moment vindt de verantwoordingsronde plaats over deze regeling. De gemeenten 
hebben tot 15 juli 2023 de tijd om hun gegevens hierover aan te leveren bij het CBS. 
Daarna vindt de verwerking van deze gegevens plaats door het ministerie van Justitie en 
Veiligheid. Het is daarom nu nog niet mogelijk om aan te geven hoeveel van de door de 
gemeenten aangevraagde 41 miljoen daadwerkelijk is besteed. 
 
Het geld is ingezet als bijdrage in de kosten die door gemeenten gemaakt zijn om te 
ondersteunen bij voorzieningen of activiteiten die op grond van de Tijdelijke regeling 
maatregelen Covid-19 verplicht waren om de coronatoegangsbewijzen (CTB) te 
controleren, (onder omstandigheden) de toegang te ontzeggen of deze controle te 
bevorderen. De regeling liet gemeenten vrij hoe dit in te vullen. Voorbeelden waarop 
gemeenten dit geld ingezet hebben zijn: kosten die gemaakt zijn bij de inzet van 
aanvullende medewerkers in een horecagelegenheid om de CTB te controleren en het 
toekennen van een onkostenvergoeding aan vrijwilligers die de CTB hebben gecontroleerd 
voor bijvoorbeeld een sportvereniging. 
 
Vraag (61): 
Hoeveel asieladvocaten zijn er in Nederland? Heeft u een lijst met de namen van deze 
asieladvocaten? Welke nevenfuncties bekleden zij?  
 
Antwoord: 
In 2022 waren er 418 actieve asieladvocaten in Nederland. Het aantal actieve 
asieladvocaten komt niet overeen met het aantal asieladvocaten dat is ingeschreven bij de 
Raad voor Rechtsbijstand (hierna: RvR), omdat niet elke advocaat die bij de 
RvR ingeschreven staat elke maand of elk jaar een toevoeging aanvraagt. 
Vanwege privacy redenen geeft de Raad voor Rechtsbijstand (RvR) geen namen van 
advocaten vrij. Tevens worden er geen gegevens bijgehouden over welke nevenfuncties 
advocaten bekleden gezien dit niet relevant is voor de werking van de Wet op de 
Rechtsbijstand (Wrb). 
 
Vraag (62): 
Hoeveel zaken behandelen asieladvocaten gemiddeld per jaar?  
 
Antwoord: 
In 2022 zijn er aan 418 asieladvocaten 36.669 toevoegingen voor asiel afgegeven. Dat zijn 
er afgerond 88 per advocaat. In in de bjilage opgenomen tabel geeft het aantal afgegeven 
toevoegingen voor asielzaken in de afgelopen jaren weer: 
 
Vraag (63): 
Hoeveel verdient een asieladvocaat per zaak?  
 
Antwoord: 
Het verschilt per zaak hoeveel een asieladvocaat verdient. Binnen asielzaken zijn er 
verschillende vergoedingen mogelijk op basis van het Besluit vergoedingen rechtsbijstand 
2000 (Bvr). De vergoeding die een advocaat ontvangt, hangt af van de specifieke zaak en 
de gevolgde procedure. 
 
Vraag (64): 
Hoeveel asielzoekers zijn er per jaar binnengekomen sinds de inwerkingtreding van het 
VN-Vluchtelingenverdrag 1951?  
 
Antwoord: 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  18/36
