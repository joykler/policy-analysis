Antwoord: 
Navraag bij de Raad voor de rechtspraak leert dat er in 2022 9.102 schadevergoedingen 
op grond van artikel 533 Sv voor onrechtmatige hechtenis zijn uitgekeerd. 
 
Vraag (57): 
Is de verwachting dat de opbrengsten van crimineel vermogen in 2023 alsnog zullen 
stijgen nu het uitblijven van een grote schikking de oorzaak is dat de opbrengsten in 2022 
ruim 278 miljoen euro lager is uitgevallen ten opzichte van de begroting?   
 
Antwoord: 
In de begroting van Justitie en Veiligheid worden voor de incasso meerjarige ramingen 
opgenomen. De ramingen weerspiegelen verwachte opbrengsten, wetende dat deze per 
jaar sterk kunnen verschillen. De ramingen zijn dus geen doelstelling. De raming voor 
2023 betreft 384 miljoen euro. 
 
Vraag (58): 
Kunt u toelichten waarom er ruim 2000 minder adviezen zijn gegeven door 
reclasseringsorganisaties dan geraamd?  
 
Antwoord: 
In het Prognosemodel Justitiële Ketens wordt er voorafgaand aan het subsidiejaar een 
inschatting gemaakt door de reclassering en het ministerie over de benodigde 
adviescapaciteit. Gedurende het jaar vragen het OM, rechtbanken en DJI adviezen aan bij 
de reclassering op basis van inhoudelijke criteria. De inschatting vooraf komt niet altijd 
overeen met de feitelijk benodigde adviezen. De raming was 47.119, realisatie was 45.632 
(<4%). 
 
Vraag (59): 
Kunt u nader toelichten waarom er onder ‘Overige Bijdrage medeoverheden’ ruim 26 
miljoen euro minder is uitgegeven dan begroot? Heeft dit gehele bedrag betrekking op de 
kosten van het Rijksopleidingsinstituut tegengaan Radicalisering (ROR)? 
 
Antwoord: 
De realisatie in 2022 is 26 miljoen euro lager dan begroot. Dit heeft geen betrekking op 
het Rijksopleidingsinstituut tegengaan Radicalisering. 
 
Een bedrag van 1.0 miljoen euro is bij de suppletoire begrotingen 2022 overgeboekt naar 
andere ministeries voor de uitvoering van beleid en er is voor een bedrag van 15 miljoen 
euro herschikt naar andere artikelonderdelen binnen Justitie en Veiligheid. Een bedrag van 
10 miljoen euro is niet uitgegeven omdat voorziene uitgaven voor bewaken en beveiligen 
betaald worden in 2023 (1.6 miljoen euro) en financiering van activiteiten op gebied van 
veiligheid is gedaan middels subsidies in plaats van een bijdrage (1.2 miljoen euro). 
Daarnaast is 2.0 miljoen euro terugontvangen van Nationaal Cyber Security Centrum daar 
de voorziene uitbreiding van het personeelsbestand langzamer gaat dan gehoopt als 
gevolg van de krapte op de arbeidsmarkt. Tenslotte is de doorontwikkeling van het 
Passenger Name Record-instrument vertraagd (5.2 miljoen euro) als gevolg van de 
implicaties van de uitspraak van het Hof van Justitie van de Europese Unie van 21 juni 
2022 [1] en beschikbare capaciteit (5.2 miljoen euro). 
 
[1] HvJ EU 21 juni 2022, C-817/19, ECLI:EU:C:2022:491, (Ligue des droits humains) 
 
Vraag (60): 
Door gemeenten is 41 miljoen euro aangevraagd voor de regeling controle en handhaving 
van de coronatoegangsbewijzen (CTB), hoeveel is hiervan daadwerkelijk opgemaakt aan 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  17/36
