Vraag (101): 
Kan bij het overzicht van de in 2022 tot stand gekomen wetten bij de wetten die nog niet 
in werking zijn getreden, per wet worden aangegeven waarom inwerkingtreding nog niet is 
gebeurd en per wanneer inwerkingtreding wordt voorzien?  
 
Antwoord: 
 De Implementatiewet richtlijn herstructurering en insolventie (Stb. 2022, 491) is 
per 1 januari 2023 in werking getreden, bij inwerkingtredingsbesluit van 5 
december 2022 (Stb. 2022, 492). 
 De Wet tot wijziging van de Wet justitiële en strafvorderlijke gegevens ter 
implementatie van Europese regelgeving over het Europees 
strafregisterinformatiesysteem (Stb. 2022, 490) is per 1 maart 2023 in werking 
getreden, bij inwerkingtredingsbesluit van 10 februari 2023 (Stb. 2023, 61). 
 De wijziging van de Wet rechtspositie rechterlijke ambtenaren en enkele andere 
wetten in verband met de herpositionering van het overeenstemmingsvereiste met 
betrekking tot rechtspositionele regels met gevolgen voor rechten en plichten van 
individuele rechterlijke ambtenaren treedt op 1 juli 2023 in werking. 
 De Wet kwaliteit incassodienstverlening zal zo spoedig mogelijk in werking treden 
zodra het ontwerpbesluit houdende nadere eisen met betrekking tot de kwaliteit 
van incassodienstverlening, de hoogte van het tarief van de registratie, alsmede 
een aanpassing van het Besluit vergoeding voor buitengerechtelijke incassokosten 
(Besluit kwaliteit incassodienstverlening) gepubliceerd is in het Staatsblad. Dit 
ontwerpbesluit ligt thans bij de Afdeling Advisering van de Raad van State voor 
advies. 
 
Vraag (102): 
In welke mate worden signalen van de werkvloer meegenomen in de keuzes die gemaakt 
worden in de maatregelen om met de onderbezetting om te gaan?   
 
Antwoord: 
Bij de toepassing van maatregelen om de werkdruk in de gebiedsgebonden politie te 
verlichten ligt het zwaartepunt in de eenheden, waar nodig in overleg met gezagen, 
bonden en medezeggenschap. Zo kan maatwerk geleverd worden. Dat is nodig omdat de 
situatie en de behoeften per eenheid en daarbinnen per team kunnen verschillen. 
Overigens ligt de oorsprong van het palet aan maatregelen waaruit gekozen kan worden 
ook decentraal; ze zijn grotendeels  opgesteld op basis van plannen en voorstellen vanuit 
de eenheden zelf. 
 
Signalen van de werkvloer worden meegenomen in de zin dat het teamgesprek van groot 
belang is bij het tot stand brengen van de jaarplannen en de manier waarop daar invulling 
aan wordt gegeven. In het kader van de professionalisering van het 
capaciteitsmanagement wordt gestimuleerd dat medewerkers met oog voor het werk en 
voor elkaar eigenaarschap voelen voor de totstandkoming van het rooster. In de teams 
waar het Anders Roosteren wordt toegepast wordt daarin ondersteund met een digitale 
tool. 
 
Vraag (103): 
Wanneer is de pilot inzet drones afgerond en kunnen drones volledig operationeel ingezet 
worden?   
 
Antwoord: 
De politie heeft sinds 2015 in het kader van verschillende proeftuinen met drones 
gevlogen. Deze proeftuinen zijn succesvol afgerond. In 2021 heeft de politie besloten dat 
het vliegen met drones wordt voortgezet en dat er een centrale luchtvaartorganisatie voor 
onbemand vliegen zal worden ingericht. Onderdeel van dat besluit was dat elke eenheid 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  30/36
