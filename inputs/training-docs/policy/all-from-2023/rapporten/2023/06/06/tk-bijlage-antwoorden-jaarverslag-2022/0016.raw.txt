Antwoord: 
Er zijn geen cijfers bekend over het jaar 2022. Uit het evaluatieonderzoek ‘regeling 
uitstapprogramma’s prostituees’ uit 2019 blijkt dat van de 650 instromers er 300 
daadwerkelijk duurzaam zijn uitgestapt. Het WODC start, in opdracht van JenV, in het 
najaar van 2023 een evaluatieonderzoek naar de decentralisatie-uitkering 
uitstapprogramma’s prostituees (DUUP). Hierbij wordt ook onderzocht hoe vaak 
sekswerkers zijn geholpen met de uitstapprogramma’s.  
 
Vraag (52): 
In hoeverre zijn sekswerkers bewust van de mogelijkheden van het platform Ugly Mugs 
om elkaar te waarschuwen voor gewelddadige klanten?  
 
Antwoord: 
Ugly Mugs is goed vindbaar voor sekswerkers. Er zijn ongeveer 15.000 waarschuwingen 
verstuurd. Wekelijks worden op het platform meerdere meldingen van geweld gedaan door 
sekswerkers. Elke week melden zich nieuwe sekswerkers aan om lid te worden van Ugly 
Mugs. Uit het gebruikerstevredenheid onderzoek blijkt dat sekswerkers positief zijn over 
het platform.  
 
Vraag (53): 
Staat het platform Ugly Mugs in contact met handhavingsdiensten om meldingen van 
gewelddadige klanten door te geleiden naar de politie?  
 
Antwoord: 
Ja, Ugly Mugs werkt samen met verschillende politie eenheden in Nederland en met de 
landelijke coördinator AVIM. Soa Aids Nederland onderzoekt samen met de politie op welke 
manier zij elkaar (verder) kunnen versterken.  
 
Vraag (54): 
Hoeveel rechters zijn benodigd op de BES-eilanden, uitgesplitst per eiland? Hoeveel zijn er 
op dit moment werkzaam, uitgesplitst per eiland?  
 
Antwoord: 
Wij hebben ingestemd met de begroting zoals het gemeentschappelijk hof die heeft 
opgesteld en die in termen van capaciteit gestoeld is op zaakshoeveelheid uit de 
voorgaande jaren. Op dit moment is één rechter werkzaam op Bonaire en na de zomer 
wordt een tweede rechter op Bonaire aangesteld. Indien er capaciteiteitsproblemen zijn op 
Bonaire, dan worden rechters uit Curaçao naar Bonaire ingevlogen. Op St.Eustatius en 
Saba zijn er geen rechters gestationeerd, vanwege de kleinschaligheid van deze twee 
eilanden. Deze eilanden worden bediend vanuit St.Maarten waarbij de rechters voor een 
zaak invliegen. 
 
Vraag (55): 
Hoe wordt de 3 miljoen euro die is uitgetrokken voor de bestrijding van ondermijning in 
Caribisch Nederland specifiek uitgegeven?   
 
Antwoord: 
De middelen zijn beschikbaar gesteld voor de werving van extra capaciteit voor het Parket 
PG en het Gemeenschappelijk Hof van Justitie en OM Aruba voor de ondermijningsaanpak 
in de Cariben. 
 
Vraag (56): 
In hoeveel zaken moest in 2022 een vergoeding worden uitgekeerd voor onrechtmatige 
detentie?  
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  16/36
