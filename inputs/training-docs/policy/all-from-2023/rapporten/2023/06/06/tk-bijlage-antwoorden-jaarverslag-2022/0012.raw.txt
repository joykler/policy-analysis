Vraag (36): 
Welke stappen zijn er concreet gezet met landen hun inwoners niet terugnemen als deze 
migranten geen recht hebben op verblijf in Nederland?  
 
Antwoord: 
Het kabinet zet in op migratiepartnerschappen met de belangrijkste landen van herkomst 
en transit. Voor het kabinet geldt dat deze migratiepartnerschappen essentieel zijn om 
irreguliere migratie te beperken en terugkeer te bevorderen. Dit gebeurt zowel bilateraal 
als via Europese Commissie en met gelijkgestemde EU lidstaten. Daarbij vindt het kabinet 
het van belang dat er gebruik gemaakt wordt van een whole-of-government en een whole-
of-Commission benadering, waarbij de verschillende instrumenten die nationaal dan wel in 
EU-verband  beschikbaar zijn worden ingezet, denk aan handel, visa en 
ontwikkelingssamenwerking – om zodoende terugkeer te bevorderen en irreguliere 
migratie tegen te gaan. Voorbeeld hiervan is het positieve dialoog en samenwerking met 
Marokko, waaronder op terugkeer sinds 2022. 
Daarnaast is Nederland in Benelux-verband en ook de Commissie bezig om met derde 
landen terugkeer en overname-overeenkomsten af te sluiten. 
 
Vraag (37): 
Welke voortgang is geboekt met de in 2022 opgezette pilots omtrent het aanpakken va n 
overlastgevers in opvanglocaties?  
 
Antwoord: 
Het COA heeft twee pilots opgezet die zien op de aanpak van overlast op COA-locaties. 
Beide pilots zijn goed ontvangen en worden eind 2023 geëvalueerd. 
De pilot (potentiele) overlastgever vroegtijdig in beeld ziet op het begeleiden en activeren 
van bewoners die (potentieel) overlastgevend gedrag vertonen. Hierdoor kan in een vroeg 
stadium een persoonsgerichte aanpak opgesteld worden waarbij specifiek aandacht is voor 
bejegening en activering. Naast deze individuele aanpak worden er op de pilotlocaties 
initiatieven ontplooid rondom de aanpak van specifieke thema’s. Vanuit de locaties die 
meedoen aan de pilot wordt aangegeven dat het hier rustiger is dan voorheen. 
De pilot Ambulant Ondersteunings Team heeft als doel collega’s op de locaties te 
ontlasten, helpen en ondersteunen in perioden dat er veel incidenten zijn of wanneer er 
een incident met zeer hoge impact heeft voorgedaan. Locatiemanagers zijn zeer positief 
over de inzet van het team, zoals de overdracht van kennis naar hun medewerkers over 
hoe om te gaan met problematisch gedrag. 
 
Vraag (38): 
Waarom is de opvang duurder (structureel 45 miljoen euro), terwijl de opvang soberder is 
ingericht?   
 
Antwoord: 
De opvang in 2022 is duurder door de hoge instroom van asielzoekers en beperkt 
beschikbare capaciteit in reguliere opvangplekken, waardoor dure (crisis)noodopvang 
nodig was. 
De 45 miljoen euro (structureel) heeft niet direct betrekking op de kosten van opvang, 
maar op de aanpak van overlast en criminaliteit door asielzoekers. De 45 mln. wordt 
ingezet op 15 mln. aanpak van overlast, 15 mln. voor de inzet bespoedigen van terugkeer 
van overlastgevers en 15 mln. voor een procesbeschikbaarheidslocatie waar mensen 
verblijven met uitzicht op terugkeer. 
 
Vraag (39): 
Kan de minister preciseren met welke landen het kabinet een migratiepartnerschap heeft 
afgesloten?  
 
Antwoord: 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  12/36
