beveiliging van personen bestaan uit 1 gezag en twee uitvoeringsorganisaties, de politie en 
de Koninklijke Marechaussee (KMar). De al bestaande capaciteit in het ‘oude’ stelsel wordt 
ook in het nieuwe stelsel ingezet. Ook wordt er, zoals in de kabinetsreactie vermeld, 
nieuwe capaciteit ingericht. Dit vanwege de grote druk op het stelsel. Dit gaat bij de politie 
om een nieuw organisatieonderdeel primair voor persoonsbegeleiding en bij de KMar om 
een contingent persoonsbeveiliging binnenland. Hiertoe is op dit moment structureel € 50 
mln. aan de KMar beschikbaar gesteld. De KMar verwacht dat zij over voldoende fte zal 
kunnen beschikken om aan de opdracht die is gesteld bij dit bedrag te voldoen. Momenteel 
is lichting 2 voor dit nieuwe onderdeel van de KMar gestart met de opleiding. In totaal zijn 
er 6 opleidingslichtingen voorzien waardoor er in totaal 5 TBP’en kunnen worden beveiligd 
door ca. 150 fte operationeel personeel. 
 
Als het gaat om de werving van werknemers voor het contingent persoonsbeveiliging 
binnenland wordt er zowel intern KMar als intern Defensie gezocht. Voor het vullen van de 
opleidingen met geschikt personeel zoekt de KMar nadrukkelijk samenwerking met de 
andere defensieonderdelen. 
 
Vraag (18): 
Hoeveel wijkagenten met focusgebied jeugd zijn er op dit moment werkzaam bij de 
politie?  
 
Antwoord: 
De wijkagent vervult een signalerende en adresserende rol in de verbinding met de wijk en 
wordt daarbij vanuit het basisteam door andere disciplines ondersteund. Samen leveren zij 
een belangrijke bijdrage aan het wijkgerichte werken, zowel in de fysieke als online 
wereld. Eind 2022 waren er 3.537 fte wijkagenten. Sommige wijkagenten hebben een 
taakaccent jeugd. Op nationaal niveau is niet geregistreerd hoeveel dit er zijn. Naast 
wijkagenten onderhouden ook andere politiemensen met een taakaccent jeugd contact 
met bijvoorbeeld scholen en jongeren, dat laatste zowel fysiek in de wijk als online. 
 
Vraag (19): 
Wat is de status van de heropbouw van het team Werken Onder Dekmantel?  
 
Antwoord: 
In de zomer van 2022 heeft de korpschef in samenspraak met de politiechef van de 
Landelijke Eenheid besloten het huidige team Werken Onder Dekmantel op een 
verantwoorde, gecontroleerde manier geleidelijk af te bouwen en tegelijkertijd een nieuw 
ontwerp voor werken onder dekmantel op te starten. 
Op 1 januari 2025 moet er een nieuw, operationeel inzetbaar team zijn. Een belangrijk 
onderdeel van het ontwerp voor dit team is de politie-brede visie op heimelijke opsporen. 
Hoewel het nieuwe ontwerp nog moet worden geschreven, zijn in de afgelopen periode al 
verbeteringen binnen en buiten de afdeling Afgeschermde Operaties doorgevoerd. Ook zijn 
het Regiepunt Heimelijke Inwinning en een ethische toetsingscommissie ingericht. Het 
Regiepunt zorgt voor centrale toetsing van de in te zetten heimelijke operaties voor de 
gehele politie. De ethische commissie toetst voorgenomen heimelijke operaties vanuit 
werkgeversverantwoordelijkheidheid van de politie op ethische aspecten en op 
personeelswelzijn. 
De commissie Waarborgen Werken Onder Dekmantel (WWOD, onder voorzitterschap van 
mevrouw mr. W. Sorgdrager) levert voor het einde van dit jaar haar eindrapportage op. 
Dit eindrapport zal onder andere aanbevelingen bevatten over in te bouwen waarborgen 
voor het werken onder dekmantel. 
 
Vraag (20): 
Kunt u een overzicht bieden van de preventieve interventies met betrekking tot 
radicalisering die in 2022 vanuit de versterkingsgelden zijn gefinancierd?  
 
Antwoord: 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  6/36
