deze middelen zijn (incidentele) maatregelen getroffen, zoals extra camera’s, fysieke 
barrières en verdere invoering van biometrische toegangscontrole. 
o Vanaf 1 januari 2022 kunnen uithalers door de zogeheten Uithalerswet een maximum 
gevangenisstraf van twee jaar krijgen. In 2022 zijn meer dan 250 uithalers 
strafrechtelijk vervolgd. 
Vraag (14): 
Hoe verloopt het Project Online Content Moderatie tot nu toe? Is daar een tussentijdse 
evaluatie op te geven? 
 
Antwoord: 
Vanuit het Project Online Content Moderatie zijn de eerste stappen gezet richting de 
realisatie van de genoemde doelstellingen. Zo worden ten aanzien van de publiek-private 
samenwerking momenteel een structuur ingericht en uitgangspunten voor de 
samenwerking vastgelegd. Voor de laagdrempelige meldvoorziening is een pilot in 
ontwikkeling waarvan de uitkomsten als input zullen dienen voor de definitieve 
meldvoorziening. En in het kader van de lokale aanpak wordt invulling gegeven aan de 
instrumenten voor lokale bestuurders. Zie het antwoord op vraag 15 voor de status van 
het “advies over een voorziening om online content ontoegankelijk te maken op verzoek 
van het lokale bestuur”. 
 
Vraag (15): 
Op welke termijn verwacht u het advies over een voorziening om online content 
ontoegankelijk te maken op verzoek van het lokale bestuur door het Project Online 
Content Moderatie? 
 
Antwoord: 
Vanuit het Project Online Content Moderatie wordt geïnventariseerd of burgemeesters 
behoefte hebben aan een voorziening die hen ondersteunt bij het indienen van 
verwijderverzoeken, zogenoemde notice-and-take-downverzoeken, bij de internetsector. 
Via deze procedure zouden socialemediaplatformen door gemeenten verzocht kunnen 
worden om onrechtmatig geachte uitingen van het platform te verwijderen of te blokkeren. 
De inventarisatie is in de zomer van 2023 klaar. 
 
Vraag (16): 
In hoeverre gaat de Nationale Samenwerking tegen Ondermijnende Criminaliteit (NSOC) 
zich in 2023 en 2024 bezighouden met het verstoren van criminele verdienmodellen, onder 
andere in samenwerking met het Openbaar Ministerie (OM)? 
 
Antwoord: 
NSOC is momenteel bezig met de uitvoering van een actieplan. Twee onderwerpen binnen 
dit actieplan hebben zien op het verstoren van criminele verdienmodellen. Namelijk: Trade 
Based Money Laundering en de aanpak van financiële dienstverleners. Alle 
samenwerkingspartners van NSOC werken aan de uitvoering van dit actieplan, zo ook het 
Openbaar Ministerie. Het actieplan heeft een looptijd van september 2022 tot en met 
maart 2024 en zal worden geëvalueerd. Zoals toegezegd in de Halfjaarbrief aanpak 
georganiseerde en ondermijnende criminaliteit zal ik uw Kamer informeren over de 
uitkomsten en de verdere koers van het samenwerkingsverband na maart 2024.  
 
Vraag (17): 
Hoeveel fte mist op dit moment nog bij de Koninklijke Marechaussee (KMar) om het 
nieuwe Stelsel Bewaken en Beveiligen operationeel te krijgen en hoe worden zo efficiënt 
mogelijk werknemers geworven?   
 
Antwoord: 
Zoals gemeld in de kabinetsreactie op het rapport van de Onderzoeksraad voor de 
Veiligheid van 1 maart jl. (Handelingen II, 2022/23, 29911, nr. 395) zal het nieuwe stelsel 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  5/36
