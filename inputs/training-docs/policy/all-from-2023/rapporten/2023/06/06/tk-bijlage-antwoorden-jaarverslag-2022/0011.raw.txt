beleidsfase zijn bovengenoemde partijen nauw betrokken bij de aanpassingen van de Wet 
politiegegevens. Zoals toegelicht in het antwoord in vraag 24, is het streven uw Kamer 
begin 2024 te informeren over de precieze aanpassingsvoorstellen. 
 
[1] Kamerstukken II 2021/22, 32 761, nr. 218 
 
Vraag (33): 
Kunt u een overzicht bieden van de huidige formatie en de huidige bezetting van 
zedenrechercheurs?  
 
Antwoord: 
Op peildatum 31 december 2022 was de formatie voor zedenrechercheurs 668,5 fte en 
was de bezetting 667,8 fte. Zoals MJenV heeft toegezegd in het commissiedebat politie 
van 19 april jl., zal er in het eerstvolgende halfjaarbericht politie nader worden ingegaan 
op de stand van zaken van de capaciteit van de zedenrecherche. 
 
Vraag (34): 
Op welke manier heeft het ministerie van Justitie en Veiligheid uitvoering gegeven aan het 
Nationaal Programma tegen Discriminatie en Racisme?  
 
Antwoord: 
Verschillende onderdelen van het Nationaal Programma tegen Discriminatie en Racisme 
vallen specifiek onder het ministerie van Justitie en Veiligheid, zoals wetsvoorstellen of 
beleidsvoorstellen rakend aan de strafrechtketen. Bij een aantal andere onderdelen is het 
ministerie van Justitie en Veiligheid betrokken samen met een of meerdere andere 
departementen.  
Enkele voorbeelden zijn dat dit jaar een breed onderzoek wordt uitgerold naar 
discriminatie en racisme bij de politie en dat dit jaar wordt ingezet op een betere 
naamsbekendheid van het Meldpunt Internetdiscriminatie. 
Op dit moment wordt uitvoering gegeven aan de maatregelen genoemd in het Nationaal 
Programma. De maatregelen zijn belegd bij de verantwoordelijke organisatieonderdelen. 
In het najaar wordt uw Kamer geïnformeerd over de uitvoering van het Nationaal 
Programma 2022. 
 
Vraag (35): 
Wat heeft het aanstellen van een coördinator nationale aanpak overlast binnen de 
asielketen opgeleverd en wat zijn de resultaten?  
 
Antwoord: 
De opdracht van de Coördinator Nationale Aanpak Overlast (CNAO) betreft het ontwikkelen 
en uitvoeren van een aanpak gericht op het tegengaan van overlast en criminaliteit van 
asielzoekers en daarbij de aansluiting van de strafrechtketen in de aanpak van 
overlastgevende en criminele asielzoekers te versterken. Hier wordt langs drie sporen 
invulling aan gegeven. 
 
Ten eerste werkt de Coördinator nauw samen met de landelijke VRIS-officier 
(vreemdelingen in de strafrechtketen) van het Openbaar Ministerie voor het verbeteren 
van de aanpak van strafbare feiten. Ten tweede wordt in nauwe samenwerking met de 
migratieketen gewerkt aan de pilot versneld beslissen criminele asielzoekers (pilot 
procesoptimalisatie) in Ter Apel. De pilot heeft als doel om snel en slagvaardig procedures 
van overlastgevende asielzoekers af te doen. Tot slot is ingezet op preventie door 
aanstelling van het mobiel toezichtsteam (Team Interventies Speciale Doelgroepen). Per 
november 2022 is dit team in Ter Apel opgericht dat met nieuwe vormen van toezicht in 
de openbare ruimte werkt teneinde overlast van asielzoekers te beperken. Parallel daaraan 
worden sinds maart 2023 vier toezichthouders ingezet in de gemeente Cranendonck. Dit 
alles vindt in nauwe samenspraak met de ketenmariniers plaats. 
 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  11/36
