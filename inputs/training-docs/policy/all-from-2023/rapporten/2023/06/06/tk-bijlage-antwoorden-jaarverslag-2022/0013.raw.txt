Het kabinet probeert met de belangrijkste herkomst- en transitlanden de 
migratiesamenwerking te intensiveren om irreguliere migratie te beperken en terugkeer te 
bevorderen. Het kabinet wil daartoe migratiepartnerschappen aangaan op gelijkwaardige 
basis. Voorbeelden van migratiepartnerschappen die Nederland momenteel met derde 
landen heeft lopen zijn Marokko, Egypte en Niger. Zulke partnerschappen zijn een continu 
diplomatiek proces gericht op samenwerking. 
 
Vraag (40): 
Zijn de politie en het OM op dit moment voldoende uitgerust, in termen van technologie, 
middelen en capaciteit, om de doelstellingen op het gebied van cybercime – high tech 
crime onderzoeken voor 2023 wel te behalen? Zo nee, wat is er nodig?  
 
Antwoord: 
In de Veiligheidsagenda 2023-2026, die door de korpschef en de voorzitter van het college 
van procureurs-generaal is onderschreven, zijn realistische afspraken gemaakt over het 
aantal cybercrime - high tech crime-onderzoeken. De ambities uit de Veiligheidsagenda 
2023-2026 worden op dit moment haalbaar geacht. Het coalitieakkoord heeft onder meer 
investeringen in het OM mogelijk gemaakt van 4 miljoen euro in 2022 oplopend naar 12 
miljoen euro structureel vanaf 2024. Deze investering helpt om de ambities voor het OM 
uit de Veiligheidsagenda waar te maken. De resultaten uit de Veiligheidsagenda zullen 
periodiek worden gemonitord. 
 
Vraag (41): 
Hoeveel zaken met betrekking tot mensenhandel zijn geseponeerd door capaciteitsgebrek 
bij het OM en in hoeveel gevallen heeft dat gevolgen gehad voor verblijfsrecht van 
slachtoffers?  
 
Antwoord: 
Het OM herkent zich niet in het geschetste beeld dat mensenhandel zaken worden 
geseponeerd wegens capaciteitsgebrek en ziet dit niet terug in de resultaten. 
 
Vraag (42): 
Op welke manieren heeft de doeltreffendheid van de rechtspraak nog meer geleden de 
afgelopen al dan niet benoemd in het jaarverslag?  
 
Antwoord: 
Voor een doeltreffende rechtspleging zijn vele randvoorwaarden van belang. In de in het 
Jaarverslag genoemde beleidsdoorlichting is onder ander geconstateerd dat verbeteringen 
denkbaar zijn wat betreft de toegankelijkheid van rechtspraak, regie om de uitloop van 
zittingen te voorkomen, ongewenste wisseling van rechters en het gebrek aan uniformiteit 
in rechterlijk optreden, kortere doorlooptijden, tijdige aanvang van zittingen en realistische 
en flexibele planning. Ook wordt aandacht gevraagd voor de noodzaak aan digitalisering. 
In de ogen van de Rechtspraak vormde de oude bekostigingssystematiek een knelpunt 
omdat deze zou bijdragen aan personele en financiële krapte en toegenomen 
doorlooptijden. Binnenkort doen wij u een uitvorige Kabinetsreactie toekomen over de 
bevindingen uit de beleidsdoorlichting van artikel 32 van de Begroting. 
 
Vraag (43): 
Welk bedrag aan dwangsommen moest de Immigratie- en Naturalisatiedienst (IND) 
betalen wegens overschrijding van de beslistermijn waardoor mensen langer moesten 
wachten op een beslissing over hun aanvraag?   
 
Antwoord: 
De IND heeft in 2022 € 3,4 miljoen aan dwangsommen betaald wegens overschrijding van 
de beslistermijn. 
 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  13/36
