Verslavingskunde Nederland, de brancheorganisatie, heeft op verzoek van VWS een ruwe 
schatting gemaakt hoeveel geld er landelijk aan lokale preventie wordt uitgegeven en 
komt uit op een bedrag € 15 miljoen. Dit bedrag omvat echter ook alcoholpreventie. 
Vraag (11): 
Kunt een overzicht bieden hoe de 60 miljoen euro is uitgegeven, die middels het 
coalitieakkoord in 2022 beschikbaar is gesteld voor versterking van de Algemene 
Inlichtingen- en Veiligheidsdienst (AIVD) en de Militaire Inlichtingen- en Veiligheidsdienst 
(MIVD) en voor vergroting van de weerbaarheid tegen dreigingen aan de Nationaal 
Coördinator Terrorismebestrijding en Veiligheid (NCTV)?  
 
Antwoord: 
De middelen uit het Coalitieakkoord zijn conform de bestedingsplannen overgeboekt naar 
de 9 betrokken departementen. In de bijlage staat de verdeling van de 60 miljoen euro 
over de onderwerpen en de departementen. Conform de begrotingsvoorschriften leggen de 
desbetreffende ministers in de jaarverantwoording verantwoording af over de realisatie. Er 
is bij het ministerie JenV geen integraal overzicht beschikbaar over de realisatie 2022. De 
Rekenkamer concludeert in het Verantwoordingsonderzoek JenV 2022 dat de realisatie is 
achter gebleven. De betrokken departementen geven aan dat niet alle opengestelde 
vacatures konden worden ingevuld, onder andere door de krappe arbeidsmarkt. Ook het 
aantrekken van extra IT-expertise is lastig gebleken. 
 
Vraag (12): 
Wat betekent de loon-prijsbijstelling voor de loonruimte van de politie?  
 
Antwoord: 
Op basis van het referentiemodel wordt bepaald hoeveel het kabinet kan bijdragen aan de 
loonruimte van overheidswerkgevers. De loonbijstelling bestaat uit een bijdrage voor 
contractloonstijging, premiemutaties sociale lasten en incidentele loonontwikkeling. 
Uitgangspunt van de referentiesystematiek is om de loonkostenontwikkeling in de 
overheidssectoren aan te laten sluiten bij de loonkostenontwikkeling in de marktsector. De 
loonbijstelling wordt ingezet voor de in de cao afgesproken loonontwikkeling. 
De prijsbijstelling is bedoeld voor compensatie van gestegen prijzen materieel en staat los 
van de loonruimte. 
 
Vraag (13): 
Wat hebben de investeringen in het tegengaan van georganiseerde criminaliteit concreet 
opgeleverd?  
 
Antwoord: 
Op 22 mei jl. is aan de Kamer de Halfjaarbrief verstuurd, waarin wordt beschreven hoe de 
aanpak zich verder ontwikkelt langs de vier hoofdlijnen: voorkomen, verstoren, bestraffen 
en beschermen. 
Enkele voorbeelden van resultaten die recent zijn geboekt:  
o Als gevolg van de nieuwe maatregel kostenverhaal, die vorig jaar in werking is 
getreden, kan het OM de kosten die de opsporingsdiensten maken bij het opruimen 
van drugslabs verhalen op de dader. 
o Vijftien gemeenten zijn in 2022 begonnen met de aanpak Preventie met Gezag. Dit 
zijn Amsterdam, Arnhem, Breda, Den Haag, Eindhoven, Groningen, Heerlen, 
Leeuwarden, Lelystad, Nieuwegein, Rotterdam, Schiedam, Tilburg, Utrecht en 
Zaanstad. 
o Om de productie van en de handel in nieuwe psychoactieve stoffen tegen te gaan is 
een wetsvoorstel opgesteld, dat in 2022 bij de Tweede Kamer is ingediend. 
o In 2022 is gestart met een structurele versterking van de aanpak van georganiseerde 
criminaliteit op de vijf mainports. Daarnaast is er eenmalig € 13 mln. beschikbaar 
gesteld voor de logistieke knooppunten (waaronder de haven van Rotterdam). Met 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  4/36
