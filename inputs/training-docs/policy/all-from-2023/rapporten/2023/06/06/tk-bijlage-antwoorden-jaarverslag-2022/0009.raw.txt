echter dat geen recht op een toevoeging bestaat in de situatie dat een zaak 
eenvoudig, dat wil zeggen door de aanvrager zelf of met bijstand van een 
instantie, afgedaan kan worden. 
 Vervolgens bepaalt artikel 8 lid 1 sub e van het Besluit rechtsbijstand- en 
toevoegcriteria dat voor bezwaren tegen besluiten van de Belastingdienst geen 
toevoegingen verstrekt worden wanneer het bezwaar uitsluitend betrekking heeft 
op een geschil van feitelijke of rekenkundige aard. 
 De Raad voor Rechtsbijstand (hierna: RvR) heeft werkinstructies opgesteld waarin 
wordt geregeld hoe deze wettelijke criteria in de praktijk worden toegepast. 
Werkinstructie W013 wordt gebruikt voor geschillen die voortvloeien uit een besluit 
van de Belastingdienst over huurtoeslag, zorgtoeslag en kinderopvangtoeslag. De 
wederpartij in deze zaken is altijd de Belastingdienst.1 
 Uit de werkinstructie volgt:“Voor het aanvragen van een toeslag of bezwaar tegen 
een beslissing op het verzoek verstrek je geen toevoeging, rechtzoekende kan dit 
zelf (artikel 8 lid 1 sub b Brt, artikel 12 lid 2 sub g Wrb). Dit geldt ook voor 
bezwaar tegen een beslissing van een bestuursorgaan waar rechtzoekende niet om 
heeft verzocht (ambtshalve beslissing). De toevoegingsaanvraag wijs je af met 
tekstcode 130 (zelfredzaamheid). Als de advocaat bij de aanvraag gemotiveerd 
aangeeft dat de zaak zodanig feitelijk en/of juridisch complex is dat bijstand van 
een advocaat noodzakelijk is kun je bij hoge uitzondering een toevoeging 
verstrekken. Dit is bijvoorbeeld het geval bij een geschil over kinderopvangtoeslag 
waarbij het gastouderbureau/ bemiddelingsbureau een wanordelijke boekhouding 
heeft gevoerd.” 
 Het WODC doet onderzoek naar onder andere de zelfredzaamheidstoets. Het 
onderzoek bevindt zich in de afrondende fase. De minister voor 
Rechtsbescherming zal het rapport, indien inderdaad gereed, met de volgende 
voortgangsrapportage rechtsbijstand, die nog voor het zomerreces wordt 
verzonden, naar uw Kamer sturen. 
1. Zie: https://www.rvr.org/kenniswijzer/zoekenkenniswijzer/toevoegen/woonrecht/w013-
geschil-woon/  
 
Vraag (28): 
Wanneer is de zelfredzaamheidstoets vastgelegd en waar is dit vastgelegd?  
 
Antwoord: 
Reeds onder de Wet rechtsbijstand on- en minvermogenden (Wrom) van 1 januari 1958 
bestond de mogelijkheid (artikel 17 Wrom) om (procedurele) rechtsbijstand te beperken 
tot het informeren van de rechtzoekende door het bureau van consultatie zodat de 
rechtzoekende zelf de procedure verder kon voeren. In de Wet tijdelijke voorzieningen 
rechtsbijstand van 1983 is in artikel 8 van de Wrom neergelegd dat er per Algemene 
Maatregel van Bestuur regels kunnen worden gesteld betreffende de gevallen waarin 
uitsluitend rechtsbijstand van adviserende aard door het bureau [rechtshulp] kan worden 
verleend. Die AMvB is echter niet vastgesteld. De toenmalige minister heeft in reactie op 
een onderzoek van de Algemene Rekenkamer naar de Rechtshulp geconcludeerd dat de 
materie vraagt om maatwerk en zich niet leent voor het vastleggen in algemene regels. Hij 
liet het graag over aan de praktijk die het beter kon inschatten. In de praktijk werd de 
invulling van dergelijke regels, die onder meer zien op het zelf behartigen van het belang 
van de zaak, overgelaten aan de Bureaus Rechtshulp die daarvoor de Leidraad bij het 
toevoegen in civiele en strafrechtelijke zaken hadden ontwikkeld. Veel voorbeelden uit die 
leidraad zijn later overgenomen in het Besluit rechtsbijstand- en toevoegcriteria. 
Uiteindelijk is het dus bij inwerkingtreding van de Wet op de rechtsbijstand in 1993 wel 
neergelegd in een AMvB. De achterliggende gedachte hierbij was, mede in het licht van 
voornoemd onderzoek van de Algemene Rekenkamer, dat meer éénduidigheid en 
(kosten)beheersbaarheid noodzakelijk was. 
 
Vraag (29): 
Hoeveel mensen werden in deze periode door niet zelfredzaam geacht waardoor zij wél 
recht kregen op rechtsbijstand?  
 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  9/36
