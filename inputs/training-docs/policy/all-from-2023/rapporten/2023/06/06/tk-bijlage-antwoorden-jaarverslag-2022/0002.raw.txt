 Een ander deel wordt op kosten van medeoverheden of particuliere 
terreineigenaren verwijderd. 
 Hiervoor bestaat een subsidieregeling[1]. 
 Voor 2022 zijn 68 subsidies ter hoogte van in totaal ruim 1,2 miljoen euro 
verleend. 
 Aangezien medeoverheden tot een bedrag van 50.000 euro de helft van de 
projectkosten voor hun rekening nemen ligt het totaalbedrag aan opruimkosten 
hoger. 
[1] Brief opvolging toezeggingen en moties drugsbeleid, Kamerstuk 24 077, nr. 503 
  
Vraag (4): 
Hoeveel wietkwekerijen zijn opgerold in 2022? 
 
Antwoord: 
Er zijn in 2022 1.604 hennepkwekerijen opgerold. Naast hennepkwekerijen werd er in 
2022 tevens een aanzienlijk aantal stekkerijen, drogerijen en growshops ontmanteld. In 
totaal werden 61 stekkerijen ontruimd. Daarnaast werden er verdeeld over het land 33 
drogerijen ontdekt. Het aantal gesloten growshops staat in 2022 op 8. 
Vraag (5): 
Hoeveel kilo cocaïne is in 2022 onderschept in de Nederlandse havens? Wat is ongeveer 
het onderscheppingspercentage geweest en hoe wordt dit onderbouwd? 
 
Antwoord: 
Douane en de andere partners uit de Hit And Run Cargo-teams (HARC) hebben 
gezamenlijk in 2022 46.789 kilo cocaïne onderschept in Rotterdam, 4.157 kilo cocaïne in 
Vlissingen en 1.522 kilo cocaïne in het Noordzeekanaalgebied. We kunnen niet met 
zekerheid zeggen welk percentage hiermee is onderschept, omdat we niet weten wat we 
niet zien. Wel is vorig jaar een zelfstandig onderzoek uitgevoerd door DenkWerk (‘Drugs 
de Baas’)[1], dat het onderscheppingspercentage in de havens van Rotterdam en 
Antwerpen gezamenlijk op 50 tot 60 procent heeft geschat voor het jaar 2021. Wij zien in 
de toegepaste methodiek geen lacunes. 
 
[1] Drugs de baas (juni 2022) | DenkWerk 
  
Vraag (6): 
Hoeveel kilo cocaïne is in 2022 onderschept in het Caribisch deel van het Koninkrijk? Wat 
is ongeveer het onderscheppingspercentage geweest en hoe wordt dit onderbouwd? 
 
Antwoord: 
In het Caribisch deel van het Koninkrijk is er in 2022 door de Kustwacht 22.274 kilogram 
cocaïne onderschept. De daadwerkelijke hoeveelheid die onderschept is, ligt echter hoger. 
De autonome landen binnen het Koninkrijk hebben namelijk eigen lokale politiekorpsen en 
douanediensten die ook cocaïnevondsten doen. Doordat dit een autonome aangelegenheid 
van deze landen is, is er op dit moment bij ons geen informatie beschikbaar over de 
vondsten van andere diensten dan de Kustwacht. Een onderscheppingspercentage is niet 
te geven, aangezien dit zou veronderstellen dat bekend is hoeveel cocaïne er binnen het 
Caribisch deel van het Koninkrijk in totaal in omloop is. 
 
Vraag (7): 
Hoeveel uithalers zijn er in 2022 geregistreerd en wat was ongeveer de gemiddelde leeftijd 
van de uithalers? 
 
Antwoord: 
In 2022 registreerde het Openbaar Ministerie 259 personen die verdacht worden van het 
onbevoegd aanwezig zijn in havens (art. 138aa Wetboek van Strafrecht), waarvan de 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  2/36
