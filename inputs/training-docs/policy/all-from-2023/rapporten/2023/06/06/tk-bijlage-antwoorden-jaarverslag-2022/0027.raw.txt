Antwoord: 
Op peildatum 26 mei 2023 waren er 23 landen van herkomst die een negatieve uitslag van 
een PCR-test als inreisvoorwaarde stellen. Het gaat hierbij om de volgende landen: 
Angola, Bangladesh, Bolivia, Brazilië, Burkina Faso, Congo DR (Kinshasa), Djibouti, 
Filipijnen, Ghana, Guinee-Bissau, Haïti, Iran, Kameroen, Libië, Mali, Myanmar (Birma), 
Nepal, Nicaragua, Syrië, Tadzjikistan, Togo, Tsjaad, Zimbabwe. 
 
Deze landenlijst is samengesteld op basis van de informatie, zoals weergegeven in de 
reisadviezen van het Ministerie van Buitenlandse Zaken (zie: 
https://www.nederlandwereldwijd.nl/reisadvies). 
 
Het aantal landen dat een PCR-test als inreisvoorwaarde stelt is altijd een 
momentopname. Dit aantal kan, afhankelijk van de ontwikkeling van het corona-virus, 
toe- of afnemen. 
 
Vraag (90): 
Vanuit welke landen komt de onverwachte hogere instroom van Alleenstaande 
minderjarige vreemdelingen?  
 
Antwoord: 
De hogere instroom van alleenstaande minderjarige vreemdelingen (amv) in 2022 is met 
name toe te schrijven aan de toename van het aantal asielaanvragen van amv uit Syrië, 
Eritrea, Somalië, Jemen en Afghanistan. Daarbij is het aantal asielaanvragen van Syrische 
amv in 2022 meer dan verdubbeld ten opzichte van 2021: van 1.080 naar 2.430. 58% van 
de totale amv instroom in 2022 betreft Syrische amv. 
 
Vraag (91): 
Welke projecten gericht op het vertrek van vreemdelingen worden gesubsidieerd middels 
een incidentele pilot? In hoeverre leiden deze effectief tot terugkeer?  
 
Antwoord: 
De DT&V subsidieert momenteel geen incidentele pilotprojecten om terugkeer van 
vreemdelingen te bevorderen. Het is mogelijk dat op lokaal niveau, bijvoorbeeld in 
samenwerking met gemeenten, pilotprojecten zijn met een focus op terugkeer van 
vreemdelingen waar de Rijksoverheid niet bij betrokken is. 
 
Vraag (92): 
Kunt u het verloop van externe inhuur bij de ketenpartners in 2022 uiteenzetten, inclusief 
de kosten hiervoor?   
 
Antwoord: 
Het verloop van externe inhuur bij ketenpartners is in de tabel in de bijlage weergegeven. 
Deze organisaties zijn opgenomen omdat deze in ons financiële systeem zijn opgenomen 
en de cijfers op deze wijze gepresenteerd kunnen worden. Aanvullend staat in de bijage 
een overzicht over de jaren 2021 en 2022 per ketenpartner met een verdeling over 
inkoopcategorieën, te weten:  
 Juridisch advies, 
 Accountancy, financiën en administratieve organisatie, 
 Advisering opdrachtgevers over automatiseringsvraagstukken, 
 Organisatie- en formatieadvies, 
 Interim-management, 
 Beleidsadvies, 
 Communicatieadvies, 
 Uitzendkrachten. 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  27/36
