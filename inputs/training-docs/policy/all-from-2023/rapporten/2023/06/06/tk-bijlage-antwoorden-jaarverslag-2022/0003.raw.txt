overgrote meerderheid in Rotterdam. De gemiddelde leeftijd van deze personen was 24 
jaar.  
 
Vraag (8): 
Hoeveel coffeeshops zijn in 2022 gesloten en waren de redenen voor sluiting? 
 
Antwoord: 
Ontwikkelingen rondom lokaal coffeeshopbeleid, waaronder het aantal (gesloten) 
coffeeshops in Nederland en de redenen hiervoor, worden tweejaarlijks in kaart gebracht. 
De gegevens voor het jaar 2022 zijn nog niet beschikbaar. Deze zomer wordt het 
onderzoek ´Coffeeshop in Nederland, meting 2022´, dat in opdracht van het WODC door 
Breuer&Intraval wordt uitgevoerd, verwacht. Dit rapport wordt aan de Kamer aangeboden. 
 
Vraag (9): 
Wat is het totaal bedrag dat in 2022 is uitgegeven aan ondermijnende drugscriminaliteit? 
Is er op bepaalde posten sprake van onderuitputting?  
 
Antwoord: 
 Voor de aanpak van georganiseerde, ondermijnende criminaliteit was in 2022 592 
miljoen euro beschikbaar. Het bedrag is verdeeld naar uitvoeringspartners, 
waaronder de politie, het openbaar ministerie, de Rechtspraak, het 
gevangeniswezen, de KMar, de Belastingdienst/FIOD, de douane, gemeenten en 
de Regionale Informatie en Expertise Centra (RIEC’s). 
 In bijlage 2B, horend bij de Najaarsbrief georganiseerde, ondermijnende 
criminaliteit, wordt een financieel overzicht gegeven van de bestedingen van de 
programmatische aanpak met een totaal van 549,5 mln. euro in 2022. 
 Het bedrag van €592 mln. zoals opgenomen in het Jaarverslag 2022 omvat ook 
€42,5 mln. aan overige middelen die niet direct vallen onder de programmatische 
aanpak, zoals:  
o bekostiging van de Financial Intelligence Unit (FIU) en organisatie DG 
Ondermijning, zijnde apparaatskosten; 
o bijdrage aan implementatie en beheer van het UBO register en 
verwijsportaal bankgegevens; 
o bijdrage aan provinciefonds voor dekking onkosten voor opruimen van 
drugsafval. 
Tevens is er sprake van een onderbesteding van 10 mln. euro, zoals aangegeven in de 
Najaarsnota 2022, welke wordt veroorzaakt door een lagere uitbreiding van de formatie in 
verband met de krappe arbeidsmarkt.  
 
Vraag (10): 
Wat is het totaalbedrag dat is uitgegeven aan drugspreventie? Is hier sprake geweest van 
onderuitputting? 
 
Antwoord: 
Drugspreventie is een gedeelde verantwoordelijkheid op meerdere bestuurslagen en ligt 
primair bij het ministerie van VWS. In 2022 is er vanuit VWS € 6,6 miljoen uitgegeven aan 
drugspreventie en algemene middelenpreventie waar drugsgebruik een onderdeel van 
uitmaakt. De VWS-uitgaven zijn volledig besteed, maar zijn een klein onderdeel van wat er 
in totaal landelijk (ook lokaal en regionaal) wordt uitgegeven aan drugspreventie. Vanuit 
JenV is ook aandacht voor het reduceren van drugsgebruik en is in 2022 een bedrag van 
500.000 euro beschikbaar gesteld aan interventies en onderzoek, zoals ondersteuning van 
het oost-Brabantse regioproject SKIP en medefinanciering van de Nationale Drugs Monitor. 
Dit is niet volledig besteed. Daarnaast hebben de gemeentes een belangrijke taak in het 
uitvoeren van preventie, zoals vastgelegd in de Wet publieke gezondheid (Wpg). 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  3/36
