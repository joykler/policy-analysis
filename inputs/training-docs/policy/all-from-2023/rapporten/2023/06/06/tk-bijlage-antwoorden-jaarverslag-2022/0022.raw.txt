Wat is het totaal aantal vreemdelingen dat op basis van een verblijfsvergunning asiel in 
Nederland verblijft, uitgesplitst in verblijfsvergunningen voor bepaalde en onbepaalde tijd?  
 
Antwoord: 
Op 1 oktober 2022 waren er 123.840 vreemdelingen die bij de IND geregistreerd staan 
met een verblijfstitel voor een verblijfsvergunning asiel. Daarvan stonden 100.030 
vreemdelingen geregistreerd met een verblijfstitel voor een verblijfsvergunning asiel voor 
bepaalde tijd en 23.810 vreemdelingen met een verblijfstitel voor een verblijfsvergunning 
asiel voor onbepaalde tijd. 
 
Bron:  IND, Metis 
 
Vraag (75): 
Hoeveel laissez passers zijn er vorig jaar tot en met heden verstrekt door Marokko?  
 
Antwoord: 
Tot en met 31 maart 2023 zijn er 50 LPâ€™s afgegeven. 
 
Vraag (76): 
Hoe vaak worden tijdelijke asielvergunningen niet verlengd of omgezet in vergunningen 
voor onbepaalde tijd?  
 
Antwoord: 
Van de 20.800 afgehandelde aanvragen voor een verblijfsvergunning asiel voor 
onbepaalde tijd c.q. voor verlenging van de geldigheidsduur van de verblijfsvergunning 
asiel voor bepaalde tijd die in 2022 door de IND zijn beoordeeld, zijn er 120 afgewezen en 
1.180 niet inhoudelijk afgedaan (bijvoorbeeld verkeerd of te vroeg ingediend, dubbele 
aanvraag). Volledigheidshalve wordt opgemerkt dat vreemdelingen die in het bezit zijn van 
een asielvergunning voor bepaalde tijd in sommige gevallen om hen moverende redenen 
geen aanvraag doen voor verlenging of omzetting naar een verblijfsvergunning voor 
onbepaalde tijd, bijvoorbeeld omdat zij reeds genaturaliseerd zijn of niet meer in 
Nederland woonachtig zijn. Deze zaken zijn niet in voornoemde aantallen opgenomen. 
 
Bron: IND, cijfers afgerond op tientallen. 
 
Vraag (77): 
Hoeveel vreemdelingen zijn dit jaar aantoonbaar teruggekeerd, uitgesplitst in zelfstandig 
en gedwongen vertrek? Hoeveel vreemdelingen zijn zelfstandig zonder toezicht 
vertrokken? Kunnen deze aantallen worden afgezet tegen de terugkeercijfers van 2010 tot 
en met 2021?  
 
Antwoord: 
De inzet van het kabinet is om vreemdelingen zoveel mogelijk zelfstandig te laten 
vertrekken. In 2023, tot en met april, zijn ongeveer 8.390 vreemdelingen die niet in 
Nederland mochten blijven vertrokken. Dit zijn niet alleen afgewezen asielzoekers maar 
ook mensen van wie de vergunning is ingetrokken of niet meer geldig is en vreemdelingen 
die nooit een verblijfsvergunning hebben aangevraagd. Daarvan zijn ongeveer 4.560 
vreemdelingen zelfstandig vertrokken en ongeveer 1.460 vreemdelingen gedwongen. Ca. 
2.370 vreemdelingen zijn zelfstandig zonder toezicht vertrokken.* Zie de bijlage voor de 
tabel. 
Bron: Ministerie van Justitie en Veiligheid, KMI+, cijfers afgerond op tientallen 
* Ketenbreed vertrek wordt samengesteld uit de vertrekregistraties van de KMar, politie en 
DT&V. Per 16 november 2021 is de registratie van vertrekken gewijzigd. Hierdoor treedt 
een trendbreuk op in de categorie indeling van ketenbreed vertrek. 
 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  22/36
