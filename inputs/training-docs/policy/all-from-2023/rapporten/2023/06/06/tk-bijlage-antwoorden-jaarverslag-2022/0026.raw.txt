uitgaven op basis van de werkelijke bezetting. Ontwikkelingen die spelen in de periode 
tussen MPP vaststelling (februari 2021) en presentatie van de Ontwerpbegroting worden 
dan niet meer meegenomen. Dit wordt conform de ritmiek van de begrotingscyclus herijkt 
en wanneer noodzakelijk bijgesteld bij besluitvorming over voorjaars- en najaarsnota. 
 
Vraag (86): 
Hoeveel van de extra kosten voor asielopvang zijn toe te schrijven aan duurdere nood- en 
crisisnoodopvang? Wat valt er te zeggen over de (extra) kosten voor opvang op het 
moment dat deze met reguliere opvang was ingevuld, ook in het licht van de door de 
Algemene Rekenkamer eerder geschetste verschillen in kosten tussen de verschillende 
opvangvormen (in het rapport “Focus op Opvangcapaciteit asielzoekers”)?   
 
Antwoord: 
De kosten van (crisis)noodopvang zijn hoger dan reguliere opvang. Volgens het rapport 
van de Algemene Rekenkamer gaat het om een tarief van € 150 - € 200 euro per dag voor 
een (crisis)noodopvangplek. Dit is echter gebaseerd op een beperkt deel van de 
declaraties die zijn ingediend door gemeenten. Op dit moment is het beeld dat de 
spreiding van de kosten nog verder uit elkaar ligt, namelijk tussen de €80 - € 330 per dag 
per plek. De kosten van (crisis)noodopvang zijn van diverse factoren afhankelijk en 
worden bepaald door de locatie en de wijze waarop opvang ter plekke wordt ingevuld. 
Definitief inzicht in de kosten van (crisis)noodopvang van 2022 volgt in september 2023 
als alle declaraties door gemeenten zijn ingediend. 
 
Vraag (87): 
Waarom heeft u ervoor gekozen om de y-as van de grafiek "Gemiddelde bezetting in de 
opvang van 2015 t/m 2022" niet op 0 te laten beginnen?  
 
Antwoord: 
De gemiddelde bezetting in de jaren 2015 t/m 2022 is niet lager dan 20.000 
opvangplekken. Door op de y-as de schaal van 20.000 tot 50.000 te hanteren, wordt het 
verloop van de bezetting door de jaren beter geaccentueerd weergegeven. Het 
tegenovergestelde is het geval als de schaal op de y-as van 0 tot 100.000 loopt. 
 
Vraag (88): 
Hoeveel kosten waren er in 2022 gemoeid met door de IND ingesteld hoger beroep?  
 
Antwoord: 
De kosten voor door IND ingesteld hoger beroep zijn op deze termijn niet goed in beeld te 
brengen, daarvoor is een verdiepingsslag nodig. De totale uitgaven aan beroep en hoger 
beroep waren in 2022 € 31,8 miljoen. Van dit bedrag was € 13,0 miljoen voor beroep en 
hoger beroep asiel (16.000 dossiers) en € 18,8 miljoen voor regulier en naturalisatie 
(18.000 dossier). De afgelopen jaren is het aantal dossier met beroep of hoger beroep 
relatief stabiel. Met name in 2019 was er een hoog aantal (hoger) beroepen voor zowel 
asiel (28.000) als regulier en naturalisatie (23.300). De totale uitgave hiervoor lagen op € 
40,9 mln. 
 
Het antwoord op deze vraag is berekend op basis van de kostprijzen voor een aantal 
specifieke producten van de IND en niet op basis van een integrale kostprijs. Dit betekent 
dat er nog andere kosten worden gemaakt ten aanzien van hoger beroepen die op deze 
termijn niet nader konden worden onderbouwd. 
 
Vraag (89): 
Gegeven de positieve ontwikkelingen rondom COVID-19, vormt de PCR vereiste in 2023 
nog een belemmering voor een gedwongen terugkeer naar het land van herkomst? Welke 
landen betreft dit?  
 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  26/36
