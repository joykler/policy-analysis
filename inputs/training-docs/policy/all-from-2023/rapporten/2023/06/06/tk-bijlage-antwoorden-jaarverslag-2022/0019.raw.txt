Het CBS beschikt vanaf 1975 over gegevens over het aantal (eerste) asielverzoeken dat in 
Nederland is ingediend. In de periode 1975 tot en met 2022 zijn 822.180[1] eerste 
asielverzoeken ingediend, waarvan een grafiek in de bijlage is opgenomen. 
[1] Bron: CBS StatLine, laatstelijk bijgewerkt op 17 maart 2023  
 
Vraag (65): 
Wat is het aandeel jonge mannen (tussen de 18 en 35 jaar), in de Nederlandse 
asielinstroom? Hoe verhoudt zich dat tot de rest van de Europese Unie?  
 
Antwoord: 
Het aandeel jonge mannen in de Nederlandse asielinstroom (1e aanvragen) over 2022 
bedroeg 40%. In de Europese Unie is het aandeel jonge mannen in het totaal aantal 1e 
asielaanvragen 43% over 2022.[1] 
[1] Bron: Eurostat  
 
Vraag (66): 
Wat is het percentage asielzoekers uit veilige landen? Hoeveel van hen is in aanraking 
gekomen met justitie/politie?  
 
Antwoord: 
In 2021 zijn 1.080, ofwel 4% van de eerste asielaanvragen, ingestroomd in spoor 2. In 
2022 zijn 1.000 ofwel 2% van de eerste asielaanvragen, ingestroomd in spoor 2. 
Asielaanvragen van asielzoekers uit een veilig land van herkomst of die al in een andere 
EU-lidstaat bescherming genieten worden in beginsel afgedaan in spoor 2. Algerije was tot 
halverwege 2021 een veilig land van herkomst. 
In 2021 zijn er 3.990 verdenkingen van misdrijven geregistreerd van vreemdelingen 
woonachtig op COA-locaties. In totaal waren er 1.795 unieke verdachten. In de top-15 
nationaliteiten van 2021 kwamen 4 nationaliteiten voor die destijds hoorden bij een veilig 
land van herkomst (Algerije tot half 2021). Cijfers over 2022 zijn nog niet beschikbaar. 
Het volgende incidenten- en misdrijvenoverzicht zal naar verwachting voor het zomerreces 
met uw Kamer worden gedeeld. In dit overzicht worden de cijfers voor 2022 opgenomen. 
 
Bronnen: 
• IND, De IND in 2022 
• WODC-rapport 'Incidenten en misdrijven door COA-bewoners 2017-2021 (Tweede 
Kamer, vergaderjaar 2021-2022, 19 637, nr. 2 903) 
 
Vraag (67): 
Hoeveel gezinsleden hebben asielzoekers vorig jaar gemiddeld later overkomen in het 
kader van nareis en hoeveel in de reguliere procedures voor gezinsvorming en 
gezinshereniging? Hoe verhouden deze aantallen zich tot andere EU-landen, in het 
bijzonder Denemarken?  
 
Antwoord: 
In 2022 zijn door een houder van een verblijfstatus asiel gemiddeld 1,4 nareisaanvragen 
ingediend. Het gaat hier om het aantal ingediende nareisaanvragen en dus niet om het 
aantal ingewilligde aanvragen[1]. 
 
Voor een nareisaanvraag geldt dat deze door de asielzoeker moet worden ingediend 
binnen drie maanden na verlening van diens verblijfsvergunning asiel voor bepaalde tijd. 
Daarna komt het recht op nareis te vervallen. 
   
Wel kan de toegelaten asielzoeker later nog een reguliere procedure voor gezinshereniging 
of gezinsvorming starten. Dit kan ook na enige jaren nog plaatsvinden nadat een 
asielzoeker een status voor onbepaalde tijd heeft gekregen of de Nederlandse nationaliteit. 
Vanwege de complexiteit kunnen hierover op dit moment geen betrouwbare cijfers worden 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  19/36
