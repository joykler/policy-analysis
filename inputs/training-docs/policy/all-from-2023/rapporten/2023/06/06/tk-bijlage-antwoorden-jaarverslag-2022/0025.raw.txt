Effectieve terugkeer van vreemdelingen die niet in Nederland mogen blijven is een 
prioriteit voor dit kabinet. Medewerking vanuit de landen van herkomst is daarbij één van 
de voorwaarden voor succesvolle terugkeer. Daar wordt op alle niveaus en vanuit 
verschillende organisaties een bijdrage aan geleverd. 
Om de migratiesamenwerking met belangrijke herkomst- en transitlanden te verbeteren, 
zet het kabinet in het bijzonder in op migratiepartnerschappen. 
Hierin is terugkeer een onderdeel van de dialoog en samenwerking. Deze 
migratiepartnerschappen zijn essentieel om irreguliere migratie te beperken en terugkeer 
te bevorderen. Dit gebeurt zowel bilateraal als in Europees verband en met gelijkgestemde 
EU lidstaten. Verder is Nederland in Benelux-verband evenals de Commissie bezig om met 
derde landen terugkeer en overname-overeenkomsten af te sluiten. 
 
Vraag (83): 
Welk effect heeft het uitgeven van ODA-gelden aan asielopvang op het effectief aanpakken 
van de grondoorzaken van migratie en het ondersteunen van opvang in de regio?   
 
Antwoord: 
De middelen vanuit ODA kunnen worden ingezet voor eerstejaarsopvang van asielzoekers 
uit Development Assistance Committee (DAC)-landen, gedurende de periode dat de 
asielprocedure loopt en er nog geen definitieve afwijzing is. De middelen die worden 
bijgedragen vanuit ODA aan asielopvang kunnen niet nogmaals worden ingezet voor 
andere doeleinden. 
 
De toerekening van uitgaven voor eerstejaarsopvang van asielzoekers uit DAC-landen is 
de Nederlandse invulling van de internationale afspraak van de Development Assistance 
Committee (DAC) van de OESO (Organisatie voor Economische Samenwerking en 
Ontwikkeling) dat DAC-lidstaten de kosten voor de eerstejaars opvang van vluchtelingen in 
eigen land kunnen rapporteren als Official Development Assistance (ODA). 
 
Vraag (84): 
Waarom heeft het kabinet voor slechts 30.000 asielaanvragen in 2022 begroot, terwijl 
ieder jaar sinds 2016, behalve 2020, de asielinstroom hoger was?   
 
Antwoord: 
De prognose voor de asielinstroom over 2022 (zie ook 3.6 Artikel 37. Migratie in de 
Begroting 2022) is gebaseerd op de Meerjaren Productie Prognose (MPP) van februari 
2021. Daarbij zijn de inzichten, aannames en onzekerheden van toepassing zoals die op 
dat moment gehanteerd werden. Bij het opstellen van de prognose destijds was de impact 
van COVID-19 en de inreisbeperkingen die op dat moment nog aanwezig waren nog een 
belangrijke factor in het bepalen van de verwachting omtrent de hoogte van de 
asielinstroom. 
 
De MPP wordt twee keer per jaar herijkt en wordt bij de reguliere momenten in de 
Rijksbegrotingscyclus betrokken (Najaarsnota / Voorjaarsnota). In deze herijking vindt 
(waar nodig) een bijstelling plaats op basis van de inzichten, aannames en onzekerheden 
die op dat moment van toepassing zijn. 
 
Vraag (85): 
Waarom is er in 2022 slechts begroot voor een gemiddelde bezetting van 19.510 
asielopvangplekken?   
 
Antwoord: 
De grondslag voor de begrote gemiddelde bezetting in 2022 is het medio scenario van de 
MPP 2021-1 die in februari 2021 is opgesteld. Hiervoor zijn de gegevens in november van 
het voorgaande jaar verzameld, waarbij toen ook de onzekerheid van de coronacrisis aan 
de orde was. Dit betekent dat sprake is van een periode van bijna 2,5 jaar tussen de 
prognose op basis van de MPP, verwerking in de Ontwerpbegroting en realisatie van 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  25/36
