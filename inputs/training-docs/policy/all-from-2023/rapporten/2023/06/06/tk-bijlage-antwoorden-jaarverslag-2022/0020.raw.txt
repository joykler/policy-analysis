geleverd. Wel kan een gemiddelde geleverd worden voor alle niet-Nederlandse referenten, 
ongeacht het verblijfsdoel: dit is gemiddeld 1,69 per referent. Zie hiervoor ook vraag 68. 
De gevraagde gegevens over nareis en reguliere gezinsmigratie in andere EU-lidstaten zijn 
niet beschikbaar bij Eurostat. Bovendien zouden deze gegevens onderling niet goed 
vergelijkbaar zijn omdat iedere lidstaat op eigen wijze invulling geeft aan het nareis- en 
reguliere gezinsmigratiebeleid. 
 
Bron:  IND: jaarstand 2022  
 
[1] Het aantal aangevraagde mvv nareis per jaar is gedeeld door aantal ingewilligde eerste 
asielaanvragen in dat jaar. Er is dus geen sprake van een cohortcijfer. 
 
Vraag (68): 
Hoeveel partners en/of gezinsleden laat een in Nederland verblijvende vreemdeling 
gedurende zijn leven gemiddeld naar Nederland komen?  
 
Antwoord: 
Niet Nederlandse referenten hebben in de periode januari 2016 tot en met december 2021 
op basis van een verblijfsaanvraag gemiddeld 1,69[1] partners c.q. gezinsleden naar 
Nederland laten komen in het kader van reguliere gezinshereniging/gezinsvorming dan wel 
artikel 8 EVRM (familie- en gezinsleven). 
 
[1] In deze berekening zijn alleen die referenten opgenomen die daadwerkelijk een 
verblijfsaanvraag hebben ingediend. 
Bron:  IND, Metis (peildatum januari 2023). 
 
Vraag (69): 
Hoeveel vreemdelingen zijn er door middel van gezinsmigratie de afgelopen 5 jaar naar 
Nederland gekomen, uitgesplitst in nareis en regulier? Hoe verhouden deze cijfers zich tot 
de totale immigratie?  
 
Antwoord: 
In de periode van 2018 tot en met 2022 zijn 165.660 aanvragen om een 
verblijfsvergunning regulier voor bepaalde tijd voor verblijf als familie- of gezinslid in 
eerste aanleg ingewilligd. Gezinsmigratie ziet op de overkomst van gezinsleden die willen 
verblijven bij een Nederlander of een rechtmatig in Nederland verblijvende vreemdeling 
die bijvoorbeeld in Nederland als kennismigrant werkt. Daarnaast zijn in de periode van 
2018 tot en met 2022 32.580 verblijfsvergunningen asiel voor bepaalde tijd op grond van 
nareis ingewilligd. Nareis ziet op de mogelijkheid voor vergunninghouders asiel om binnen 
drie maanden na verlening van hun vergunning een verzoek in te dienen voor 
gezinshereniging. Migranten die op grond daarvan Nederland inreizen worden nareizigers 
genoemd. Zij vallen onder de categorie asielmigratie, net als asielzoekers en hervestigde 
vluchtelingen. Voor reguliere migranten en voor vergunninghouders asiel die langer dan 
drie maanden na verlenging een verzoek indienen voor gezinshereniging, geldt het 
reguliere beleid voor gezinshereniging. 
 
De totale immigratie in de periode 2018 tot en met 2022 bedroeg 1.387.530 personen[1]. 
Het aandeel reguliere gezinsmigratie afgezet tegen de totale immigratie bedroeg in de 
periode 2018 tot en met 2022 12 procent en het aandeel nareis is 2 procent ten opzichte 
van de totale immigratie. 
 
[1] De totale immigratie omvat alle redenen om naar Nederland te komen. Dus 
gezinsmigratie, arbeidsmigratie, studiemigratie, et cetera. Maar ook asiel en immigratie als 
gevolg van het vrij verkeer van personen binnen de EU. 
 
Bron: 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  20/36
