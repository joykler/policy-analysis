van politie een eigen droneteam inricht. Op dit moment beschikken alle regionale 
eenheden over een droneteam en wordt er operationeel gevlogen. 
De in de jaarverantwoording beschreven pilot Automatisch Vliegen is een nieuwe vorm 
voor de inzet van drones waarbij een drone (zonder tussenkomst van een operator op de 
grond) automatisch opstijgt, een route aflegt en weer terugkeert. De luchtvaartwetgeving 
staat automatisch vliegen voorlopig nog niet toe, maar de politie wil er wel ervaring mee 
op doen. Ze doen dat daarom in een afgesloten omgeving (op de voormalige 
luchtmachtbasis in Twente). Er is Europese luchtvaartwetgeving in ontwikkeling die 
automatisch vliegen mogelijk maakt. De operationele inzet van automatisch vliegende 
drones is pas mogelijk als dat wetgevingstraject is afgerond. Naar verwachting is dat in de 
periode 2030-2035. 
Het voorbeeld dat in de jaarverantwoording wordt aangehaald uit de eenheid Zeeland-
West-Brabant staat los van de pilot Automatisch Vliegen en betrof een reguliere 
operationele inzet van een drone binnen de bestaande technologische mogelijkheden en 
juridische kaders. 
 
Vraag (104): 
Wat is de status van de chatbot voor FAQ’s, aangiftes, meldingen en overige 
onderwerpen?   
 
Antwoord: 
In het eerste kwartaal van 2023 is het doen van meldingen via chatbot WOUT live gegaan 
en bestaat de Virtueel Assistent WOUT 1 jaar. Met ingang van april 2023 zijn alle 10 
Regionale servicecentra van de politie aangesloten en is het aantal conversaties met WOUT 
sinds januari gestabiliseerd met 6.200 à 6.900 per week, dus ruim 300.000 per jaar. De 
chatbot WOUT blijft in ontwikkeling en naar verwachting worden de in de toekomst 
functionaliteiten uitgebreid. 
 
Vraag (105): 
Welke keuze ligt eraan ten grondslag dat cybercrime niet als High Impact Crime wordt 
beschouwd?   
 
Antwoord: 
Momenteel is de politie nog in gesprek met onder andere het Openbaar Ministerie om te 
bepalen of cybercrime kan vallen onder de High Impact Crime. Het besluit hierover is nog 
niet genomen. De lopende discussie betekent natuurlijk niet dat cybercrime geen grote 
impact kan hebben op de samenleving en de slachtoffers van cybercrime. 
 
Vraag (106): 
Loopt de politie tegen uitdagingen aan bij de inzet van digitale instrumenten in het kader 
van mensenhandel?   
 
Antwoord: 
Over de (on)mogelijkheden rond de inzet van het lokprofiel en de webcrawler voor 
mensenhandel is de Kamer geïnformeerd middels de brieven opsporing en vervolging 
mensenhandel 2020 en 2021. De webcrawler wordt op dit moment al ingezet. Politie en 
OM verkennen aan de hand van concrete casuïstiek stap voor stap wat de reikwijdte is van 
de huidige juridische kaders. Het nieuwe Wetboek van Strafvordering zal de inzet van de 
webcrawler verduidelijken. 
 
Daarnaast rondt de politie binnenkort de eerste fase van de verkenning naar de digitale 
opsporingsstrategie gericht op seksuele misdrijven en mensenhandel af, waarin is gekeken 
naar de wijze waarop politie nu de proactieve online opsporing op zeden en mensenhandel 
uitvoert, inclusief de inzet van de webcrawler en het lokprofiel. De verwachting is dat uit 
deze eerste fase van de verkenning naar de digitale opsporingsstrategie mensenhandel 
blijkt of en tegen welke uitdagingen de politie aanloopt.  
 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  31/36
