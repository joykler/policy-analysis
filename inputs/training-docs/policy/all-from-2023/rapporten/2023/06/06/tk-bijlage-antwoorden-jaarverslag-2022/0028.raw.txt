Vraag (93): 
Kan een nadere toelichting worden gegeven bij het feit dat het bedrag aan 
Europol/Eurojust met 11,3 miljoen euro is verlaagd wegens ingewikkelde besluitvorming 
en door capaciteitsproblematiek?  
 
Antwoord: 
De uitgaven van het HGIS-budget voor de huisvestingskosten Europol/Eurojust (huur plus 
verhoging als gevolg van investeringen) zijn in 2022 lager uitgevallen. Dit is het gevolg 
van vertraging bij een groot aantal huisvestingsprojecten, als gevolg van ingewikkelde 
besluitvorming binnen de projecten en capaciteitsproblematiek bij de uitvoering ervan. De 
projecten zijn daardoor getemporiseerd en de uitgaven volgen derhalve in 2023 en latere 
jaren. 
 
Vraag (94): 
Hoe is in 2022 concreet gestuurd op het nakomen van de normen voor doorlooptijden die 
de Rechtspraak in 2020 heeft ontwikkeld?  
 
Antwoord: 
Binnen het programma Tijdige rechtspraak 2020-2023 werkt de Rechtspraak aan een 
aanpak om het afhandelen van zaken binnen de doorlooptijdstandaarden waar te kunnen 
maken. De Rechtspraak werkt hierbij aan het doorvoeren van duurzame 
organisatieverbeteringen. Dit ziet enerzijds op het afhandelen van zaken binnen de 
doorlooptijdstandaard en anderzijds op het vergroten van de voorspelbaarheid richting 
rechtzoekenden. Denk hierbij aan het aanpassen van processen en werkwijzen, het 
verbeteren van het rooster- en planproces en het ontwikkelen van sturingsinformatie. 
Deze verbeteringen zullen naar verwachting op langere termijn effect sorteren. 
 
Vraag (95): 
Hoe zijn de middelen van de Motie-Hermans in 2022 exact besteed?   
 
Antwoord: 
Van de Hermansmiddelen is conform de bijage €138 mln. uitgegeven (waarvan  € 13 mln. 
naar het gemeentefonds). € 52 mln. is niet in 2022 tot besteding gekomen. Van het niet 
uitgegeven bedrag is € 38,5 mln overgemaakt naar de Politie ten behoeve van de 
versterking opsporing en de basisvoorzieningen IV. De Commissie Schneiders kwam in de 
zomer van 2022 met haar aanbevelingen aangaande de Landelijke Eenheid van de Politie. 
In afstemming met JenV is in de maanden daarna gewerkt aan het transiteplan om de 
landelijke eenheid te splitsen en de overige aanbevelingen van de Commissie op te 
pakken. Het koste enige tijd om ambities van de politie in te passen in het beschikbare 
financiële kaders. Doordat de uitwerking van en besluitvorming over het transitieplan 
enige tijd heeft geduurd, waren de incidentele kosten in 2022 beperkt. In het 
bestedingsplan voor deze incidentele kosten is vastgelegd dat de in 2022 niet-bestede 
middelen beschikbaar blijven voor de kosten van de transitie LE.  
 
Bij de onderbesteding in 2022 op het onderdeel voortgaande vernieuwing IV speelt de 
krapte op de arbeidsmarkt een grote rol. Hierdoor konden de activiteiten niet volledig 
conform bestedingsplan worden uitgevoerd. De  middelen blijven wel bij de politie 
beschikbaar voor dit doel. 
De overige € 22,5 mln is niet besteed op de JenV begroting en maakt onderdeel uit van de 
eindejaarsmarge. De eindejaarsmarge is het gedeelte van het budget wat niet besteed is 
en wat in het volgende begrotingsjaar aan de begroting wordt toegevoegd. 
 
Vraag (96): 
Is het de inzet van het kabinet om het percentage van 18 procent aan externe inhuur bij 
de IND te verkleinen, om zo met meer vaste arbeidskrachten de tekorten bij de 
asielaanvragen tegen te gaan?   
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  28/36
