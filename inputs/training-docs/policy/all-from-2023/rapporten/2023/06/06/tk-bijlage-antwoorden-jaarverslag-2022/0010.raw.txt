Antwoord: 
Dergelijke data zijn niet dan wel zeer moeilijk in de systemen van de Raad voor 
Rechtsbijstand vindbaar. Er wordt niet geregistreerd welke rechtzoekenden niet 
zelfredzaam zijn. 
 
Vraag (30): 
Wat was de precieze rationalisatie achter de lezing van deze zelfredzaamheidstoets in dit 
kader?  
 
Antwoord: 
Zie antwoord op vraag 27 en 29. 
 
Vraag (31): 
Waarom is deze zelfredzaamheidstoets ingevoerd?  
 
Antwoord: 
Het uitgangspunt bij de zelfredzaamheidstoets is dat gesubsidieerde rechtsbijstand alleen 
verleend wordt in die gevallen waar dat echt nodig is. Uit de wetsgeschiedenis bij het 
Besluit rechtsbijstand- en toevoegcriteria volgt dat op bestuursrechtelijk terrein een aantal 
zeer verschillende zaken van toevoeging is uitgesloten. Het betreft hier zaken die 
normaliter zonder rechtsbijstand afgehandeld kunnen worden. Als algemene regel geldt 
dat het indienen van een aanvraag bij een bestuursorgaan een zaak is voor de 
rechtzoekende en het desbetreffende bestuursorgaan, aldus de toelichting. Dat is 
bijvoorbeeld het geval bij het aanvragen van een vergunning, van ontheffing of vrijstelling, 
of bij het aanvragen van een uitkering. Ook bij de belastingaangifte is de overheid de 
burger behulpzaam. Daarnaast zijn in veel gemeenten informatie- en adviesfuncties 
ingericht, in het bijzonder de sociaal raadslieden en het algemeen maatschappelijk werk. 
De sociaal raadslieden zijn behulpzaam bij de belastingaangifte en kwijtschelding van 
schulden. Uitzonderingen op deze regel waren tot 2000 niet mogelijk. In de praktijk bleek 
destijds echter dat in incidentele gevallen daaraan wel behoefte is. Een bestuursrechtelijke 
zaak kan zo complex zijn dat gekwalificeerde rechtsbijstand noodzakelijk is. Een terrein 
waar dit zich met name voor kan doen zijn de aanvragen om toelating tot Nederland op 
grond van de Vreemdelingenwet, aldus de toelichting. Daarom werd in het tweede lid 
bepaald dat in bestuursrechtelijke zaken wel een toevoeging kan worden verstrekt, indien 
de bijzondere feitelijke of juridische ingewikkeldheid van het geval dat vereist. 
 
Vraag (32): 
De regering geeft aan dat er overeenstemming is tussen politie, KMar, Bijzondere 
opsporingsdienst (BOD) en rijksrecherche over welke knelpunten aangepakt gaan worden 
wat betreft gegevensdeling voor het politie- en justitiedomein, nu er te weinig financiële 
middelen beschikbaar zijn voor een nieuwe gegevenswet, wat houdt die overeenstemming 
precies in?  
 
Antwoord: 
Wegens andere keuzes in het besteden van beschikbare financiële middelen en de 
benodigde inzet van alle strafrechtketenpartners voor de implementatie van het nieuwe 
Wetboek van Strafvordering, is ervoor gekozen een nieuwe integrale gegevenswet nu geen 
doorgang te laten vinden.[1] Het belang om politiewerk effectief te kunnen uitvoeren met 
voldoende waarborgen ter bescherming van de persoonlijke levenssfeer blijft echter 
bestaan. De Wet politiegegevens is toe aan modernisering en de aansluiting tussen de wet 
en de praktijk is voor verbetering vatbaar. 
 
Daarom is ervoor gekozen om de meest prangende knelpunten in de Wet politiegegevens 
te inventariseren en te verbeteren, voor zover dat past binnen de bestaande kaders. De 
politie, Koninklijke Marechaussee, bijzondere opsporingsdiensten en Rijksrecherche zijn 
uitgenodigd om de knelpunten aan te geven die zij in hun huidige uitvoeringspraktijk 
ervaren. De behoefte aan wijzigingen aan de Wet politiegegevens die uit de gevoelde 
knelpunten voortvloeien worden afgezet tegen de financiële middelen. Ook in de 
Totaallijst feitelijke vragen Jaarverslag Ministerie van Justitie en Veiligheid 2022 (36360 -VI-1)  10/36
