PROGRAMMARAAD 45
Programmaraad
De programmaraad bestaat uit vertegenwoordigers van diverse geledingen van de samenleving. De raad adviseert het 
bestuur bij de totstandkoming van het werkprogramma. Maria Henneman, voorzitter van het bestuur, is ook de 
voorzitter van de programmaraad. Directeur Eefje Cuppen is secretaris (interim-directeur Henk de Jong tot 1 oktober 
2022). Hieronder vindt u de leden, op alfabetische volgorde.
Ir. Annet Aris MBA | Annet Aris doceert digitale strategie aan INSEAD Business School in Frankrijk en is commissaris bij 
diverse bedrijven.
Marien Baerveldt | Marien Baerveldt is strategisch adviseur op het gebied van leren, ontwikkeling en verandering en 
geeft leiderschapstrainingen voor maatschappelijke organisaties.
Dr. Rob Bijl | Rob Bijl was adjunct-directeur van het Sociaal en Cultureel Planbureau (SCP).
Drs. Kris Douma | Kris Douma is voorzitter van het bestuur van de Nederlandse Beroepsorganisatie voor Accountants 
(NBA) en commissaris/toezichthouder bij verzekeraar NV Schade, de Stichting Register Arbeidsdeskundigen (SRA) en 
Oxfam Novib.
Dr. Linda Duits | Linda Duits is onderzoeker, publicist en docent Mediastudies en Genderstudies, verbonden aan de 
Universiteit Utrecht.
Drs. Bas Eickhout | Bas Eickhout is lid van het Europees Parlement namens de Groenen/EFA-fractie en delegatieleider 
GroenLinks Europa.
Bert Fokkema | Bert Fokkema werkt bij Shell in een internationaal team dat beleid en interne standaarden ontwikkelt 
voor de decommissioning van olie en gas productie-installaties.
Yuri van Geest | Yuri van Geest is co-auteur van de bestseller Exponentiële Organisaties en mede-oprichter van  
De Buitenboordmotor.
Peter Giesen | Peter Giesen is redacteur buitenland en commentator voor de Volkskrant.
Prof. dr. Rob J. Hamer | Rob Hamer is directeur/eigenaar van Hademar Holding BV, een bedrijf dat gespecialiseerd is 
in duurzame innovatie.
Rob van Hattum | Rob van Hattum was programmamaker bij Tegenlicht, eindredacteur Wetenschap voor de VPRO en 
Chief Technology Officer bij NEMO en geeft nu adviezen over wetenschap en televisie o.a. als voorzitter van de 
programmaraad van het Evoluon.
Drs. Jos de Jonge | Jos de Jonge was coördinator van de groep ‘Feiten en Cijfers’ bij het Rathenau Instituut.
Yori Kamphuis | Yori Kamphuis is Sr. Consultant AI en Cybersecurity bij TNO en spreker op het gebied van kunstmatige 
intelligentie.
Dr. Annette Klinkert | Annette Klinkert is oprichter van het bedrijf city2science.
Jaarverslag 2022
