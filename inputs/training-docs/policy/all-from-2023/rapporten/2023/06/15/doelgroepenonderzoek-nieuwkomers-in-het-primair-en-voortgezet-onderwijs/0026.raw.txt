NIEUWKOMERS IN HET PRIMAIR EN VOORTGEZET ONDERWIJS 19 
3 Nieuwkomersvoorzieningen 
Nieuwkomers kunnen terechtkomen in één van de nieuwkomersvoorzieningen in 
het onderwijs of op een reguliere school. Lang niet alle nieuwkomers staan 
ingeschreven op een school met een nieuwkomersvoorziening, zo blijkt uit data-
analyses.  
Het Nederlandse onderwijs kent diverse voorzieningen voor nieuwkomersleerlingen, om ervoor te zorgen dat ze 
voorbereid worden op een onderwijsloopbaan op een reguliere school. Dit hoofdstuk beschrijft ze kort en laat zien 
welk deel van de verschillende nieuwkomersgroepen in deze nieuwkomersvoorzieningen zit. Laatstgenoemde 
exercitie is op basis van de schoolvestiging waar leerlingen op 1 oktober 2020 ingeschreven staan en op basis van 
schoollijsten die het ministerie van OCW en de Inspectie van het Onderwijs bij de onderzoekers hebben 
aangeleverd. In die lijsten is aangegeven welke schoolvestigingen behoren tot een nieuwkomersvoorziening zoals 
hieronder omschreven. 
3.1 Type nieuwkomersvoorzieningen po en vo 
Nieuwkomersvoorzieningen po 
5
De Inspectie van het Onderwijs onderscheidt in het po vier typen onderwijsvoorzieningen voor nieuwkomers. De 
organisatie van het onderwijs bepaalt in welke categorie iedere school valt.  
● Type I scholen zijn scholen verbonden aan asielzoekerscentra (azc-scholen). 
● Type II scholen zijn scholen die uitsluitend onderwijs verzorgen aan nieuwkomers en scholen die 
eersteopvangonderwijs bieden aan een substantieel aantal nieuwkomers. Als een school drie of meer groepen 
voor nieuwkomers heeft, dan beschouwt de Inspectie van het Onderwijs deze school als een 
nieuwkomersvoorziening type II.  
● Type III scholen zijn scholen met één of twee groepen voor nieuwkomers, die minimaal drie dagdelen apart 
nieuwkomersonderwijs krijgen.  
● Type IV scholen zijn scholen waar nieuwkomers zijn geïntegreerd in reguliere klassen. Deze groep wordt in dit 
onderzoek ook aangeduid met ‘reguliere scholen’.  
 
Belangrijk opmerking: we kunnen alleen waarnemen of een leerling ingeschreven staat bij een bepaald type school 
(op schoolvestiging/BRIN-6 niveau). We weten bijvoorbeeld niet of een nieuwkomer die ingeschreven staat op een 
type III school ook in de groep zit voor nieuwkomers.  
Nieuwkomersvoorzieningen vo 
Nieuwkomers in de vo-leeftijd (12 tot 20 jaar) kunnen terechtkomen in een internationale schakelklas (hierna: ISK) 
of op een reguliere middelbare school. In een ISK wordt de Nederlandse taal geleerd en worden leerlingen 
klaargestoomd om verder te gaan om een reguliere middelbare school. Er waren in 2019 ongeveer 120 scholen 
6
met een ISK.  
 
5
  Via https://www.onderwijsinspectie.nl/onderwerpen/onderwijs-aan-nieuwkomers/vraag-en-antwoord/waar-gaan- 
nieuwkomers-naar-school  
6
  Via https://vhz-online.nl/de-internationale-schakelklas-ontwikkelingen-samenwerking-met-cluster-2
