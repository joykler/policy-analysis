EVALUATIE CORONASTEUN CULTUURSECTOR 6 
23
geografische spreiding. Ook musea die op basis van de Erfgoedwet subsidie ontvangen en instellingen die 
een meerjarige subsidierelatie hebben met de Rijkscultuurfondsen, rekenen we tot meerjarig gesubsidieerde 
instellingen. Deze groepen instellingen nemen wij samen onder de groep “meerjarig gesubsidieerde 
instellingen” omdat zij ook in deze vorm een doelgroep vormen voor “aanvullende subsidie aan meerjarig door 
24
het Rijk gesubsidieerde producerende instellingen”. 
● niet-gesubsidieerde instellingen: instellingen die voor de coronacrisis geen subsidierelatie hadden met OCW 
of de Rijkscultuurfondsen. Deze instellingen waren afhankelijk van hun eigen inkomsten en andere bijdragen 
om in hun lasten te voorzien of ontvangen subsidies van gemeenten of provincies; 
● makers: mensen die als zelfstandige actief zijn in de culturele en creatieve sector. Denk aan kunstenaars, 
schrijvers, regisseurs, acteurs, ontwerpers, muzikanten en producenten. Hieronder verstaan we ook 
zelfstandigen die ondersteunend werk verrichten in de sector, zoals technici en podiumbouwers. Ook deze 
25
groep ondervindt namelijk de gevolgen van de coronacrisis. Makers onderscheiden zich van mensen die in 
loondienst zijn in de culturele en creatieve sector, doordat makers opdrachten nodig hebben om inkomen te 
vergaren. Mensen in loondienst, daarentegen, ontvangen ook salaris, ook al is er geen werk voor hen 
beschikbaar (zolang er geen ontslag volgt). Uitvoerende makers en ondersteunende makers hebben we in deze 
evaluatie samengenomen, omdat er in de data geen onderscheid gemaakt kan worden tussen deze twee 
groepen. Ondersteunend werk is wel afgebakend door de SBI-codes die worden gehanteerd door het CBS om 
de culturele en creatieve industrie af te bakenen. 
2.3 Leeswijzer 
Een overzicht van de onderzoeksvragen en het bijbehorende hoofdstuk waarin deze onderzoeksvraag wordt 
beantwoord is te vinden in Tabel 2.1. In hoofdstuk 4 wordt allereerst de beleidstheorie beschreven. Daarin worden 
de doelen van de steunpakketten omschreven, de uitgangspunten bij de uitvoering en de veronderstelde 
mechanismen van het beleid. Vervolgens worden in hoofdstuk 5 de bevindingen uit bestaand bronnenmateriaal 
omschreven. In hoofdstuk 6 worden de uitkomsten van de data-analyse beschreven. Deze bevatten de impact van 
de coronacrisis op de activiteiten en inkomsten in de culturele en creatieve industrie, generiek en specifiek 
steungebruik, lokale steun en indicaties van het effect op werkgelegenheid en continuïteit in de sector. Daarbij 
komen inzichten uit beleidsdocumenten en bestaande rapporten betreffende alle onderzoeksvragen aan bod. Een 
verslag van de opbrengsten uit de verkennende gesprekken en verdiepende interviews is te vinden in hoofdstuk 7 
en de casestudies van lokale steun in hoofdstuk 8. 
Tabel 2.1 Onderzoeksvragen en vindplaats in het rapport 
Nr  Onderzoeksvraag Vindplaats  
A Vragen voor alle steunmaatregelen   
A1 Wat was de doelstelling van de totale specifieke coronasteun voor de culturele en H4 
creatieve sector? Wat was de doelgroep, en wat waren de gewenste effecten en wat was 
het veronderstelde werkende mechanisme (de beleidstheorie?).  
 
23
  Staatscourant 2019, 61036 | Overheid.nl > Officiële bekendmakingen (officielebekendmakingen.nl) 
24
  Kamerbrief over de uitwerking van de aanvullende ondersteuning € 300 miljoen culturele en creatieve sector | 
Kamerstuk | Rijksoverheid.nl 
25
  Nieuwe visie cultuurbeleid | Tweede Kamer der Staten-Generaal
