NIEUWKOMERS IN HET PRIMAIR EN VOORTGEZET ONDERWIJS 31 
reguliere school gaat, om dezelfde reden. In een type IV school is het noodzakelijk dat er een speciaal aanbod is 
van extra begeleiding en dat ontbreekt vaak. In een reguliere setting met klassen van 25 leerlingen en waar vaak 
weinig kennis is van Nt2, is het moeilijk om dit te realiseren. Leerkrachten hebben vaak al moeite met de 
gebruikelijke drie niveaus en nieuwkomers passen in geen van deze niveaus. Heel goede en ervaren leerkrachten 
kunnen dit aan maar de ervaring is dat er daar maar weinig van zijn. Zolang scholen er nog niet klaar voor zijn, lijken 
nieuwkomers beter af te zijn door eerst nieuwkomersonderwijs te volgen, zeker voor leerlingen die nog helemaal 
geen onderwijshistorie hebben. Als de omstandigheden ideaal zouden zijn in een type IV school, dan zou een kind 
met een goede onderwijshistorie dit eventueel wel kunnen volgen. Wat dan nodig is: een goede ervaren leerkracht 
die nergens van schrikt, een meerjarig programma voor de leerling op maat en gebruik van passende leerstof uit 
eerdere leerjaren. 
 
Wat tot slot van belang wordt gevonden is het werken met een kwaliteitscyclus. Een van de experts doet 
kwaliteitsaudits op scholen en op scholen die met een kwaliteitscyclus werken, behalen leerlingen betere resultaten.  
 
Thuistalen  
De moedertaal krijgt steeds meer een plek in het onderwijs, maar het verschilt per school. Zo zijn er scholen met 
een meertalige schoolbibliotheek. Er zijn echter nog steeds scholen die zeggen: hier moet je Nederlands spreken 
en niet je moedertaal. In nieuwkomersonderwijs zal dat iets minder voorkomen. “Echt inclusief worden, daar zou het 
onderwijs zo veel meer mee kunnen”. 
 
Toetsen 
Wat betreft toetsen en registraties worden reguliere toetsen (veel van Cito) en leerlingvolgsystemen gebruikt. In 
leerlingvolgsystemen worden toetsresultaten bijgehouden maar ook gegevens over de sociaal-emotionele 
ontwikkeling. Het probleem is dat systemen niet altijd passen bij nieuwkomers. Een voorbeeld hiervan is dat als je 
in een leerlingvolgsysteem meldt dat een kind de juf heeft geslagen, dat er allerlei alarmbellen afgaan. In de 
beginfase komt dit veel voor doordat leerlingen zich niet met taal kunnen uiten. Pas na zo’n 20 weken kunnen de 
gebruikelijke eisen worden gesteld. 
Leerkrachten 
Nieuwkomersonderwijs verbonden aan AZC’s 
Organisatie en toegankelijkheid  
Alle vier nieuwkomersscholen verbonden aan AZC’s waarmee gesproken is bieden basisonderwijs voor leerlingen 
van 4 tot en met 12 jaar, groep 1 tot en met 8, met uitzondering van School B, waar geen kleutergroepen zijn. Naar 
School A en C komen alle kinderen die wonen in het (naastgelegen) AZC. Zij worden aangemeld door het COA. Op 
School D zitten ook nieuwkomersleerlingen uit de omliggende gemeenten, de zogenoemde ‘taxi’-kinderen. Op één 
school zitten behalve de kinderen van het AZC voor het merendeel andere nieuwkomersleerlingen: statushouders, 
kinderen van expats en ook (vaak jonge) kinderen met de Nederlandse nationaliteit, die thuis een andere taal 
spreken. Ongeveer een zesde van de leerlingpopulatie op deze school bestaat uit kinderen uit het AZC. 
 
Intake en groepssamenstelling   
De scholen streven naar een groepsgrootte van rond de vijftien leerlingen per groep. Op een kleine school is het 
streven wat lager, ongeveer twaalf leerlingen per groep, en het komt incidenteel voor (door de opbouw van de 
leerlingpopulatie) dat een groep heel klein is, en er bijvoorbeeld zes leerlingen in een bovenbouwgroep zitten. Het 
komt vaker voor, vanwege toestroom van leerlingen en het lerarentekort, dat de groepen groter zijn dan vijftien,
