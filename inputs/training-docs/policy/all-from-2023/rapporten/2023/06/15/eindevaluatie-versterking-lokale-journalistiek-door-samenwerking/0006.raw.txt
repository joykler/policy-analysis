1 Inleiding 
 
1.1 Aanleiding 
Lokale journalistiek doet ertoe, vinden steeds vaker ook politici en bestuurders. Op 22 mei dit jaar 
namen lokale journalisten uit alle delen van het land deel aan de V-100, verantwoording van ministers 
aan honderd burgers die de jaarverslagen van de ministers kritisch bekijken. Het laat zien dat politiek 
en bestuur lokale journalistiek serieus (willen) nemen. 
Toch is er een discrepantie tussen het toenemende gevoelde belang van lokale journalistiek enerzijds 
en de staat van het medialandschap op lokaal niveau. Jaren van bezuinigingen hebben lokale 
omroepen geen goed gedaan. Valt het tij nog te keren? 
Het project Versterking lokale journalistiek door samenwerking is een pilot om een impuls te geven 
aan de lokale journalistiek (dit natuurlijk naast andere ontwikkelingen van de sector). 63 (veelal jonge) 
journalisten werden gestationeerd bij 41 lokale omroepen. Hun taak: in samenwerking met de 
regionale omroep grotere verhalen maken voor online. Vanuit de NOS en de NLPO zijn trainingen 
aangeboden. De projectcoördinatie is eveneens belegd bij de NOS. 
1.2 Vraagstelling 
Deze pilot is een experiment met als vraag: in hoeverre draagt samenwerking tussen de drie lagen van 
het bestel (lokaal, regionaal, NOS) bij aan versterking van de lokale journalistiek? De insteek was 
pionierend: omroepen kregen zélf de ruimte om de samenwerking vorm te geven. Dat was ook nodig, 
gezien de soms precaire verhoudingen en de enorme tijdsdruk (zie hoofdstuk 2). Dit rapport beschrijft 
de resultaten van het uitproberen en testen met in het achterhoofd een nieuwe fase: het Journalistiek 
Huis. We blikken niet alleen terug om te evalueren, maar ook met het oog op een (eventueel) vervolg. 
Concreet beschrijft dit rapport de resultaten op vier doelstellingen: verbetering van de samenwerking, 
versterking van de output, talentontwikkeling en duurzame versterking van lokale redacties. Bij elke 
doelstelling zijn veel vragen te stellen: 
1. Samenwerking. Welke vormen van samenwerking tussen lokaal en regionaal zijn er, en wat 
zijn van elke samenwerkingsvorm de voor- en nadelen? Hoe kan de aansturing van 
journalisten het best worden vormgegeven? Met welke insteek worden lokaal, regionaal én 
de NOS naar tevredenheid bediend? Wat zijn minimale vereisten voor samenwerking, en wat 
kunnen omroepen juist éxtra doen om sámen journalistiek te bedrijven? 
2. Content. Welke verhalen hebben journalisten gemaakt? Wat zijn de behoeften van de 
verschillende lagen? Welke verhalen hebben impact? Wat is de rol van video? En ook hier 
opnieuw de vraag: welke verhalen leiden tot tevredenheid bij de verschillende lagen? 
3. Talentontwikkeling. Hoe hebben journalisten zich in dit project ontwikkeld? Wat is de rol van 
opleiding (NOS, NLPO en soms ook de regionale omroepen)? Hoe belangrijk is begeleiding? 
4. Verduurzaming. Wat levert het project op langere termijn op? Welke opbrengsten blijven 
bestaan na afloop van de pilot? Hoe werkt 2 jaar samenwerking door tot voorbij december 
2023? 
Nadat in het voorjaar van 2022 al een tussenrapportage verscheen met een aanzet tot een antwoord 
op de vragen hierboven, is het nu tijd voor het definitieve antwoord. De fase van pionieren wordt 
afgesloten en het vizier kan gericht op de nieuwe fase. Specifiek was er na het voorjaar van 2022 de 
wens om antwoord te geven op drie aanvullende vragen: wat is de inhoudelijke meerwaarde van de 
samenwerking vertaald in verhalen die anders niet verteld zouden worden? Wat is het belang van 
5
