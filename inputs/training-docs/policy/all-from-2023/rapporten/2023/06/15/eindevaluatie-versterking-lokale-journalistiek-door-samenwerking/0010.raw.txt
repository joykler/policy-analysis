áltijd meer individuele erkenning, maar onderschatten vaak hoeveel werk het kost om een grote groep 
(120 directe stakeholders in dit project) te managen, laat staan ieder individu regelmatig te spreken. 
2) In het eerste jaar was er vanwege corona geen gelegenheid om omroepen te bezoeken. 
Journalisten waarderen vooral de landelijke terugkomdagen. Zulke grootschalige bijeenkomsten 
werken inspirerend. Overleggen met collega’s zorgt voor nieuwe ideeën en frustraties over problemen 
binnen de lokale omroep worden gerelativeerd als blijkt dat andere lokale omroepen ook problemen 
kennen, soms nog veel meer dan bij de eigen lokale omroep. 
Er bestaat behoefte aan inhoudelijke aansturing / coördinatie. Journalisten krijgen nu wekelijks een 
rapport met een overzicht van dominante thema’s bij collega’s. Dat wordt gewaardeerd, maar er mist 
nog coördinatie en afspraken om die bevindingen vervolgens te vertalen naar actie, iemand die 
journalisten aan verhalen en dossiers koppelt. 
3 Samenwerking: stabiele basis, draagvlak voor meer ambitie 
Dit hoofdstuk beschrijft hoe de samenwerking tussen lokale omroepen enerzijds en de regionale 
omroepen en / of de NOS anderzijds zich in dit project heeft ontwikkeld. De vraagstelling in de 
dataverzameling was steeds: wat is goed gegaan en waar zijn kansen blijven liggen? 
Het resultaat van 2 jaar Versterking Lokale Journalistiek door Samenwerking in drie conclusies: 
1. De basis voor samenwerking is gelegd. Voor dit project was samenwerking tussen lokale en 
regionale omroepen beperkt, in veel gevallen was er zelfs helemaal geen samenwerking. In 
twee jaar tijd is een basis gelegd waarbij partijen dagelijks contact hebben en op regelmatige 
basis content met elkaar delen. Op het gebied van techniek begint zich een smooth 
infrastructuur af te tekenen. 
2. Inhoudelijk samenwerken is en blijft ingewikkeld. Jawel, er wordt inhoudelijk samengewerkt 
tussen journalisten van lokale en regionale omroepen, maar zeker niet altijd en ook niet 
overal. 
3. De tijd is rijp voor verdergaande samenwerking. Partijen geven aan bereid te zijn meer 
commitment te tonen, en staan open voor de volgende stap in de samenwerking. De ruimte 
die het project lokale en regionale omroepen bood om de samenwerking zélf vorm te geven 
wordt inmiddels als (te) vrijblijvend ervaren. De verwachtingen mogen omhoog. 
Dit hoofdstuk zet het allemaal op een rij: wat werkt goed en wat werkt minder? Te beginnen met de 
globale waardering van alle stakeholders (3.1). Specifiek gaat het hoofdstuk in op vijf 
samenwerkingsvormen tussen lokaal en regionaal (3.2) en de rol die van landelijke coördinatie in de 
hele samenwerking (3.3). Gebleken is ook dat behalve de meer organisatorische en menselijke kant 
een belangrijke rol is weggelegd voor techniek (3.4). 
3.1 Waardering: betrekkelijke tevredenheid 
Het project leidt in de huidige vorm tot betrekkelijke tevredenheid bij stakeholders. Belangrijkste 
constateringen zijn dat de tevredenheid naargelang het project vordert niet toeneemt, maar ook niet 
veel afneemt. De meest aannemelijke verklaring voor de licht afnemende tevredenheid is dat er 
inmiddels minder stappen worden gezet waar stakeholders écht iets van merken. De basis is er 
inmiddels en er is draagvlak voor duurzaam samenwerken. Het is nu tijd voor een volgende fase. 
Eerst de precieze waarderingscijfers. Bij de vorige evaluatie (najaar 2021) kreeg de samenwerking een 
voldoende van lokale projectleiders (7,1) en regionale projectleiders (6,8) (zie tabel 1). 
Contentuitwisseling bleek destijds een belangrijke drijver van tevredenheid. Om die reden is het 
9
