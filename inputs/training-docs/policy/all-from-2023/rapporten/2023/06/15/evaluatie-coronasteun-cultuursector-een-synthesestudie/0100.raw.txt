EVALUATIE CORONASTEUN CULTUURSECTOR 85 
6.3.4 Adviezen voor de toekomst  
Verbeterde interdepartementale samenwerking  
Vanuit zowel de sector, OCW als EZK wordt aangegeven dat de communicatie tussen departementen op een aantal 
punten verbeterd kan worden. Een aantal suggesties zijn bijvoorbeeld dat (a) ten behoeve van de efficiënte meer 
gedeeld kan worden met collega’s van andere departementen door middel van beknopte updates, (b) er eerder 
duidelijk moet worden wie waar verantwoordelijk voor is in de crisisorganisatie, met name in het nemen van 
beslissingen, (c) er beter kan worden gekeken met welke sector OCW overeenkomsten heeft, zoals bijvoorbeeld 
sport (zowel de amateur- als de professionele tak), om daar samen mee op te trekken, (d) er betere afstemming 
tussen departementen op het gebied van begrippen moet komen en de interfererende werkingen van algemene- 
en specifieke steun, (e) er sneller moet worden overgegaan tot crisiscommunicatie waarbij de processen sneller op 
orde komen.  
Opnieuw instellen (doorontwikkelde) taskforce  
Vanuit OCW en de sector wordt aangegeven dat de taskforce, als vertegenwoordiging en aanspreekpunt van de 
sector, “meteen weer zou moeten worden hersteld of in elk geval benut moet worden”. Een vertegenwoordiger uit 
de sector geeft daarbij moet worden vastgehouden aan de sub-sectoren die normaal niet snel aan tafel zitten, zoals 
het niet-gesubsidieerde deel van de keten.  
Balans tussen vertrouwen en zorgvuldigheid 
Vertegenwoordigers van de Rijkscultuurfondsen geven aan dat OCW de flexibiliteit en het vertrouwen dat in hen 
gesteld is tijdens de crisis vast mag worden gehouden na de crisis. Zo geeft een geïnterviewde aan: “We merken 
dat we weer teruggaan naar het wat oudere regime, het gaat weer een stuk trager. Er zijn weer veel handtekeningen 
nodig zijn voor er iets mag. Het was wel heel fijn dat het in de coronatijd flexibel was, zonder dat het onzorgvuldig 
werd. Dus ik hoop dat dat die les mee mag naar de toekomst; dat die snelheid van handelen en het geven van 
vertrouwen niet leidt tot onzorgvuldigheid.” 
6.4 Opbrengsten van beleid 
In het algemeen, zowel vanuit de sector als vanuit de Rijkscultuurfondsen, is er waardering en dankbaarheid voor 
het feit dat er vanuit OCW veel steun is geweest voor de sector. 
6.4.1  Bereikte en niet bereikte doelen 
Gesubsidieerde instellingen konden blijven voortbestaan  
Het belangrijkste doel van de steun voor de culturele sector tijdens de coronacrisis was dat instellingen in de 
basisinfrastructuur, die onder de directe verantwoordelijkheid van OCW vallen, konden blijven bestaan. Vanuit 
OCW en de Rijkscultuurfondsen blijkt uit de interviews dat dit gelukt is; in de culturele sector zijn geen instellingen 
omgevallen tijdens de coronacrisis. De continuïteit van de sector is volgens hen niet in gevaar geweest. Zo geeft het 
Nederlands Filmfonds bijvoorbeeld aan dat faillissementen zijn uitgebleven en dat de productie van alle type films, 
series en filmactiviteiten dankzij de coronasteun konden doorgaan. Er wordt overigens één uitzondering genoemd; 
het Tassenmuseum in Amsterdam is wél omgevallen. Maar dit dreigde al langere tijd te gebeuren, ook vóór de 
coronacrisis geven verschillende betrokkenen aan. Een geïnterviewde uit de culturele sector geeft aan dat de 
coronasteun “hen door de crisis heeft geloodst”, maar dat de sector er niet ongehavend doorheen is gekomen. 
Voorbeelden die worden genoemd zijn bijvoorbeeld dat er in het aantal werkenden in een sector is afgenomen dat
