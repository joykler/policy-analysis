EVALUATIE CORONASTEUN CULTUURSECTOR 12 
4 Analyse bestaand bronnenmateriaal 
Over de specifieke coronasteun vanuit OCW is gedurende en na de pandemie veel geschreven. Deze sectie bevat 
een beschrijving en analyse van inzichten op basis van bestaand bronnenmateriaal: evaluaties, studies, 
kamerbrieven en andere documenten. Ook hebben de onderzoekers inzicht gekregen in intern e-mails verstuurd 
ten tijde van de coronacrisis. Het bronnenmateriaal legt een basis voor de beantwoording van een deel van de 
onderzoeksvragen in Tabel 2.1. Dit hoofdstuk is gestructureerd volgens drie onderdelen: de totstandkoming van 
beleid, de samenwerking tussen actoren en de opbrengsten van het beleid. Een overzicht van de gebruikte bronnen 
is te vinden in bijlage H. 
4.1 Totstandkoming beleid 
4.1.1 Beoogde doelen 
OCW heeft vanuit haar wettelijke taak drie verschillende rollen  
De wettelijke taak van OCW is ‘het bevorderen van een sterke, pluriforme, toegankelijke en kwalitatief 
31
hoogwaardige cultuursector en het zorgen voor het erfgoed.’ Hierbij is de Minister verantwoordelijke voor ‘het 
scheppen van voorwaarden voor het in stand houden, ontwikkelen en sociaal en geografisch spreiden van 
cultuuruitingen.’. Deze wettelijke taak uit zich in drie rollen voor de Minister: 
1. Financierend: de Minister bekostigt de basisinfrastructuur cultuur en subsidiëring van bepaalde specifieke 
programma’s en regelingen.  
2. Stimulerend: de Minister stimuleert het versterken van de cultuursector door meerdere programma’s 
3. Regisserend: de Minister regisseert bij de uitvoering en houdt toezicht op het behoud en beheer van het 
erfgoed en archieven. 
32
Het eerste steunpakket en de coulancemaatregelen waren met name gericht op het 
behouden van de werkgelegenheid en het voortbestaan van het culturele aanbod 
De eerste vorm van specifieke steun voor de cultuursector zijn de coulancemaatregelen met betrekking tot 
33
ontvangen subsidies en de opschorting van de huren voor musea die hun pand huren bij het rijksvastgoedbedrijf. 
De coulancemaatregelen versoepelden de eisen waaraan instellingen met een subsidie aan moesten voldoen en 
verlichtten de administratieve lasten. Aanvullend hierop is een bedrag van 300 miljoen euro beschikbaar gesteld 
34
voor specifieke steun aan de culturele en creatieve sector in de vorm van subsidies en leningen.  
 
 
31
  Vaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2023, 
OCW, september 2022 
32
  Dit betreft maatregelen in de periode maart tot en met december 2020 
33
  Nieuw visie cultuurbeleid, OCW, maart 2022 
34
  Uitwerking aanvullende ondersteuning 300 miljoen culturele en creatieve sector (1e pakket), OCW, mei 2020
