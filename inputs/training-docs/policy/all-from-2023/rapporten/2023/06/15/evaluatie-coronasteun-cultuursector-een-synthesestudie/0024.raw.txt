EVALUATIE CORONASTEUN CULTUURSECTOR 9 
3 Beleidstheorie 
In dit hoofdstuk schetsen we de rationale en uitgangspunten van de coronasteunmaatregelen. Dat doen we door 
de achterliggende beleidstheorie te reconstrueren. Een beleidstheorie is de optelsom van assumpties of 
hypothesen over hoe het beleid geacht wordt te werken. Uit de beleidstheorie spreken dus de veronderstellingen 
die ten grondslag liggen aan het beleid. Deze hypothesen kunnen vervolgens getoetst worden in de evaluatie. Het 
formuleren in de vorm van hypothesen betekent dat de veronderstellingen met een zekere stelligheid zijn 
opgeschreven. In werkelijkheid zijn ook de beleidsontwerpers zich bewust van nuances en in de evaluatie komen 
die nuances ook nadrukkelijk aan het licht. Door het zoeken naar werkzame mechanismen wordt ook helder waarom 
beleid (al dan niet) uitpakt zoals bedoeld en wat daarbij van belang is (context- en implementatiefactoren). 
 
De beleidstheorie is gereconstrueerd op basis van beleidsdocumenten (relevante Kamerbrieven en 
beleidsdocumenten) en aangevuld en gecontroleerd in gesprekken met betrokken beleidsambtenaren (OCW en 
BZK), uitvoerende partijen (gemeenten en cultuurfondsen) en ontvangende partijen (instellingen en makers). Op 
basis van de optelsom van deze informatie zijn de doelen en verwachte effecten en de wijze waarop het beleid deze 
uitkomsten zou moeten genereren (werkzame mechanismen) op een rij gezet. 
 
Figuur 3.1 geeft een overzicht van de beleidstheorie. Hierin wordt in kaart gebracht hoe de overheid in een aantal 
stappen de beoogde doelen wil bereiken. Bij elke stap in de beleidstheorie zijn er mechanismen en 
veronderstellingen die ten grondslag liggen aan de verbanden in het schema. Daarnaast zijn externe 
ontwikkelingen van invloed en kunnen er bij elke stap neveneffecten optreden.  
 
De volgende stappen worden onderscheiden: 
● Inputs zijn de middelen die beschikbaar zijn om de uiteindelijke doelen te realiseren  
● Throughputs vormen de wettelijke en organisatorische infrastructuur waarvan gebruik wordt gemaakt om de 
middelen te alloceren. 
● Eerste orde outputs vormen de eerste lijn aan ontvangers/niet-ontvangers van steun 
● Tweede orde outputs maakt onderscheid naar de verdeling van middelen binnen de eerstelijns ontvangers 
van middelen 
● Outcomes betreffen de beoogde uitkomsten die de steun beogen te bereiken.  
Input  
De beleidstheorie begint met de input. Deze bestaat in dit geval uit de publieke middelen die op verschillende 
manieren ter beschikking worden gesteld. Steun verstrekt via de basisinfrastructuur wordt bekostigd vanuit het 
ministerie van OCW. Ook geldverstrekking vanuit de Erfgoedwet, Rijkscultuurfondsen en extra subsidiëring door 
de coulancemaatregelen voor structurele subsidies vallen onder bekostiging vanuit OCW. Voor een deel wordt ook 
aanspraak gemaakt op de eigen middelen van de Rijkscultuurfondsen. Het ministerie van BZK bekostigt steun voor 
de cultuursector vanuit het Gemeentefonds en Provinciefonds. De middelen van het gemeentefonds en het 
provinciefonds zijn bestedingsvrij. Gemeenten bepalen zelf waar ze dit geld aan besteden. Zij moeten dit wel 
26
uitleggen aan de gemeenteraad. 
 
26
  Zie https://www.rijksoverheid.nl/onderwerpen/financien-gemeenten-en-provincies/gemeentefonds
