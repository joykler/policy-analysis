EVALUATIE CORONASTEUN CULTUURSECTOR 143 
Instellingen die linksonder in de figuur staan hebben lagere baten uit subsidies, en tegelijk lagere baten uit overige 
bronnen. Voor deze instellingen zijn de totale baten dus vanuit alle bronnen gedaald.  
Solvabiliteit, liquiditeit en weerstandsvermogen (specifiek/structureel gesubsidieerden) 
Drie alternatieve maatstaven die naast de omzetontwikkelingen inzicht geven in de gezondheid van de culturele 
sector zijn solvabiliteit, liquiditeit en weerbaarheid. Een korte uitleg van deze maatstaven is als volgt: 
● Solvabiliteit is gebaseerd op de verhouding tussen het eigen vermogen van een bedrijf en de totale omvang 
van het vermogen. Als de ratio tussen eigen vermogen en totaal vermogen groot is, kan een instelling in geval 
van liquidatie alle langetermijnschulden gemakkelijk aflossen. Negatieve solvabiliteit houdt in dat een instelling 
op papier bankroet is, en niet in staat is om langetermijnschulden af te betalen. 
● Liquiditeit meet het vermogen om op korte termijn schulden te kunnen betalen. Deze maatstaaf is gebaseerd 
op de verhouding tussen liquide middelen op de balans en de omvang van de kortlopende schulden. Hoe 
groter de ratio tussen de liquide middelen en het kortlopende vreemd vermogen, hoe beter de instelling in 
staat is om de schulden te betalen. 
● Het weerstandsvermogen meet de capaciteiten om een klap van wegvallende inkomsten te kunnen overleven. 
Het weerstandsvermogen bestaat uit de ratio tussen het eigen vermogen en de totale baten. Hoe groter deze 
ratio, hoe groter de buffer van een instelling is om wegvallend inkomen op te vangen.  
 
339
Uit Tabel E.9 blijkt dat het gemiddelde en de mediaan van solvabiliteit van structureel gesubsidieerde instellingen 
340
tot het begin van de pandemie stabiel waren, en in 2020 sterk is toegenomen. De spreiding is in dezelfde periode 
juist licht afgenomen. Structureel gesubsidieerde instellingen staan er vanaf 2020 qua solvabiliteit dus sterker voor 
dan voorheen. Ook het gemiddelde en de mediaan van liquiditeit is sterk toegenomen. Voor deze maatstaaf is 
echter ook de spreiding al sinds 2017 toegenomen. De minima en maxima van liquiditeit evolueren minimaal. De 
groeiende spreiding is dus niet het gevolg van extreme uitschieters, maar duidt grotere heterogeniteit onder de 
instellingen.  
 
De cijfers voor weerstandsvermogen vertonen de grootste verandering. In 2020 neemt deze maatstaaf zowel in het 
gemiddelde als de mediaan sterk toe. Dit is het gevolg van een sterk stijgend eigen vermogen. De totale baten 
vallen voor deze instellingen hoger uit in 2020 dan in de voorgaande jaren, mede dankzij een sterke toename in de 
verstrekte subsidies. Het eigen vermogen is in de mediaan echter verdubbeld sinds 2017. De spreiding neemt in 
2020 explosief toe. Deze grote toename in de spreiding is het gevolg van één uitschieter onder de instellingen. 
341
Zonder deze ene uitschieter ligt de spreiding op vrijwel hetzelfde niveau als in de voorgaande jaren (op 98,33%). 
Tabel E.9 Ontwikkelingen in solvabiliteit, liquiditeit en weerstandsvermogen van instellingen die OCW 
structureel subsidieert. De spreiding van  Indexcijfers (2017 = 100%) 
2017 2018 2019 2020 
 
Solvabiliteit (gemiddelde) 100,0% 104,2% 105,1% 131,3% 
Solvabiliteit (mediaan) 100,0% 87,9% 99,9% 135,3% 
Solvabiliteit (spreiding) 100,0% 99,0% 92,6% 96,0% 
 
339
  De mediaan is minder gevoelig voor extreme uitschieters dan het gemiddelde. 
340
  De spreiding laat zien in hoeverre er (extreme) uitschieters te vinden zijn in de gegevens. 
341
  Er zijn enkel gegevens beschikbaar voor 2020 voor deze uitschieter. Hierdoor is het niet mogelijk om te achterhalen of 
de instelling in voorgaande jaren ook een uitschieter vormde, of het bijvoorbeeld een typefout in de achterliggende 
data betreft.
