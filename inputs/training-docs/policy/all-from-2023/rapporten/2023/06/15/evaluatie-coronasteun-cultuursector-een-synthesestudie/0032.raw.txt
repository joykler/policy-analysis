EVALUATIE CORONASTEUN CULTUURSECTOR 17 
De coulancemaatregelen werden ingevoerd met als doel werkgelegenheid te behouden 
64
en steun te bieden bij acute problemen  
Bij het begin van de pandemie was er voor instellingen geen vooruitzicht op hulp via steunpakketten. OCW 
probeerde met coulancemaatregelen om op kort termijn de door rijk gesubsidieerde instellingen te helpen. Het 
ministerie verwachtte met deze maatregelen de instellingen meer rust te geven. Deze maatregelen bestonden uit 
acties die het Rijk snel kon uitvoeren om de instellingen te helpen. OCW wilde instellingen financieel overeind 
houden door subsidies en voorschotten eerder uit te betalen en de mogelijkheid te geven om betalingen uit te 
65
stellen . Daarnaast kwamen er minder strenge prestatie- en verantwoordingeisen vanuit de subsidieverstrekkers. 
Deze maatregelen werden uitgevoerd door de relevante private fondsen en Rijksfondsen en het 
Rijksvastgoedbedrijf. Gemeenten en provincies werden door de toenmalige minister opgeroepen de coulance 
maatregelen over te nemen. De Minister gaf aan in haar kamerbrief in maart 2020 hierover in gesprek te zijn met 
vertegenwoordigers vanuit het veld, de Rijkscultuurfondsen, de gemeenten en de provincies. 
In latere steunpakketten focuste OCW meer op de niet-gesubsidieerde culturele 
instellingen en (zelfstandige) makers  
Onderzoek van de Boekmanstichting na het eerste steunpakket liet zien dat de steunmaatregelen een forse 
teruggang van werkgelegenheid van zzp'ers niet hadden voorkomen. Organisaties in het onderzochte deel van de 
sector in de laatste drie kwartalen van 2020 brachten de lasten van zzp'ers met gemiddeld 55 procent terug, 
tegenover een bezuiniging van gemiddeld 3 procent op personeel in loondienst. De schouwburgen, 
concertgebouwen en musea zijn niet meegenomen in dit onderzoek doordat hun brancheverenigingen niet (vanaf 
het begin) deel wilde nemen de monitor van de Boekmanstichting. Voor deze sectoren kunnen de bovenstaande 
getallen dus afwijken.  
 
Alleen kleine organisaties ontzagen hun zzp'ers. Vrije producenten, die in 2019 nog voor 60% draaiden op de inzet 
van zzp'ers, brachten de lasten van zzp'ers zelfs met 97% terug. In het derde steunpakket gaf de minister dan ook 
aan dat de steun onvoldoende bij makers terechtkwam en kwamen er extra maatregelen om de steun direct bij 
makers in de culturele en creatieve sector terecht te laten komen. Ook kwam er steun voor de vrije 
theaterproducenten. In het vierde en vijfde steunpakket bleef er aandacht voor zzp’ers, makers en technici in het 
niet-gesubsidieerde deel van de podiumkunstensector. 
4.1.3 Ervaringen 
De generieke steun werd vooral gebruikt door de niet-gesubsidieerde instellingen 
De TVL, naast NOW één van de grootste generieke steunmaatregelen tijdens de pandemie, werd berekend op 
basis van de weggevallen omzet. De instellingen die subsidies ontvingen, verloren minder omzet dan organisaties 
die voor hun omzet afhankelijk van publieksinkomsten waren. Daardoor maakten de gesubsidieerden relatief 
minder gebruik van de generieke maatregelen. Commerciële instellingen, waarbij de omzet bestond uit de 
66
publieksinkomsten, maakten in grotere mate gebruik van de generieke steun .  
 
 
64
  Uitwerking motie-Jetten c.s, over steun voor het culturele en creatieve veld, OCW, maart 2020 
65
  Uitwerking motie-Jetten c.s, over steun voor het culturele en creatieve veld, OCW, maart 2020 
66
  Kamerbrief: Vierde specifieke steunpakket culturele en creatieve sector voor derde kwartaal 2021, OCW, juni 2021
