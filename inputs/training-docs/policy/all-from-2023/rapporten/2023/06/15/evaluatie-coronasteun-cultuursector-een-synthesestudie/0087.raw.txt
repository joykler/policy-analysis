EVALUATIE CORONASTEUN CULTUURSECTOR 72 
is de omzet van alle instellingen gedeeld door het aantal instellingen. De mediaan rangschikt de instellingen van 
klein naar groot, en kijkt naar de omzet van het bedrijf dat midden in deze rangschikking zit. Het gemiddelde en de 
mediaan laten samen zien hoe ‘scheef’ de verdeling van omzet is onder de instellingen. Wanneer het gemiddelde 
bijvoorbeeld stijgt, maar de mediaan constant blijft houdt het in dat vooral de grote bedrijven nog groter worden 
qua omzet, maar de meeste kleine en middelgrote instellingen hetzelfde blijven. De spreiding toont tenslotte hoe 
groot de diversiteit qua omzet is tussen instellingen. Een hoge spreiding geeft aan dat er veel zeer kleine en/of zeer 
grote instellingen zijn. Uit de tabel blijkt dat er veel heterogeniteit is in de ontwikkeling van de omzet. Zo is de 
gemiddelde omzet tot en met 2020 hard gegroeid, en in 2021 weer gedaald. De mediaan van de omzet is echter 
aanzienlijk minder snel gestegen vóór de pandemie, en vertoont een sterke daling in 2020, met licht herstel in 2021.  
Dit geeft aan dat het vooral grote instellingen zijn die meer omzet hebben geboekt in de jaren voor de pandemie. 
De spreiding neemt in deze jaren sterk toe, hetgeen aangeeft dat de omzet sterk uiteen is gelopen tussen de 
instellingen. Dit geeft aan dat culturele bedrijven in zeer uiteenlopende mate moeite hebben gehad met de 
coronajaren, en steeds minder op elkaar zijn gaan lijken.  
Tabel 5.29 Ontwikkelingen in omzet van alle culturele bedrijven (op het niveau van ondernemingsgroepen), 
ongeacht het gebruik van steun. (2017 = 100%). 
Jaar 2017 2018 2019 2020 2021 
Omzet (gemiddeld) 100,0% 107,2% 132,7% 135,2% 119,0% 
Omzet (mediaan) 100,0% 101,6% 104,3% 90,9% 92,1% 
Omzet (spreiding) 100,0% 113,4% 162,0% 171,0% 142,5% 
Aantal bedrijven met data 9084 9379 9576 10331 9966 
Bron: CBS microdata (2023) en berekeningen uitgevoerd door SEO Economisch Onderzoek. 
Tabel 5.30 toont dezelfde statistieken voor culturele bedrijven die gebruik hebben gemaakt van minstens één 
generiek steunpakket. Uit deze tabel blijkt dat de bedrijven die generieke steun hebben ontvangen deze steun ook 
hard nodig hadden. De gemiddelde omzet van deze bedrijven steeg vóór de pandemie minder hard dan het 
gemiddelde in de gehele populatie culturele bedrijven. Tevens is de mediaan van de omzet in 2019 al lager dan in 
2017. De cijfers geven aan dat een groot deel van deze bedrijven een daling qua omzet meemaakte in 2020, maar 
dat de daling niet voortzette in 2021. Tevens daalde de spreiding in de omzet.  
 
De cijfers voor Tabel 5.29 en Tabel 5.30 zijn berekend op basis van CBS microdata. De populatie bestaat uit 
bedrijven die onder de SBI codes uit bijlage A vallen, in de NFO dataset staan en waarvan bekend is dat ze gebruik 
hebben gemaakt van generieke steunmaatregelen. Deze gegevens zijn niet uitputtend, en weerspiegelen daardoor 
237
een subset van de populatie van culturele bedrijven. 
Tabel 5.30 Ontwikkelingen in omzet van culturele bedrijven (op het niveau van ondernemingsgroepen) die 
gebruik hebben gemaakt van generieke steun. (2017 = 100%) 
Jaar 2017 2018 2019 2020 2021 
Omzet (gemiddeld) 100,0% 110,7% 112,3% 84,3% 85,6% 
 
237
  De NFO dataset ondergaat regelmatige revisies en aanvullingen. De cijfers voor 2021 zijn berekend met de laatst 
beschikbare versie van deze dataset. Daarnaast omvatten de berekeningen nog geen zzp’ers.
