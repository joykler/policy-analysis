Lenters en Vincent Corjanus (RTV Vechtdal) dat voorbij kwam in het weekrapport. Een goed voorbeeld 
van inspiratie bij elkaar opdoen! 
• Pieter Soethout (Omroep Tilburg) maakte een bericht over voedselbanken in Brabant. Hij merkt op: 
“Aan de hand van dit artikel zijn we nu met alle lokale omroepen in Brabant in de samenwerking bezig 
met een algeheel artikel over Brabantse voedselbanken.” 
• Stefan Kollee (DTV Nieuws) nam ook deel aan deze samenwerking tussen lokale omroepen in Noord-
Brabant. Hij zoomde in op gemeente Oss en omgeving waar sprake was van een extreme toename van 
huishoudens die kampen met hogere energielasten en stijgende prijzen in de supermarkt. Stefan ging 
langs bij de vrijwilligers van de Voedselbank die sindsdien hard aan het werk zijn.  
• Aniek Beekman (RTV Connect) werkte samen met Huibert Veth van Omroep Gelderland om een debat 
te organiseren tijdens de Provinciale Statenverkiezingen. In een live-uitzending vond een debat plaats 
waar meerdere lokale omroepen aan deelnamen, zoals RN7, Regio8, XON Ede, Rheden en RTV Connect. 
Impact: maatschappelijk of politiek 
Impact van journalistieke berichten vormt een belangrijk criterium voor succes. De maatschappelijke gevolgen 
van jullie producties zijn daarom van belang. Impact kan betrekking hebben op het medialandschap, doordat 
een bericht bijvoorbeeld veel media-aandacht heeft gegenereerd, maar het kan ook gaan om politieke 
gevolgen. 
• Mirre van de Klok (OOG TV) maakte een bericht met video over verwaarloosde cavia’s. Mirre merkt op: 
“De impact is duidelijk te zien: n.a.v. deze reportage zijn al een aantal cavia's geadopteerd.” 
• Charlotte van de Kant (Regio8) maakte een bericht met video over de podcast die Caroline van der Plas 
maakte. Dat genereerde veel media-aandacht. De politicus deelde de video via Twitter en op de 
Facebookpagina van de BBB om zo de podcast aan te kondigen. 
 
Figuur 2. In gesprek met Caroline van der Plas van de BBB in het item van Charlotte van de Kant  
• Christiaan Drent (Regio90) bracht het een en ander teweeg met zijn bericht over bioboer Simon uit 
Driebergen die zijn land kwijtraakte. Zowel provinciale als lokale politiek hebben dit onderwerp 
aangekaart naar aanleiding van zijn artikel.  
• Joyce Dijkstra (RN7) kreeg zowel media-aandacht als politieke aandacht met haar video over het telen 
van betaalbare groentes. Het bericht werd gedeeld door lokale politiek en de krakersbeweging in 
Nijmegen. 
Talentontwikkeling en coaching 
In dit project is ruimte voor het ontwikkelen van journalistiek talent. Sommigen van jullie schrijven sterke 
verhalen waarbij veel uitzoek- of monteerwerk kwam kijken. 
• Iris Kuipers (Twente FM) volgde de cursus ‘Storytelling in Beeld’ bij Gert de Graaff. Ze maakte een mooi 
item over vrijwilligers die reekalfjes redden van de maaimachine, waarbij goed nagedacht is over de 
verschillende shots. De NOS deelde de beelden via Instagram.  
• Ilona de Vries (LEO Middelsé) is een van de journalisten die met succes een onderzoeksverhaal wist te 
publiceren naar aanleiding van het onderzoekstraject dat Thomas Kusters aanbood. Ze maakte een 
mooie serie over dakloosheid in Leeuwarden.  
3
