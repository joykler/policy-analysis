EVALUATIE CORONASTEUN CULTUURSECTOR 73 
Omzet (mediaan) 100,0% 98,1% 91,2% 68,3% 73,6% 
Omzet (spreiding) 100,0% 115,8% 118,9% 80,9% 78,9% 
Aantal bedrijven met data 4729 5240 5934 6106 5659 
Bron: CBS microdata (2023) en berekeningen uitgevoerd door SEO Economisch Onderzoek 
Ontwikkelingen in de omzet verschillen aanzienlijk tussen bedrijven die generieke steun hebben ontvangen en de 
subsectoren als geheel genomen. Bedrijven die generieke steun hebben ontvangen groeiden vóór de pandemie 
in relatief beperkte mate. Daarnaast ondervonden ze een bovengemiddeld grote daling in omzet in 2020. De cijfers 
wijzen erop dat bedrijven die generieke steun ontvingen deze ook hard nodig hadden. Mogelijk heeft de steun 
bijgedragen aan de stabiliteit van de omzet tussen 2020 en 2021. 
 
In Bijlage E staan de ontwikkelingen in omzet en de bedrijfsresultaten uitgesplitst op alle subsectoren en op het 
gebruik van generieke steunmaatregelen. Vanwege de zeer grote omvang van deze tabellen zijn deze tabellen ter 
wille van de leesbaarheid niet opgenomen in deze sectie. 
 
Naast de omzet hebben we op basis van CBS microdata ook gekeken naar de ontwikkelingen in solvabiliteit, 
liquiditeit en het weerstandsvermogen van culturele instellingen. Hierin hebben we naar twee verschillende 
groepen gekeken: (1) alle structureel ondersteunde instellingen en (2) structureel ondersteunde culturele 
instellingen die generieke steun hebben gebruikt. De volledige uitwerking van deze resultaten staat weergegeven 
in Bijlage E, met hieronder een korte samenvatting. Solvabiliteit geeft aan in hoeverre een instelling 
langetermijnschulden kan afbetalen. Liquiditeit toont  het vermogen om kortetermijnschulden af te lossen. Het 
weerstandsvermogen toont ten slotte of een instelling genoeg eigen vermogen heeft om een (korte) periode 
zonder omzet te kunnen overleven. Uit de analyse blijkt dat de solvabiliteit voor de meeste instellingen is verbeterd, 
maar dat de spreiding ook omhoog is gegaan. Dit houdt in dat de verschillen tussen instellingen groter zijn 
geworden, en dat er meer instellingen zijn die bovengemiddeld financiëel goed en slecht presteren. De liquiditeit 
is vrij constant gebleven, wat aantoont dat instellingen nog altijd in staat zijn om aan verplichtingen in de korte 
termijn te voldoen. Het weerstandsvermogen is tegelijk sterk gedaald, wat aangeeft dat de buffers om wegvallende 
omzet op te vangen zijn geslonken. Instellingen die ook generieke steun hebben ontvangen naast de 
structurele/specifieke steun zijn er qua solvabiliteit gemiddeld op achteruit gegaan. Onder deze instellingen is de 
gemiddelde solvabiliteit zelfs negatief, maar in de mediaan nog altijd positief. Dit houdt in dat de meeste 
instellingen nog altijd aan lange-termijn verplichtingen kunnen voldoen, maar dat er ook instellingen zijn wiens 
balans er zeer zwak voor staat.  
Aanvullende inzichten uit gerelateerd onderzoek 
238
Onderzoek van de Boekmanstichting wijst aan dat met name de publieksinkomsten zijn gedaald in 2020, maar 
dat de ontvangen steun deze daling heeft afgezwakt. Middelgrote en grote instellingen ondervonden de grootste 
krimping qua publieksinkomsten. De inkomsten inclusief subsidies zijn echter minder hard teruggelopen, dankzij 
specifieke steunmaatregelen. Culturele instellingen hebben gemiddeld de uitgaven meer gereduceerd dan de 
omzet is gedaald. Gedurende 2021 schalen vooral kleine en middelkleine instellingen hun activiteiten weer op, 
waardoor zowel omzet als de kosten tezamen stijgen. Kleine organisaties hebben tevens relatief veel compensatie 
ontvangen voor terugvallende eigen inkomsten, maar hebben tevens de lasten het minst verminderd. Grote 
instellingen hebben tevens meer de kosten gereduceerd, om zo financiëel boven water te blijven. 
 
238
. Het onderzoek is ten tijde van het schrijven van dit rapport nog niet gepubliceerd. Enkele tussentijdse resultaten zijn wel 
met ons onderzoeksteam gedeeld.
