NIEUWKOMERS IN HET PRIMAIR EN VOORTGEZET ONDERWIJS 41 
regio is wegbezuinigd. Een docent noemt verder dat het goed zou zijn als de gezinnen van nieuwkomersleerlingen 
een coach toegewezen zouden krijgen die hen wegwijs maakt in het leven in Nederland.  
 
Sociaal-emotioneel  
Daarnaast is het belangrijk aandacht te hebben voor de sociaal-emotionele ontwikkeling van kinderen. Het is 
belangrijk dat ze hun gevoelens kunnen uiten, ook als ze er niet de juiste woorden voor hebben. Als dat niet lukt 
leidt het tot frustratie bij leerlingen. Hoewel benadrukt wordt dat leerlingen in de reguliere les extra (individuele) 
ondersteuning nodig hebben, noemen diverse professionals ook dat het belangrijk dat nieuwkomers niet 
voortdurend in een uitzonderingspositie geplaatst worden.  
Speciaal onderwijs 
Onderwijsbehoeften algemeen 
De school voor speciaal onderwijs heeft slecht zicht op de behoeften van nieuwkomersleerlingen. Er is weinig 
expertise op school over wat deze kinderen nodig hebben als het gaat om Nederlandse taalontwikkeling. Enerzijds 
ervaren professionals dat als een gemis; ze zouden graag meer middelen en tijd krijgen om een specifiek 
onderwijsaanbod voor deze kinderen te ontwikkelen. Anderzijds zien leraren het niet als hun taak om in deze 
behoefte te voorzien, professionals ervaren dat nieuwkomersleerlingen gevlucht uit bijvoorbeeld oorlogsgebieden 
begeleiding nodig hebben die de school niet kan bieden, bijvoorbeeld traumaverwerking (zie knelpunten). Ook 
kunnen professionals vaak slecht communiceren met ouders (zie knelpunten). Opgeteld, om te kunnen voldoen aan 
de behoefte van nieuwkomersleerlingen met een verstandelijke beperking is meer nodig dan de school kan bieden 
en hier hebben de professionals last van.  
 
Nederlandse taalverwerving  
Professionals merken dat de meeste nieuwkomersleerlingen in de onderbouw redelijk meekomen. In het ZML-
onderwijs zijn docenten gewend om te werken met kinderen die pas op relatief late leeftijd gaan praten en waarvoor 
taal uitdagend is vanwege bijvoorbeeld dyslexie of een taalontwikkelingsstoornis. In de bovenbouw hebben 
leerlingen met een andere moedertaal dan Nederlands meer moeite om op een bepaald niveau te komen, 
bijvoorbeeld richting praktijkonderwijs, waarvan de docenten denken dat de leerlingen het wel hadden gekund als 
ze geen taalbarrière zouden ervaren. De leerlingen hebben behoefte aan meer Nederlands taalonderwijs. Nu 
krijgen zij een half uur extra logopedie per week, maar, zeggen professionals, dat is veel te weinig.  
 
Sociaal-emotioneel 
Sociaal-emotioneel hebben nieuwkomersleerlingen soms extra ondersteuningsbehoeften bijvoorbeeld voor het 
helpen verwerken van trauma’s, zeggen professionals. Ook merken professionals dat nieuwkomersleerlingen ook 
in Nederland te maken kunnen krijgen met lastige situaties tijdens een verblijf in een AZC. De wachtlijsten voor 
therapie voor leerlingen zijn langer dan een jaar en therapie wordt alleen aangeboden in het Nederlands (zie 
knelpunten).  
 
Specifieke groepen (nieuwkomers)leerlingen 
De doelgroep voor de groepslogopedie is kinderen die Nederlands niet als moedertaal hebben. De school maakt 
geen onderscheid tussen kinderen die nieuwkomer zijn of kinderen geboren in Nederland. De school heeft 
regelmatig te maken met kinderen die geboren zijn in Nederland maar in een andere taal dan het Nederlands 
worden opgevoed en baat hebben bij de groepslogopedie gericht op Nederlandse taalvaardigheid.
