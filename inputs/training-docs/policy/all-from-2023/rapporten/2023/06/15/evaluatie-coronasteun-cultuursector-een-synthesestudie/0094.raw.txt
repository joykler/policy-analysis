EVALUATIE CORONASTEUN CULTUURSECTOR 79 
Ambtelijke medewerkers waren niet altijd betrokken in (de laatste fase van) het politieke besluitvormingsproces 
over het bedrag van steunmaatregelen. 
Doelmatigheid en doeltreffendheid door verschillende methoden beoogd, maar 
waarborging bleek lastig in crisistijd 
Hoewel het in crisistijd niet eenvoudig was om doelmatigheid en doeltreffendheid te waarborgen, zijn er 
verschillende methoden ingezet om ook in deze uitzonderlijke omstandigheden doelmatig en doeltreffend te werk 
te gaan. Een van deze methoden was door gebruik te maken van bestaand instrumentarium (zoals bestaande 
subsidieregelingen) en door gebruik te maken van de Rijkscultuurfondsen. Geïnterviewden vanuit OCW en de 
Rijkscultuurfondsen geven aan dat de Rijkscultuurfondsen (a) goed zijn in het snel wegzetten van geld en (b) kennis 
hebben over en gevoel hebben voor de verschillende sub-sectoren wat onder andere helpt in het snel maken van 
regelingen. Wat verder binnen OCW wordt benoemd is dat voor sommige steunpakketten, waarbij bijvoorbeeld 
een deel van de gederfde inkomsten werden gecompenseerd, het makkelijker was om doelmatig en doeltreffend 
te werken. Een OCW medewerker benoemt in dit kader bijvoorbeeld dat er inschattingen konden worden gemaakt 
op basis van de cijfers van de eigen instellingen: dit is het geld wat er wegvalt (…) dus weet je wat er nodig is om ze 
niet om te laten vallen.” Ook wordt genoemd dat alle voorstellen werden besproken met het ministerie van 
Financiën en werden voorzien van een evaluatieparagraaf waarin ook passages over doelmatigheid en 
doeltreffendheid waren opgenomen. Een medewerker binnen OCW noemt ook het stellen van tegenprestaties, 
zoals het leveren van opdrachten, voor bijvoorbeeld makers bij het ontvangen van steun als vorm van doelmatigheid 
en doeltreffendheid. 
  
Een aantal geïnterviewden vanuit de Rijkscultuurfondsen en OCW gaf wel aan dat de tijdsdruk en het streven om zo 
snel mogelijk steun te kunnen bieden soms ten koste ging van de doelmatigheid en doeltreffendheid tijdens de 
vormgeving van steunmaatregelen. Een medewerker van OCW geeft aan: “Er is in het begin heel pragmatisch 
gekeken; hoe krijgen we dat geld zo snel mogelijk bij de sector”.  In dit kader geven geïnterviewden van de 
Rijkscultuurfondsen aan dat er geen mogelijkheid was om te kijken naar welke instellingen welke bedragen nodig 
hadden. Zo zijn er instellingen geweest die hebben gevraagd om steunbedragen niet meer naar hen door te zetten 
omdat ze niet meer steun nodig hadden, wat uiteindelijk wel gebeurde. Vanuit de Rijkscultuurfondsen komt 
daarnaast naar voren dat er een dilemma ontstond tussen enerzijds het behouden van kwaliteitseisen en anderzijds 
het behouden van werkgelegenheid en continuïteit. Het selecteren op kwaliteit dreigde op de achtergrond te raken, 
omdat ze zo veel mogelijk mensen steun wilden geven.  
6.2.2 Invloed van kritiek en protest  
Roep en protest vanuit sector beïnvloedde het beleid succesvol 
Het gesprek met de sector, door middel van de taskforce, heeft het beleid medebepaald. Dat wordt duidelijk uit 
gesprekken met vertegenwoordigers van OCW, de Rijkscultuurfondsen en de sector. Een medewerker van OCW 
geeft bijvoorbeeld aan: “Het gesprek met de sector heeft het beleid wel bepaald. Wij hebben constant goed overleg 
gevoerd met taskforce, die specifiek hiervoor in het leven was geroepen. De culturele sector heeft zich echt verenigd 
in die taskforce. Wij wilden ook het liefst snel kunnen praten met de sector en kunnen toetsen of het beleid dat wij 
aan het ontwikkelen waren goed zou landen. En niet alleen goed in de zin van dat het dat ze er positief over waren, 
ook dat het effectief was.” 
 
Vanuit de Rijkscultuurfondsen wordt aangegeven dat de sector met succes politieke aandacht heeft gevraagd voor 
bijvoorbeeld makers, festivals en evenementen, het niet-gesubsidieerde deel van de podiumkunsten en de vrije
