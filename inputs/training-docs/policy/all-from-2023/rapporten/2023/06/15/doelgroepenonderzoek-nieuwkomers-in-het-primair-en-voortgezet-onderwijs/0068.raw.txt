NIEUWKOMERS IN HET PRIMAIR EN VOORTGEZET ONDERWIJS 61 
Of alle scholen werken volgens deze intakeprocedure en leerroutes, is onbekend. De indruk van de experts is wel 
dat ISK’s doorgaans een intakegesprek voeren en dat het onderwijsaanbod al dan niet met de leerroutes 
verschillend wordt georganiseerd. Bij Route 1 is er vaak geen vak Engels, behalve als een leerling deze taal al redelijk 
beheerst, dan wordt dat onderhouden. Bij een Route 3 zit Engels er wel standaard in als vak en bij route 2 deels 
(standaard bij mbo niveau 2, maar niet bij entree-niveau en vmbo basisberoepsgerichte leerweg). 
 
De opbouw van het onderwijs in een ISK is in twee fasen ingedeeld. In de beginfase ligt de nadruk op de taal leren 
en het niveau bepalen. De tweede fase wordt de schakelfase genoemd, gericht op doorstroom naar 
vervolgonderwijs of werk. Dit geldt voor alle drie de routes. 
 
Organisatie en toegankelijkheid 
Een ISK krijgt nieuwkomersbekostiging voor leerlingen die minderjarig zijn, die geen Nederlandse nationaliteit 
hebben en die minder dan twee jaar in Nederland zijn. Er zijn ISK’s die ook leerlingen met een Nederlandse 
nationaliteit toelaten, zonder dat zij hiervoor deze bekostiging krijgen. Hier wordt verschillend mee omgegaan. 
Leerlingen die jonger dan 18 jaar zijn worden in principe altijd aangenomen in een ISK, maar er zijn ISK’s die bij 17,5 
jaar leerlingen al niet meer aannemen. Gelukkig komt het niet veel voor dat een 17-jarige wordt geweigerd.  
 
Intake en groepssamenstelling 
Bij aanvang in de ISK vindt een intakegesprek plaats met de leerling om de onderwijshistorie in kaart te brengen. In 
de eerste zes weken wordt door middel van observatie en toetsen bepaald welke leerroute het best gevolgd kan 
worden. Deze leerroutes zijn op centraal niveau geformuleerd als hulpmiddel voor ISK’s om richting te geven aan 
het onderwijsaanbod. Het idee hierbij is dat na een (verlengde) intake, leerlingen aan een leerroute worden 
gekoppeld.  
 
Hoe groepen worden samengesteld, is per ISK verschillend. Een grote ISK kan groepen samenstellen, bijvoorbeeld 
naar hoe lang een leerling in Nederland verblijft. Er wordt onderscheid gemaakt tussen een kleine ISK (tot 50 
leerlingen), middelgrote ISK (50-100 leerlingen) en grote ISK (meer dan 100 leerlingen). Bij een groot aantal 
leerlingen is differentiëren naar niveau beter mogelijk. Bij alle ISK’s groter dan 100 leerlingen kunnen ze redelijk 
werken volgens de routes. Bij minder dan 100 leerlingen is dit lastig. 
 
Analfabeten worden meestal bij de laagste groep gezet. Met een goede docent kan dat werken. Bij Route 2 en 3 is 
er meer variatie in samenstelling van groepen. Vaak worden leerlingen bij elkaar genomen die naar een reguliere 
vo-school kunnen doorstromen, maar daar zijn allerlei varianten op. Het vraagt veel van docenten om met 
heterogeen samengestelde groepen te werken. 
  
Nergens staat beschreven hoe groot een ISK-groep mag zijn. In de praktijk varieert de groepsgrootte, maar 
aangeraden wordt om bij analfabeten een groepsgrootte van 10 tot 12 te hanteren, bij moeilijk lerenden (Route 1) 
rond de 14, bij Route 2 ongeveer 16 en bij Route 3 meestal een groepsgrootte van ongeveer 18 leerlingen. Als er 
tussentijds veel instroom is, dan kunnen scholen niet direct met een nieuwe groep beginnen. Een nieuwe leerling 
begint niet altijd van nul af aan, dus vaak wordt bij bestaande groepen gekeken waar leerlingen het best passen en 
wat het kantelpunt is om een nieuwe groep te beginnen. De keuze heeft vaak met geld te maken. Met extra NPO-
middelen zijn klassen nu kleiner, maar dit komt nu ook weer onder druk te staan door de grote nieuwe instroom.  
 
Onderwijsdoelen en -aanbod  
Een lesdag in een ISK volgt net als op reguliere scholen roosters met vakken. In een ISK hebben leerlingen niet de 
hele dag dezelfde docent maar er zijn wel minder docenten en dus minder docentwisselingen vergeleken met het
