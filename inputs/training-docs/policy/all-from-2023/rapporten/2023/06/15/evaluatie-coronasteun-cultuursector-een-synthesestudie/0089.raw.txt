EVALUATIE CORONASTEUN CULTUURSECTOR 74 
 
5.5 Conclusies 
Generieke en specifieke steun hebben het ontstane gat tussen inkomsten en lasten 
voor een deel van de sector grotendeels gedicht. Het aantal mensen in loondienst 
of actief als zelfstandigen nam kort sterk af in 2020, maar herstelde daarna snel. De 
mate van herstel verschilt echter sterk per deelsector van de culturele en creatieve 
industrie. Onder zelfstandigen ligt de omzet nog altijd vaak onder het niveau van 
vóór de coronacrisis.  
Impact coronacrisis 
Zonder steun hadden musea en professionele podia een sterk negatief bedrijfsresultaat behaald in 2020 en 2021. 
Het is daarmee aannemelijk dat zij zonder steun minder personeel in dienst hadden kunnen houden en wellicht 
vaker zouden zijn opgeheven. De steun compenseerde echter wel meer dan het gat dat ontstond tussen omzet en 
lasten door de coronacrisis. Hierdoor lagen de totale baten musea en professionele podia gemiddeld genomen 
ongebruikelijk hoog boven de kosten. Dat wil echter niet zeggen dat er ook instellingen zijn die desondanks dit 
gemiddelde een negatief resultaat behaalde en met minder steun in de problemen zouden komen.  
Generieke steun 
De ongeveer €3,3 miljard aan generieke steun (exclusief TOZO en TRSEC) is verdeeld over de culturele en creatieve 
239
sector. De deelsectoren dienstverlening voor uitvoerende kunst, reclamebureaus en organisatoren van 
congressen en beurzen vormen een vijfde van het aantal bedrijven in de culturele en creatieve industrie, maar 
240
ontvingen bijna de helft van de generieke steun. Bioscopen, theaters, schouwburgen en concertgebouwen 
hebben naar verhouding aanspraak gemaakt op het grootste aantal generieke steunmaatregelen. De bioscopen 
ontvangen daarmee ook het hoogste gemiddelde bedrag per gebruikte regeling, met theaters, schouwburgen en 
concertgebouwen op de tweede plaats.  
 
Deelsectoren waar veel zelfstandigen actief zijn, lijken relatief weinig generieke steun te hebben ontvangen. In de 
deelsectoren, beoefening van podiumkunsten, fotografie en scheppende kunst ligt het bedrag aan generieke steun 
laag in verhouding tot het aantal instellingen en zelfstandigen in de deelsector. Het is mogelijk dat deze bedragen 
laag liggen omdat in deze sectoren meer gebruik wordt gemaakt van de TOZO, terwijl deze steun niet terugkomt 
241
in het overzicht van het CBS. 
 
239
  Gebruik van steunmaatregelen corona per 30 juni 2022 (cbs.nl) 
240
  Deze onevenredige verdeling van generiek steun naar aantal bedrijven per deelsector hoeft echter niet te betekenen 
dat de steun ook in ongelijke mate voorziet in de behoefte aan steun per deelsector. Wanneer relatief kleine sectoren 
wel hoge kosten maken en hard geraakt worden door de coronacrisis, dan zou men hier een relatief groot aandeel 
generieke steun verwachten. 
241
  Gebruik van steunmaatregelen corona per 30 juni 2022 (cbs.nl)
