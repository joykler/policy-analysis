NIEUWKOMERS IN HET PRIMAIR EN VOORTGEZET ONDERWIJS 11 
Typen nieuwkomersvoorzieningen 
De analyses gaan na in hoeverre de verschillende groepen nieuwkomers op een school zitten waar ook 
nieuwkomersvoorzieningen zijn. De Inspectie van het Onderwijs onderscheidt een aantal schooltypen in het 
basisonderwijs ten aanzien van nieuwkomersvoorzieningen: 
1. Type I scholen: AZC-scholen, verbonden aan een asielzoekerscentrum (AZC). Deze scholen zijn volledig gericht 
op nieuwkomersleerlingen met een asielachtergrond;   
2. Type II scholen: Nieuwkomersscholen, gericht op de opvang van en onderwijs aan nieuwkomersleerlingen. 
Deze scholen zijn volledig gericht op nieuwkomersleerlingen. Kinderen van een AZC kunnen ook naar een type 
II school gaan. Ook een reguliere school met drie of meer klassen voor nieuwkomers ook tot een type II school 
gerekend;  
3. Type III scholen: Een reguliere basisschool met een of twee klassen nieuwkomersleerlingen, gericht op de 
eerste opvang. Het is in de data niet bekend of leerlingen binnen een type III school in één van de 
nieuwkomersklassen zitten of in een andere klas.   
 
In het vo is er één type school met een nieuwkomersvoorziening: een school met een ISK. Het is uit de registraties 
niet op te maken of de nieuwkomersleerlingen ook daadwerkelijk in een ISK-klas zitten, of in een andere klas op 
een school die een ISK aanbiedt.  
2.2 Omvang groepen 
Uitgaande van een definitie waarbij nieuwkomers maximaal drie jaar in Nederland verblijven en inclusief de groepen 
die in paragraaf 2.1 als nieuwkomers met een Nederlandse nationaliteit of een onbekende nationaliteit zijn 
gedefinieerd, zijn er op 1 oktober 2020 in Nederland 53.820 nieuwkomers in het po en vo (Figuur 2.1). Dat was voor 
de uitbraak van de oorlog in Oekraïne. 62 procent van de nieuwkomers (33.370) valt onder een groep nieuwkomers 
zonder Nederlandse nationaliteit. 31 procent bestaat uit de groep nieuwkomers met een Nederlandse nationaliteit 
en van 7 procent van de nieuwkomers is de nationaliteit onbekend.  
 
Binnen de groep nieuwkomers zonder Nederlandse nationaliteit is de verdeling naar subgroep op basis van 
verblijfsduur in Nederland nagenoeg gelijk. Ongeveer 22 duizend nieuwkomers voldoen aan de criteria die gelden 
voor aanvullende bekostiging door het ministerie van OCW (uitgaande van een verblijfsduur van maximaal twee 
jaar). De verschillen in omvang zijn groter als gekeken wordt naar subgroepen binnen de groep nieuwkomers met 
een Nederlandse nationaliteit. De grootste groep bestaat uit kinderen van remigranten. Grofweg de helft van die 
groep heeft één ouder die remigrant is, de andere helft heeft twee ouders die remigrant zijn. Dit is een zeer 
heterogene groep, waarbij niet aangegeven kan worden in hoeverre de ouders het Nederlands goed beheersen 
en of er thuis Nederlands wordt gesproken of niet. Verder is er een groep van 3.200 leerlingen die verhuisd zijn uit 
het (voormalige) Caribische gedeelte van Nederland. Ook van deze groep wordt verondersteld dat er variatie is in 
de mate waarin zij het Nederlands goed beheersen.
