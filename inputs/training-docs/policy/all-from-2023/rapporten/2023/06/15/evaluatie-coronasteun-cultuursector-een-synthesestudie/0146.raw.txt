EVALUATIE CORONASTEUN CULTUURSECTOR 131 
2. We koppelen de resulterende dataset aan de lijst SBI-codes uit Bijlage A. Hiermee filteren we het 
merendeel van het bedrijfsleven uit de dataset, en zoomen we in op de relevante culturele sectoren. 
3. We nemen de jaarlijkse NFO datasets, waarin balansgegevens staan, en koppelen deze vanaf 2017 aan 
elkaar om ook tot een long format dataset te komen. Balansgegevens zijn geaggregeerd op het niveau van 
een ondernemingsgroep, wat een collectie van één of meerdere bedrijfseenheden is. Daarom koppelen 
we het NFO aan het ABR op het niveau van de ondernemingsgroep.  
4. Ten slotte koppelen we het resultaat aan de COVID_REGELINGEN dataset. Hierin staat voor elke 
bedrijfseenheid wanneer het gebruik heeft gemaakt van een generieke steunmaatregel. Hiermee kunnen 
we dus een onderscheid maken tussen culturele bedrijven die wel of niet steun hebben aangevraagd 
gedurende de pandemie. Doordat de dataset resulterende uit stap 2.c. de ondernemingsgroep als 
aggregatieniveau gebruikt, is het noodzakelijk om  
5. Een addendum is dat we ook hebben geprobeerd de jaarlijkse BTW datasets te gebruiken, om aanvullende 
omzetcijfers te vinden voor 2022. Dit biedt echter slechts een zeer beperkt aantal aanvullende observaties. 
B. Werkgelegenheid: 
1. We beginnen nogmaals met het ABR, en koppelen alle jaarlijkse bestanden vanaf 2017 aan elkaar om tot 
een long format dataset te komen. 
2. Vervolgens doen we hetzelfde met BETAB. Deze tabel maakt het mogelijk om polisadministratie te 
koppelen aan specifieke bedrijfseenheden. 
3. Daarna nemen we de SPOLISBUS datasets, die gegevens bevatten over individuele werknemers. Deze 
gegevens zijn, onder andere, de aanvangsdatum van de arbeidsovereenkomst en de einddatum. Hiermee 
is te zien hoe lang en hoe regelmatig iemand in dienst is bij een bedrijfseenheid. We berekenen per 
bedrijfseenheid hoeveel mensen er in dienst zijn geweest. 
4. Daarna maken we gebruik van de COVID_REGELINGEN dataset, om bedrijfseenheden te filteren op 
generiek steungebruik. 
Bijlage D.3 Kanttekeningen 
 
● Dekking van balansgegevens is niet alomvattend. Hierdoor vallen veel bedrijven (met name zzp`ers) weg, en 
vertegenwoordigen de cijfers met name de grotere instellingen.  
● Alle balansgegevens zijn bekend op ondernemingsgroep-niveau, maar niet per bedrijfseenheid. Hierdoor 
moeten soms bedrijfseenheden worden samengevoegd, die mogelijk niet allen cultureel relevante activiteiten 
verrichten. Het kan dus zijn dat de balansgegevens bij ondernemingsgroepen horen die naast culturele 
activiteiten ook in andere sectoren actief zijn. 
● Relevante datasets zijn veelal nog niet beschikbaar voor 2022. Dat is onfortuinlijk, want het is minder bekend in 
hoeverre dit een hersteljaar was. De dataset BTW bevat onder culturele instellingen bijvoorbeeld nog vele 
gaten, waardoor er geen nauwkeurige ontwikkelingen in de omzet kunnen worden gemaakt.
