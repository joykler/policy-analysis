NIEUWKOMERS IN HET PRIMAIR EN VOORTGEZET ONDERWIJS 7 
Voor de bekostiging van het onderwijs aan nieuwkomers is het onder andere van belang hoe lang nieuwkomers in 
Nederland zijn. De bijzondere bekostiging van het nieuwkomersonderwijs biedt extra middelen voor leerlingen die 
korter dan twee jaar in Nederland zijn. Vanwege het Nationaal Programma Onderwijs is die periode tijdelijk 
verruimd naar maximaal vier jaar. 
 
In de microdata identificeren we deze nieuwkomers als volgt:  
● We starten met de identificatie van nieuwkomers vanuit de onderwijsregistraties van DUO. Daarmee is direct 
voldaan aan het derde criterium die DUO hanteert; dat personen zijn ingeschreven als schoolgaand;  
● Om aan het eerste criterium te voldoen, selecteren we uit de onderwijsregistraties leerlingen met een niet-
2
Nederlandse nationaliteit;  
● We verwijderen vervolgens uit deze groep de leerlingen die Internationaal Georiënteerd Basisonderwijs 
3
(IGBO) , Engelse stroom, European Secondary School of Internationaal Baccalaureaat volgen. Hiermee wordt 
voldaan aan het tweede criterium van DUO;  
● Tot slot houden we alleen leerlingen over die een netto verblijfsduur in Nederland hebben van korter dan drie 
jaar (36 maanden). Een maximum netto verblijfsduur van drie jaar wil zeggen dat de leerling in totaal op het 
4
peilmoment maximaal drie jaar in Nederland is verbleven. In de analyses wordt telkens onderscheid gemaakt 
tussen leerlingen die (1) korter dan één jaar, (2) tussen één en twee jaar en (3) tussen twee en drie jaar in 
Nederland zijn. In het begin van dit hoofdstuk brengen we ook in beeld hoe groot de groep nieuwkomers is als 
in plaats van een maximale netto verblijfsduur van 3 jaar (36 maanden), een maximale duur van 4 jaar (48 
maanden) of van 7 jaar (84 maanden) wordt aangehouden.  
Nieuwkomers met de Nederlandse nationaliteit 
Het ministerie van OCW krijgt vanuit de onderwijspraktijk signalen dat er meer leerlingen zijn die extra 
ondersteuning nodig hebben omdat zij de Nederlandse taal niet voldoende machtig zijn. Deze leerlingen vallen 
niet onder de nieuwkomersdefinitie van DUO, bijvoorbeeld omdat zij wel de Nederlandse nationaliteit bezitten. In 
de kwantitatieve analyse worden vijf extra groepen onderscheiden die mogelijk ook behoefte hebben aan 
intensiever taalonderwijs. De groepen zijn samengesteld in overleg met het ministerie van OCW en naar aanleiding 
van de resultaten uit de interviews met experts. Voor alle groepen geldt dat ze géén internationaal georiënteerd 
onderwijs volgen. Het gaat om de volgende groepen: 
● Leerlingen met een maximale netto verblijfsduur van X jaar (zie uitleg hieronder), die bij aankomst in Nederland 
niet in het bezit waren van de Nederlandse nationaliteit, maar op de peildatum wel; 
● Kleuters met de Nederlandse nationaliteit, waarvan de ouders korter dan X jaar geleden naar Nederland zijn 
gekomen, en waarvan de ouders bij binnenkomst niet in het bezit waren van de Nederlandse nationaliteit; 
● Leerlingen met de Nederlandse nationaliteit met een maximale netto verblijfsduur van X jaar, die geïmmigreerd 
zijn uit (voormalig) Caribisch Nederland; 
● Leerlingen met de Nederlandse nationaliteit van wie beide ouders remigranten zijn die korter dan X jaar 
geleden naar Nederland zijn teruggekeerd; 
 
2
  In de microdata wordt één nationaliteit geregistreerd. Indien een leerling een Nederlandse nationaliteit heeft, dan heeft 
die in de registratie altijd voorrang ten opzichte van een eventuele tweede nationaliteit.  
3
  Van leerlingen in het po wordt geen onderwijstype geregistreerd. Wel is bekend of de school waarop leerlingen zitten, 
ook een school is waarop (o.a.) IGBO aangeboden wordt. De aanname is dat leerlingen met een niet-Nederlandse 
nationaliteit die naar een school gaan waar IGBO wordt aangeboden, ook zelf IGBO volgen. Via een (niet up-to-date) lijst 
van de Inspectie van het Onderwijs, hebben we de scholen kunnen identificeren die IGBO aanbieden. 
4
  De term netto wil zeggen dat eventuele perioden in het buitenland tussen twee perioden in Nederland van de 
verblijfsduur worden afgetrokken bij het bepalen van de totale verblijfsduur.
