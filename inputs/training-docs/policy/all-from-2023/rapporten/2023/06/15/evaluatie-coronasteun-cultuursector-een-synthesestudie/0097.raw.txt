EVALUATIE CORONASTEUN CULTUURSECTOR 82 
Meer oog voor lange termijn beleid  
Hoewel er begrip is voor de lastige omstandigheden, is de wens vanuit OCW, de Rijkcultuurfondsen en de sector 
ten opzichte van de departementen die verantwoordelijk zijn voor het coronabeleid, om meer structureel en lange 
termijn beleid te voeren in tegenstelling tot het korte termijn beleid tijdens de coronacrisis. Zowel een medewerker 
uit de sector als de Rijkscultuurfondsen geven aan dat er dan vervolgens ook betere steunmaatregelen ontwikkeld 
hadden kunnen worden.  
Vervangend systeem voor trickle-down 
In de gesprekken wordt er vanuit de sector en Rijkscultuurfondsen op gewezen dat er een ander systeem moet 
worden bedacht als vervanging voor het trickle-down systeem. Een voorbeeld is bijvoorbeeld meer generieke 
maatregelen voor makers in de culturele sector. Tegelijkertijd wordt ook aangegeven dat het lastig is om een 
alternatief te bedenken vanwege de grootte van, en de diversiteit binnen, de sector.  
6.3 Samenwerking tussen actoren 
6.3.1  Kenmerken van de samenwerking 
Binnen OCW ontstond snel een interne crisiswerkgroep 
Er ontstond binnen OCW al snel – in maart 2020 – een interne crisiswerkgroep met verschillende sporen die werkten 
aan verschillende vraagstukken. Er ontstond daarnaast een crisisteam Cultuur en Media. Gaandeweg ontstonden er 
tijdens de coronacrisis meerdere lagen van samenwerking binnen OCW.  
Intensieve en belangrijke samenwerking tussen OCW en Rijkscultuurfondsen 
OCW heeft intensief samengewerkt met de Rijkscultuurfondsen. Vanuit OCW wordt aangegeven dat de 
Rijkscultuurfondsen erg belangrijk waren omdat zij dichter op de sector staan dan OCW. Een geïnterviewde van de 
Rijkscultuurfondsen geeft aan dat er altijd al veel contact is geweest tussen OCW en Rijkcultuurfondsen, maar dat 
het contact veranderde tijdens de coronacrisis. Zo wordt er bijvoorbeeld aangegeven dat de Rijkscultuurfondsen 
samen met OCW om tafel zaten om regelingen te ontwikkelen. De geïnterviewden van de Rijkscultuurfondsen 
geven aan dat het ze elkaar in deze crisis ook veel vaker spraken en dat er in grote mate van gezamenlijkheid is 
samengewerkt.  
Veel contact tussen OCW en andere ministeries (BZK, SZW, EZK, VWS/OMT, J&V en FIN)  
Uit de gesprekken blijkt dat OCW met veel andere ministeries contact heeft gehad en heeft samengewerkt heeft 
tijdens de coronacrisis. Ministeries die worden genoemd zijn Binnenlandse Zaken en Koninkrijksrelaties (BZK), 
Sociale Zaken en Werkgelegenheid (SZW), Economische Zaken en Klimaat (EZK), Volksgezondheid, Welzijn en Sport 
(VWS)/Outbreak Management Team (OMT), Justitie & Veiligheid (J&V) en het ministerie van Financiën (FIN). Met 
BZK is met name samengewerkt wat betreft middelen die onder provincies en gemeenten vielen en met EZK is 
samengewerkt aan zowel generieke maatregelen als regelingen voor makers en de garantieregeling voor 
evenementen. Met VWS/OMT en J&V is veel contact geweest over de coronamaatregelen en met Financiën is 
samengewerkt aan, en onderhandeld over, voorstellen voor specifieke steunmaatregelen.
