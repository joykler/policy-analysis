EVALUATIE CORONASTEUN CULTUURSECTOR 108 
Bijlage B  Beschrijving steunpakketten 
Bijlage B.1 Coulancemaatregelen 
De eerste vorm van steun die wordt toegezegd (op 27 maart 2020) specifiek aan de cultuursector, zijn de 
314
coulancemaatregelen. Door het Rijk gesubsidieerde instellingen en makers krijgen via de coulancemaatregelen 
op verschillende manieren meer financiële ruimte.  
Opschorting huren 
Musea die hun pand huren bij het Rijksvastgoedbedrijf kunnen een aanvraag doen om hun huur voor drie maanden 
op te schorten. Zij kunnen hierdoor op een later moment aan hun huur voldoen. De minister geeft aan te hopen dat 
gemeenten en provincies het voorbeeld volgen.  
Coulance subsidiemaatregelen 
Voorwaarden worden versoepeld rondom de subsidie in de basisinfrastructuur, de Erfgoedwet en vanuit de 
Rijkscultuurfondsen. De deadline voor de jaarverantwoording over 2019 wordt opgeschoven van 1 april naar 1 juni 
2021. Er zijn geen consequenties aan verbonden wanneer de deadline van 1 juni ook niet gehaald wordt om een 
goede reden (gebruikt voorbeeld: wanneer een accountant meer tijd nodig heeft). Ook wordt er niet gekort op de 
subsidie wanneer prestatieafspraken niet gehaald worden vanwege de coronacrisis. Ten slotte wordt gekeken of 
subsidies eerder uitbetaald kunnen worden, zodat instellingen sneller over liquiditeit beschikken. Voor de 
aanvragen van subsidies voor 2021-2024 is het niet langer nodig ook de jaarcijfers van 2019 nog op te sturen.  
 
De Rijksdienst voor het Cultureel Erfgoed kan op verzoek de momenten van uitbetaling van voorschotten op de 
restauratiesubsidie aanpassen. Daarnaast wordt het afleggen van verantwoording vertraagd en kunnen incomplete 
subsidieaanvragen later worden aangevuld. Tenslotte kan het Nationaal Restauratiefonds zes maanden uitstel van 
aflossing verstrekken aan zakelijke klanten, of particulieren met aantoonbaar nadeel van de coronacrisis. Private 
fondsen (Prins Bernhard Cultuurfonds. VSBfonds. Fonds 21 en VandenEndeFoundation) gaan onderzoeken in welke 
mate zij ook coulancemaatregelen kunnen toepassen. 
Bijlage B.2 Het eerste steunpakket 
Aanvullend op de coulancemaatregelen, is op 15 april 2020 een bedrag van 300 miljoen euro beschikbaar gesteld 
315
voor specifieke steun aan de culturele en creatieve sector. Hierin wordt onderscheid gemaakt tussen vijf 
regelingen. 
Aanvullende subsidie  
De eerste regeling betreft de beschikbaarstelling van 133 miljoen euro voor aanvullende subsidie aan meerjarig 
door het Rijk gesubsidieerde producerende instellingen; instellingen die deel uitmaken van de basisinfrastructuur 
2017-2020 en instellingen die uit andere onderdelen van de OCW-begroting worden gefinancierd. Voor 
 
314
  Nieuwe visie cultuurbeleid | Tweede Kamer der Staten-Generaal 
315
  Kamerbrief over de uitwerking van de aanvullende ondersteuning € 300 miljoen culturele en creatieve sector | 
Kamerstuk | Rijksoverheid.nl
