EVALUATIE CORONASTEUN CULTUURSECTOR 89 
ontvingen, de rekeningen konden blijven betalen, dus ook van de mensen die  zijn ingehuurd, zoals accountants, 
technici en muzikanten. Daarnaast werd steeds gedacht dat de crisis korter zou duren waardoor instellingen snel 
weer makers in dienst zouden kunnen nemen. Op deze manier werd beoogd om de keten in stand te houden, zo 
geeft een medewerker uit OCW aan: “want we kunnen niet iedereen in die keten apart geld geven omdat je dat niet 
kan verantwoorden en omdat het niet uitvoerbaar is.” Hoewel bij de eerste steunpakketten de veronderstelling was 
dat het geld via instellingen zou doorsijpelen naar makers, is door verschillende geïnterviewden uit OCW uitgelegd 
dat de term ‘trickle-down’ pas later ter sprake kwam, als reactie op kritiek dat er onvoldoende steun voor makers 
was.  
In hoeverre het trickle-down effect plaatsvond is moeilijk meetbaar  
In de gesprekken wordt door zowel OCW als de Rijkscultuurfondsen aangegeven dat het lastig is om te meten in 
hoeverre trickle-down succesvol heeft plaatsgevonden. Oorzaken daarvan zijn onder andere, zo geven 
vertegenwoordigers van de Rijkscultuurfondsen aan, dat het definiëren van de mensen die tot de groep makers 
behoren al een onbegonnen klus is. Daardoor is het lastig te bepalen of er veel of weinig makers gesteund zijn. Een 
medewerker geeft bijvoorbeeld aan dat er zoveel makers zijn en het dus lastig blijft om te duiden hoeveel impact 
steun heeft gehad. Binnen OCW geeft een medewerker aan “als ik terugkijk, dan wisten we dat dit best een 
ingewikkelde was. Dat als je kijkt naar al die makers die in de cultuursector werken, los van de generieke 
maatregelen die er voor deze mensen was, dat het moeilijk was om goed te meten hoe je die op een adequate 
manier zou kunnen bereiken met maatregelen”. 
Er zijn zowel meer als minder succesvolle voorbeelden voor werking trickle-down  
In de gesprekken met vertegenwoordigers van OCW, de Rijkscultuurfondsen en de sector komen voorbeelden naar 
voren waaruit blijkt dat trickle-down heeft gewerkt. Vanuit de Rijkscultuurfondsen vertellen vertegenwoordigers 
binnen de filmindustrie bijvoorbeeld dat die sector deze werkwijze goed kon inpassen in de bestaande 
organisatiestructuren omdat “heel veel van onze regelingen gekanaliseerd werden via een producent of via een 
andere partij, waar heel veel freelancers als opdrachtnemers onder vielen”. Ook werd er in andere sub-sectoren 
zoals kunstpodia (wat kleine en onafhankelijke organisaties zijn) aangegeven dat er “veel trickle-down plaatsvond, 
omdat het instellingen zijn die voor een groot gedeelte afhankelijk zijn van inkomsten uit subsidie en daar ook 
eenvoudig compensatie kregen. We zagen dat compensatie vrijwel constant doorgezet werd naar makers.” Ook 
geeft een vertegenwoordiger van de Nederlandse Associatie voor Podiumkunsten (NAPK) aan dat er een analyse is 
gemaakt van het eerste coronajaar voor de NAPK-leden: “Die hadden meteen vanaf het begin een trickle-down 
protocol opgesteld en tegen de leden gezegd 'zo moet je het doen'. Dat heeft meer dan 85% gedaan”. In de 
gesprekken komt verder naar voren dat het succes van trickle-down onder andere lijkt af te hangen van hoe een 
sub-sector, of zelfs delen van sub-sectoren, georganiseerd is. Zo wordt aangegeven dat er delen van sub-sectoren 
waren die verder vooruit planden en dus, in tegenstelling tot andere delen van sub-sectoren waarbij dat niet 
gebeurde, langer verplichtingen (bijvoorbeeld op het gebied van betalingen) hadden ten opzichte van 
bijvoorbeeld makers. 
 
Vanuit OCW, de Rijkscultuurfondsen en de sector worden verschillende verklaringen 
geven voor het niet goed werken van het trickle-down mechanisme. 
Een eerste verklaring die vaak wordt gegeven is dat gesubsidieerde instellingen het geld niet doorgaven aan 
makers en dat dit moeilijk was om te handhaven. Instellingen gaven het geld niet altijd door aan makers omdat zij 
niet konden worden geboekt vanwege de coronamaatregelen en dus ook niet betaald konden worden. Bovendien 
zijn er veel makers die niet voor instellingen werken. Daarnaast wordt genoemd dat er instellingen zijn geweest die 
zich in eerste instantie richtten op “betaling van de eigen werknemers, het eigen gebouw en eigen continuïteit”,
