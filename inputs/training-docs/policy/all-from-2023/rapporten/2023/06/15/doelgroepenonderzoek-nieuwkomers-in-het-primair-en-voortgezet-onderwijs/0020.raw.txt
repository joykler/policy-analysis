NIEUWKOMERS IN HET PRIMAIR EN VOORTGEZET ONDERWIJS 13 
2.3 Nieuwkomers zonder de Nederlandse nationaliteit 
Figuur 2.1 liet zien dat nieuwkomers zonder Nederlandse nationaliteit 62% van de totale groep nieuwkomers 
betreft. Deze paragraaf gaat nader in op de kenmerken van deze groep nieuwkomers.  
Nationaliteit 
Figuur 2.3 brengt de nationaliteiten van de nieuwkomers zonder Nederlandse nationaliteit in beeld, waarbij 
rekening is gehouden dat nieuwkomers een maximale verblijfsduur in Nederland hebben van drie jaar. De figuur 
toont een groot mozaïek aan nationaliteiten, wat betekent dat de nieuwkomers veel verschillende nationaliteiten 
hebben en dat niet enkele groepen daarin sterk oververtegenwoordigd zijn. De meeste nieuwkomers hebben de 
Syrische of Eritrese nationaliteit (respectievelijk 16 en 16 procent van de groep). Veel van de andere nieuwkomers 
hebben een Europese nationaliteit. Onder die groep is het aantal nieuwkomers met een Poolse (7 procent) of een 
Bulgaarse (5 procent) nationaliteit het grootst. Let op dat de peildatum voor de uitbraak van de oorlog in Oekraïne 
is. 
Figuur 2.3 De meeste nieuwkomers zonder Nederlandse nationaliteit komen uit Syrië of Eritrea 
 
Noot:  De figuur betreft nieuwkomers die tot 3 jaar in Nederland zijn 
Bron: CBS Microdata, bewerking SEO Economisch Onderzoek / Kohnstamm Instituut (2022)
