andere collega’s. Wel moet het eigenaarschap duidelijk zijn (o.a. moment van publiceren). Regionale 
projectleiders geven aan soms aan te lopen tegen een niveauverschil tussen journalisten van hun 
eigen omroep en de minder ervaren journalisten van lokale omroepen. 
Als er een ambitie is om inhoudelijke samenwerking te stimuleren is het raadzaam daar al op in te 
zetten vóór aanvang van een project. Als journalisten eenmaal aan de slag zijn en een werkmodus 
hebben gevonden is het lastig om ze “gedwongen” te laten samenwerken met collega’s van een 
andere omroep. Natuurlijk ontstaan samenwerkingen in de praktijk ook weleens spontaan, maar de 
contentmonitoring wijst uit dat dit meer uitzondering is dan regel. 
De introductie van de MediaCloud in de zomer van 2022 heeft geleid tot meer inhoudelijke verrijking 
van lokale verhalen door de NOS of door lokale invulling van landelijke verhalen. Per maand worden 
ongeveer 10 verhalen of beeldmateriaal van lokale journalisten gebruikt door de NOS, andersom 
gebeurt het iets vaker, ongeveer 20 keer per maand. 
3.2.3 Verdieping: themaverhalen (samenwerkingsvorm 3) 
Met themaverhalen wordt bedoeld dat journalisten van meerdere lokale omroepen input aanleveren 
voor een groter regionaal bericht. Lokale journalisten kennen de specifieke situatie in hun eigen 
bedieningsgebied, terwijl de regionale omroep zich juist focust op het grotere plaatje. Anders dan bij 
inhoudelijke verrijking gaat het hier dus om het bundelen van input vanuit méérdere lokale omroepen 
in een groot bericht. 
In de praktijk blijkt het werken aan themaverhalen, net als inhoudelijke verrijking, praktisch lastig. 
Gemiddeld werken journalisten 0,6 dag / week aan grotere themaverhalen, en op basis van de 
contentmonitoring lijkt dat cijfer eerder te hoog dan te laag. Themaverhalen zijn bij de 
contentmonitoring een uitzondering. Tegelijkertijd zijn het typisch de grotere verhalen die anders niet 
gemaakt zouden worden, en daar is het project ook voor bedoeld. De verhalen die wel werden 
gemaakt leiden dan ook tot tevredenheid en trots bij zowel lokaal als regionaal. Journalisten noemen 
ook het sparren met collega’s als groot pluspunt. 
Samenwerking bij Oekraïne-verhaal, Omroep West 
Journalisten Bart van der Helm (WOS), Billie Twigt (RTV Krimpenerwaard), Gerda den Hollander 
(RTV Gouwestad), Maarten Groeneweg (Omroep Delft), Robbert Beurse (Sleutelstad) en Sten van 
der Valk (Bollenstreekomroep) maakten samen een themaverhaal over Oekraïense vluchtelingen in 
hun gemeente of stad. Het bericht is een reeks portretten van vluchtelingen, met veel foto’s. 
 
Zie ook een blog op de projectwebsite. 
 
Gedurende het project heeft de NOS-projectleider initiatief genomen om datasets van de NOS te 
delen met lokale journalisten en om journalisten uit het project aan te sluiten op liveblogs (zie kader). 
Deze vorm van samenwerkingsvorm bleek meer succesvol. Themaverhalen worden niet van onderop 
gevormd (door de input van meerdere lokale omroepen te combineren), maar de NOS reikte datasets 
aan, waar lokale journalisten vervolgens berichten mee kunnen maken voor hun eigen 
bedieningsgebied. Uit de contentmonitoring blijkt dat datasets die door de NOS zijn rondgestuurd 
goed werden gebruikt. Bij liveblogs stuurden journalisten hun bijdrage naar een centraal e-mailadres. 
Ook dit leidde tot meerdere unieke lokale verhalen in berichtgeving van de NOS. 
Datasets NOS 
Journalisten uit het project hebben met succes gebruikgemaakt van datasets die werden aangereikt 
door de NOS. 
13
