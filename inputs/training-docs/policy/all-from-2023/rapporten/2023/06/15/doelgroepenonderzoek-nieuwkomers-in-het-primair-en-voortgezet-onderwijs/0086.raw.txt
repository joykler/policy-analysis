NIEUWKOMERS IN HET PRIMAIR EN VOORTGEZET ONDERWIJS 79 
De onderwijsbehoeften die nieuwkomers hebben zijn naast taalverwerking ook ondersteuning op sociaal-
emotioneel gebied omdat ze problemen ervaren zoals stress, eenzaamheid en moeite met aansluiting vinden bij 
leeftijdsgenoten. Er zijn goede ervaringen met maatjesprojecten. Daarnaast hebben nieuwkomers behoefte aan 
studieloopbaanbegeleiding. Op reguliere scholen hebben leerlingen blijvende behoefte aan extra ondersteuning 
op taalgebied. Voor nieuwkomers die speciaal onderwijs/praktijkonderwijs volgen, geldt dat er behoefte is aan 
maatwerk en een goed inschattingsvermogen van de docent of een leerling op de goede plek zit.  Het huidige 
nieuwkomersonderwijs sluit niet aan voor (Noord-Afrikaanse) nieuwkomers zonder perspectief om in Nederland te 
blijven. Zij hebben weinig aan Nederlands en burgerschap leren, maar zijn meer gebaat bij een korte praktisch 
gerichte opleiding. Behoeften van AMVâ€™s zijn volgens experts beter leren slapen, beter omgaan met stress en meer 
contact krijgen met Nederlanders.  
 
Een belangrijk knelpunt is dat het leerpotentieel moeilijk is in te schatten waardoor leerlingen meestal laag in het 
regulier voortgezet onderwijs of in praktijkonderwijs terechtkomen. Rond de uitstroom naar een reguliere school 
vinden moeilijkheden plaats omdat er niet voor alle leerlingen een goed aanbod is. Bij te beperkte Nederlandse 
taalvaardigheid voor onderwijs op een reguliere school en als de leerling te oud is voor praktijkonderwijs (ouder 
dan 16 jaar), is het moeilijk om een vervolgtraject te vinden. Als een leerling geen werkvergunning heeft, is werken 
ook niet mogelijk. Onderwijsprofessionals zien dit type leerlingen tussen wal en schip vallen. Op reguliere scholen 
is er een te beperkt aanbod van extra ondersteuning op Nederlandse taalvaardigheid voor nieuwkomers. Ook 
kennis en ervaring van docenten op het gebied van Nt2 ontbreken vaak. Het samenwerkingsverband passend 
onderwijs is formeel geen voorziening om nieuwkomers een passende plek te geven, net als in het po. Als laatste is 
de bekostiging van leerlingen die formeel niet als nieuwkomer worden gezien een knelpunt, bijvoorbeeld omdat 
ze een Nederland paspoort hebben.
