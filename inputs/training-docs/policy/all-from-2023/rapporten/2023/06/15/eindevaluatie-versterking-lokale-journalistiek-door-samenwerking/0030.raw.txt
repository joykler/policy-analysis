Topstories 
Sommige berichten hadden een behoorlijk goed bereik, bijvoorbeeld omdat het een topstory was bij de 
regionale omroep of omdat er veel engagement was via social media. Soms vermelden journalisten ook dat hun 
verhaal landelijk nieuws is geworden. 
• Rosan Onderwater (Regio90) maakte een bericht met video over twee brancardbroeders die de 
marathon in Utrecht liepen met een 57 kilogram zware brancard. De NOS nam de beelden over op de 
website. 
 
Figuur 5. Rosan Onderwater filmt de brancardbroeders 
• Edita Saakian (Omroep Tilburg) mocht voor BNN Vara een item presenteren over een rampbrug in 
Tilburg die de gemeente heel veel geld gekost heeft. Ze maakte een vervolgvideo hierover en dat 
maakte veel los bij de Tilburgers. 
• Kees Bakker (Omroep Lelystad) maakte een opvallend bericht over vroegtijdige schoolverlaters in 
Lelystad. In tien jaar tijd verlieten er nog nooit zoveel jongeren het onderwijs. De NOS nam het nieuws 
over.  
• Pim Cléber (RTV Maastricht) schreef een bericht over de duurzame afvalboot in Limburg en bereikte 
daarmee het NOS Regiojournaal. 
• Nick van Herk (Schie) maakte een opvallend bericht met video over tientallen kinderen uit de regio met 
gedrags- en psychiatrische problemen die noodgedwongen op zoek moeten naar andere dagbesteding. 
Verschillende gemeentes in de regio besloten namelijk om de jeugdzorg vanaf 2023 te bundelen. Het 
bericht bereikte Hart van Nederland. 
• Daniëlle Rademaker (OOG TV) maakte een item over opmerkelijk nieuws: het Groninger Museum 
introduceert een kleurenblindheidsbril voor mensen met kleurenblindheid. Zo kunnen ook zij alle 
kleuren tijdens exposities zien. In de video zien we onder meer wat de bril doet, wat iemand met 
kleurenblindheid daarvan merkt en hoe het museum op het idee kwam. De reportage heeft ook het 
regiojournaal van de NOS en Radio 1 gehaald. 
• Sibel Önemli (RTV Stichtse Vecht) berichtte over de buurtsuper die dreigt te verdwijnen. Sibel volgt dit 
probleem al langere tijd en maakte al eerder artikelen over kleine supermarkten die in zwaar weer 
verkeren. Sinds de populariteit van boodschappen bezorgen, heeft de dorpswinkel het lastiger.  
• Gjaldau Sijtsma (RTV NOF) maakte een item over de kerken die klokken luiden voor Turkije en Syrië na 
de aardbevingen. De beelden en een deel van het interview werd overgenomen door het NOS Journaal 
van 18 uur.    
• Een zeldzame Oehoe-uil werd gespot in het bos in het bericht van Rutger Hillenaar (RTV Lansingerland). 
Het NOS regiojournaal nam delen van de beelden over.  
• Philip van Es (Schie) schreef over opvallend nieuws dat werd overgenomen door de NOS. Bewoners van 
de wijk Groenoord in Schiedam hadden drie dagen lang geluidsoverlast moeten doorstaan. Een 
5
