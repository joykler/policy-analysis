2 Project governance 
Dit hoofdstuk beschrijft achtereenvolgens de doel en scope van het project (2.1) en de rol van de 
stuurgroep (2.2). Daarnaast is de rol van een landelijke projectleider geëvalueerd (2.3). 
2.1 Doel en scope project 
Het project Versterking Lokale Journalistiek door Samenwerking is een (relatief) grote pilot, bekostigd 
door een eenmalige subsidie vanuit OCW. In de Mediabegrotingsbrief 2021 d.d 19 november 2020 
noemt toenmalig minister Slob: 
NOS, RPO en NLPO delen verantwoordelijkheidsgevoel voor het tijdelijk versterken van de lokale 
journalistiek. Deze pilot zal gemeenschappelijke leerervaringen opleveren, die OCW ziet als de beste 
garantie voor goede samenwerking in de journalistieke infrastructuur. 
De minister heeft voor de pilot 4,5 miljoen beschikbaar gesteld. Concreet heeft de pilot als volgt vorm 
gekregen: 
1
• Looptijd. 1 mei 2021 – 31 december 2023. 
• Aantal journalisten. 63 journalisten (fulltime). 
• Aantal lokale omroepen. 44 lokale omroepen (in alle 13 regio’s) van de (destijds) in totaal 
ongeveer 240 lokale omroepen. 
De opstart van het project kende een hoge tijdsdruk. Desalniettemin is het gelukt om voor 1 juni 2021 
voldoende journalisten te werven.  
2.2 Stuurgroep 
De stuurgroep bestaat uit: 
- Flip van Willigen (namens NLPO)  
- David Vink (namens RPO) 
- Marcel Gelauff en later Giselle van Cann (hoofdredacteur NOS) 
De vergaderfrequentie evolueerde van wekelijks in het begin tot driewekelijks aan het einde van het 
project. Deze vergaderingen werden gehouden tezamen met Marieke Bakker (projectleiding), Ferry 
Kesselaar (NOS Techniek/Facilities) en Esther van Genugten (NOS HR). Paul Thewissen (OCW) was deze 
vergaderingen aanwezig als waarnemer en op verzoek adviseur. 
In de startsituatie hebben NLPO en RPO een kwartiermaker ingezet die samen “de X-ray” hebben 
gemaakt en geïmplementeerd. Deze X-ray was een inventarisatie naar de regionale behoeftes naar 
versterking van de journalistiek, gekoppeld aan de mogelijkheden van zowel de regionale als de lokale 
omroepen om op een juiste manier in deze behoeftes te kunnen voorzien. Beide kwartiermakers 
woonden in de beginperiode de stuurgroepvergaderingen bij. De “X-Ray-methodiek” en de daarna 
toegepaste project governance hebben geleid tot een efficiënte besturing van het project waarbij 
meer bestuurlijke kwesties tussen RPO en NLPO buiten het project gehouden konden worden. 
2.3 Landelijk projectleider 
De operationele aansturing lag volledig in handen van de landelijk projectleider Marieke Bakker 
(NOS), die hiervoor dagelijks schakelde met de (13) regionale- en de (43) lokale projectleiders. Namens 
 
1
 In eerste instantie was sprake van een looptijd van 1 jaar (1 mei 2021 – 31 mei 2022). In het plan dat door de 
stuurgroep is ingediend werd al ingezet op een langere looptijd dan 1 jaar. In 2022 is het project met 1 jaar 
verlengd. Begin 2023 is besloten het project af te bouwen, maar wel met een uitfasering tot 31 december 2023. 
7
