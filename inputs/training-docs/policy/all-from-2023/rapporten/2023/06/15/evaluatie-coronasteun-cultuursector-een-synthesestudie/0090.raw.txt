EVALUATIE CORONASTEUN CULTUURSECTOR 75 
Specifieke steun  
De totale specifieke steun voor de culturele en creatieve sector vanuit OCW bedroeg €1,02 miljard, waarvan €522,7 
242
miljoen is verdeeld door de Rijkscultuurfondsen. Wanneer ook de specifieke steun via andere departemeten (BZK 
en EZK) hierbij op wordt geteld, komt het totaal uit op bijna €1,99 miljard. Daarmee is het budget voor specifieke 
coronasteun kleiner dan het bedrag dat is beland in de culturele en creatieve sector via de generieke steun (€3,4 
243
miljard). De specifieke steun was echter wel anders gericht dan de generieke steun (die naar haar aard gericht 
was op een brede uitsnede van bedrijven) en had mede als doel om deelgroepen te bereiken die onvoldoende 
aanspraak konden maken op de generieke steun (zie de beleidstheorie in Figuur 3.1). Voor commerciële partijen in 
de culturele sector, die minder specifieke steun kregen, is de generieke steun van groter belang geweest dan 
specifieke steun.  
 
Het grootste deel van de steun via de Rijkscultuurfondsen kwam terecht bij de sector podiumkunsten via het Fond 
Podiumkunsten (ruim €259 miljoen). Het grootste deel van deze steun (ruim €137 miljoen) betreft 
inkomstencompensatie voor concerten en voorstellingen die met contactbeperkende maatregelen te maken 
244
hebben. Ook bij de generieke steun zagen we dat instellingen in de sector podiumkunsten relatief veel steun 
ontvingen en zelfstandigen in de sector relatief weinig. Daarbij geldt wel dat de steun aan instellingen ook deels 
ten goede komt aan zelfstandigen, doordat het instellingen in staat stelt opdrachten te blijven verstrekken. In 
hoeverre deze trickle-down heeft plaatsgevonden valt echter niet te herleiden uit de gegevens. Wel zijn er indirecte 
aanwijzingen dat de trickle-down niet altijd in de gewenste mate plaatsvond, bijvoorbeeld door de teruggang in 
inkomsten van zzp’ers en de besparingen op het aantal door instellingen ingehuurde zzp’ers zoals dat in het 
onderzoek van de Boekman stichting naar voren komt.   
 
De regionale spreiding van de specifieke steun is niet voor alle regelingen beschikbaar. Het voornaamste deel van 
de specifieke steun is logischerwijs ten goede gekomen aan instellingen en makers in gebieden waar ook relatief 
veel kunstenaars actief zijn, voornamelijk Noord-Holland en Zuid-Holland. Specifiek de vier grote steden, en 
245
voornamelijk Amsterdam, hebben relatief veel specifieke steun ontvangen. Zo werd 36,7% van een selectie aan 
regelingen van het Fonds Podiumkunsten en 46,2% van het bedrag aan leningen vanuit Cultuur+Ondernemen 
246
toegekend in Amsterdam. De regionale steun van het Fonds Podiumkunsten (matching van steun door 
gemeenten) is wel meer gelijk verdeeld over Nederland. Ook is 75% van de Opengestelde Monumentenleningen 
247
verstrekt in Noord-Holland en Zuid-Holland. De leningen vanuit het Kickstart Cultuurfonds zijn meer geografisch 
248
meer gelijk gespreid: 23% voor landelijke projecten, 20% in Noord-Holland en 12% in Zuid-Holland.  
Werkgelegenheid en continuïteit  
Werkgelegenheid is hard geraakt in het eerste jaar van de coronacrisis. In totaal is het aantal banen in 2022 hoger 
dan in 2019, maar de verschillen in herstel zijn groot tussen deelsectoren. Werkgelegenheid in loondienst lijkt goed 
behouden in deelsectoren waar de focus van de specifieke steun lag. Het aantal zelfstandigen lijdt desondanks ook 
249
sterk in deze sectoren en laat geen herstel zien. 
 
242
 Op basis van overzichtstabellen die OCW heeft aangeleverd.  
243
  Gebruik van steunmaatregelen corona per 31 december (cbs.nl) 
244
  Op basis van overzichtstabellen die OCW heeft aangeleverd. 
245
  Op basis van jaarverslagen, factsheets en verantwoordingsdocumenten van de Rijkscultuurfondsen en Kickstart 
Cultuurfonds. 
246
  Ter vergelijking: ongeveer 5% van de Nederlandse bevolking woont in Amsterdam. Inwoners per gemeente (cbs.nl) 
247
  Gegevens zijn samengesteld en opgeleverd op basis van verzoek. De data zijn niet publiekelijk beschikbaar. 
248
  Jaarverslag2020_digitaal.pdf (cultuurfonds.nl) en PBCF_Jaarverslag_2021_11.pdf (cultuurfonds.nl) 
249
  Arbeidsmarkt culturele en creatieve sector 2010-2022Q3 (cbs.nl)
