NIEUWKOMERS IN HET PRIMAIR EN VOORTGEZET ONDERWIJS 77 
spreken te diagnosticeren en te begeleiden in het so. Deze leerlingen, noemen professionals, “hebben 
onvoldoende in huis om door te stromen naar het mbo en zijn te oud om doorverwezen te worden naar speciaal 
onderwijs”. De mogelijkheden voor deze doelgroep zijn zeer beperkt, zeggen diverse professionals. In sommige 
gevallen kunnen deze leerlingen goed werken en hebben zij al gewerkt in hun moederland. Wat hen zou helpen 
zijn onderwijstrajecten op maat of werken met begeleiding. Eén van de ISK’s noemt dat dit vroeger gebeurde in het 
sociale werkplaats circuit.   
 
Bekostiging  
Bij de meeste ISK’s is de groepsgrootte van de klassen afhankelijk van de financiering per jaar. De financiering is 
afhankelijk van het aantal leerlingen waarvoor de ISK nieuwkomersbekostiging krijgt.  Dit geldt voor leerlingen die 
korter dan 2 jaar in Nederland zijn en niet de Nederlandse nationaliteit hebben. In de praktijk volgen ook leerlingen 
die daar niet aan voldoen onderwijs op de ISK, zoals kinderen van remigranten. Op een van de ISK’s werd in 
schooljaar 2021-2022 26 procent van de instromende leerlingen niet aanvullend bekostigd en het jaar daarvoor 
gold dat voor bijna een derde waarvoor de ISK alleen basisbekostiging ontving. Op alle ISK’s in dit onderzoek 
vertellen professionals dat de financiering meestal wel rondkomt, maar zodra het aandeel leerlingen waarvoor zij 
geen aanvullende financiering krijgen groeit, worden groepen groter en dit is nadelig voor de onderwijskwaliteit 
en de werkdruk.  
 
Samenwerking 
Op een van de ISK’s noemen professionals dat leerlingen die cognitief snel zijn en doorstromen naar een reguliere 
vo-school, toch geregeld het mavo-, havo- of vwo-examen niet behalen omdat ze te weinig tekstbegrip hebben. 
Tekstbegrip is een struikelblok bij alle vakken en cruciaal bij het begrijpen van examenvragen. Deze leerlingen 
zouden extra Nederlandse les moeten krijgen op de reguliere vo-school of een terugkomdag moeten hebben op 
de ISK. Sommige van deze leerlingen, noemen professionals op een ISK, zouden het Centraal Examen, behalve het 
vak Nederlands, in het Engels moeten kunnen doen omdat het hen meer kansen biedt.  
 
Professionals van een van de ISK’s ervaren knelpunten voor leerlingen om door te stromen naar het hoger onderwijs. 
Er is in Nederland bijvoorbeeld maar een schakelprogramma voor nieuwkomersleerlingen om naar de universiteit 
te kunnen aan de VU in Amsterdam. Voor leerlingen die buiten die regio wonen is dit onbereikbaar. Dat is een 
gemiste kans volgens docenten. 
 
Ouderbetrokkenheid en thuissituatie  
Professionals van alle ISK’s in dit onderzoek benoemen de lastige context waarin nieuwkomersleerlingen zitten. 
Bijvoorbeeld verhuisbewegingen waarmee gezinnen te maken krijgen en instabiele thuissituaties. Verzuim onder 
sommige leerlingen is hoog. Als leerlingen boven de 18 geen vaste verblijfsstatus hebben, worden leerlingen niet 
10
toegelaten tot het mbo en hebben ze geen recht op studiefinanciering. De talige communicatie naar leerlingen 
(en hun ouders) vanuit gemeenten kan voor veel problemen zorgen als nieuwkomers de communicatie niet 
begrijpen. Het geeft blijk van weinig ervaring met en verstand van de doelgroep, vinden docenten. Professionals 
op meerdere ISK’s in dit onderzoek ervaren dat wachtlijsten bij zorginstellingen lang zijn en er gebrek aan steun 
voor leerlingen is van bijvoorbeeld de huisarts, maatschappelijk werk of mentoren toegewezen door AZC’s. 
Leerlingen worden onvoldoende (op tijd) doorverwezen naar hulp bij traumaverwerking, ervaren professionals van 
ISK’s.  
 
10
  Inspectie van het Onderwijs. (Geen datum). Mag een mbo-instelling iemand die geen verblijfsvergunning heeft inschrijven 
in de opleiding? Via: https://www.onderwijsinspectie.nl/onderwerpen/onderwijs-aan-nieuwkomers/vraag-en-
antwoord/mag-een-mbo-instelling-iemand-die-geen-verblijfsvergunning-heeft-inschrijven-in-de-opleiding
