NIEUWKOMERS IN HET PRIMAIR EN VOORTGEZET ONDERWIJS 59 
6.4 Conclusie 
Samenvattend kunnen we stellen dat de mate van regionale samenwerking en de wijze waarop dit plaatsvindt sterk 
verschilt. In de ene regio is sprake van samenwerking tussen de betrokken reguliere en nieuwkomersscholen en 
hun besturen, in andere regio’s is dat veel minder, wat mede afhankelijk is van het aantal nieuwkomers in een 
bepaalde regio. Samenwerkingsverbanden passend onderwijs hebben bij uitstek een regionale functie, en zouden 
hierin een belangrijke rol kunnen hebben vanwege de expertise en het overzicht dat zij hebben op scholen in de 
regio, wordt opgemerkt. Maar uit de enquête blijkt dat de meningen daarover verschillen. De moeilijkheid is dat 
samenwerkingsverbanden deze taak niet hebben en formeel mogen zij hun middelen niet besteden aan 
ondersteuning op cognitief gebied. Een veel genoemde wens is dat de wet daarop aangepast wordt.  
 
Er zijn ook goede voorbeelden van samenwerkingsverbanden besproken die beleid ontwikkelen, voorzieningen 
opzetten, nazorg ondersteuning bieden na doorstroom naar een reguliere school en scholing verzorgen en 
kennisdeling bevorderen. Daar waar gemeenten meefinancieren, is veel meer mogelijk is de ervaring. Opgemerkt 
wordt dat er vanuit de overheid weinig visie en kaders worden meegegeven over welke rol 
samenwerkingsverbanden spelen en wat er wordt verwacht. Het zou de samenwerkingsverbanden helpen als deze 
positie van samenwerkingsverbanden wordt verhelderd zodat duidelijk is wat de speelruimte is.
