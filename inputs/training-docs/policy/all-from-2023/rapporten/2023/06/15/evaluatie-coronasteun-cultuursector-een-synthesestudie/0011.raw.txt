EVALUATIE CORONASTEUN CULTUURSECTOR x 
 
Ondanks dat het overzicht ontbreekt, zijn wij positief over het beleid om geld via de gemeenten en provincies uit te 
keren. Naast de positieve ervaringen en voorbeelden, waren ook de alternatieven minder werkbaar: het Rijk was 
zelf niet in staat om de gemeentelijke en provinciale infrastructuur te ondersteunen, vanwege de veelzijdigheid 
ervan. Bovendien is de systematiek in lijn met de eigen verantwoordelijkheid die gemeenten en provincies hebben 
ten opzichte van de cultuursector. Het Rijk had kunnen kiezen voor een geoormerkte betaling in de vorm van een 
Spuk, maar dat zou tot onwenselijke administratieve verplichtingen hebben geleid en ook tot extra controles.    
Neveneffecten 
Niet iedereen heeft in gelijke mate coronasteun ontvangen 
Voor enkele instellingen in de cultuursector namen de netto-inkomsten gedurende de pandemie toe. Tegelijkertijd 
zijn er ook instellingen waar dat niet voor gold en die te maken hadden met een negatief resultaat. Instellingen 
hebben overschotten dikwijls doorgezet naar bestemmingsreserves voor projecten die niet hebben 
plaatsgevonden. Dit is een onbedoeld gevolg van de versnipperde steunregelingen en de samenloop en interactie 
met verschillende steunregelingen die allemaal op eigen wijze instellingen en makers in een zeer heterogene sector 
proberen te helpen. 
Afname cultuurparticipatie 
Bij de steunmaatregelen is niet of weinig ingezet op cultuurparticipatie door het publiek. De afname van 
cultuurparticipatie wordt ook lang na de crisis nog ervaren. De Cultuurmonitor laat bijvoorbeeld zien dat er over de 
gehele linie sprake is van een daling in cultuurbezoek tussen 2019 en 2021 en dat het cultuurbezoek nergens terug 
9
is op het niveau van voor de crisis. Respondenten geven aan dat voor ouderen gezondheidsrisico’s een rol spelen 
terwijl jongeren meer op de kosten zijn gaan letten. 
De naweeën van de coronacrisis duren langer dan voorzien 
Naast lagere bezoekersaantallen is er sprake van een personeelstekort doordat een deel van het ondersteunend 
personeel tijdens de coronacrisis in andere sectoren dan de culturele sector is gaan werken en niet altijd terugkeert 
naar de culturele sector. Ook zijn instellingen terughoudend met het opschalen van het culturele aanbod. Het 
toekomstperspectief van de culturele sector is nog steeds onzeker. De effecten van de coronacrisis zijn nog 
voelbaar, en nieuwe crises dienen zich alweer aan. Uit gesprekken die wij hebben gevoerd blijkt dat er (nog meer 
dan daarvoor) een grote behoefte is aan een langetermijnperspectief.  
Meer culturele instellingen en makers in beeld bij de sector 
Waar voorheen alleen met name gesubsidieerde instellingen bekend waren bij de overheid, zijn nu ook andere 
delen van de culturele sector beter in beeld bij het Rijk, de Rijkscultuurfondsen en de lokale overheden. Dit kan op 
lange termijn een positief effect hebben omdat de sector zich beter organiseert en de overheid instellingen in de 
toekomst beter kan bereiken mocht dat nodig zijn. 
Blijvende capaciteit vanuit gemeenten voor de sector 
Bij veel (grotere) gemeenten zijn er bij aanvang van de pandemie crisisteams ingericht met de taak de cultuursector 
te ondersteunen waar mogelijk. We hebben voorbeelden gehoord van gemeenten waar deze teams ook na de 
 
9
  Zie https://www.cultuurmonitor.nl/thema/cultuur-en-participatie/ op moment van raadplegen was de laatste update van 
de cijfers van 26 januari 2023.
