EVALUATIE CORONASTEUN CULTUURSECTOR 20 
78
Het Mondriaanfonds heeft de eigen steunmaatregelen extern laten evalueren. De rapportage is op dit moment 
nog in een concept, maar de voorlopige resultaten op basis van de ervaringen van instellingen en makers geven 
over het algemeen een positief beeld. 
4.2 Samenwerking actoren 
4.2.1 Kenmerken 
OCW creëerde een interne crisisstructuur  
Op 16 maart 2020 werd de Corona-Crisis-Coördinatie-Cultuur (C4) in het leven geroepen door de Directeur-
generaal Cultuur en Media (DGCM). Deze groep werd ingericht om overzicht te houden en communicatie te 
stroomlijnen. Vraagstukken werd door subteams inhoudelijk uitgewerkt. Voor de uitwerking van het aanvullende 
pakket waren de volgende subteams ingericht: uitwerking generieke maatregelen voor de culturele sector, de 
coulance maatregelen, inzicht in financieel kader een beleidsinformatie, voorstel specifieke steunpakket, uitvoering 
79
specifiek steunpakket en overzicht gevolgen lange termijn . Binnen deze subteams werd samengewerkt met 
partijen uit het veld, zoals de fondsen en G4. Op 16 april werden deze subteams opgeheven en werden nieuwe 
subteams ingesteld die de uitvoering van de aanvullende steun mogelijk moesten maken.  
OCW richtte snel een overlegstructuur met de culturele partners en medeoverheden in 
Op 16 maart 2020 was er ook een spoedoverleg tussen de minister en vertegenwoordigers binnen de sector (zoals 
Kunsten ’92 en Federatie Cultuur en de Museumvereniging). Met hen werden de beoogde maatregelen en steun 
vanuit OCW besproken. Ook werd afgesproken dat er een werkgroep moest komen met vertegenwoordigers uit 
de sector en de lokale overheden. OCW richtte tegen die achtergrond een overlegstructuur in. Het bestuurlijk 
overleg bestond uit de minister vertegenwoordigers uit de Taskforce culturele en creatieve sector, de 
Rijkscultuurfondsen, de gemeente, provincies en private fondsen. De werkgroep bestond uit leden van dezelfde 
organisaties met een medewerker van OCW als voorzitter. De opdracht van de werkgroep was het doen van 
voorstellen voor steunpakketten waar de minister een besluit op kon nemen. 
 
Eind maart 2020 zocht OCW contact met meer organisaties binnen de sector. De minister had ook regelmatig 
bilateraal overleg met vertegenwoordigers van organisaties en disciplines die geen deel uitmaakten van de 
werkgroep waren. Ook organiseerde OCW meerdere informerende overleggen met de fondsen, verenigingen, 
federaties en andere type organisaties uit de sector. 
  
80
De minister sprak met de (vertegenwoordigers van) lokale overheden op 18 maart . In dit overleg met de 
wethouders van de G4, IPO en VNG werd de inzet van OCW en de signalen vanuit de partners besproken. Met hen 
was afgesproken om de structuur af te stemmen. Deze ‘werkgroep taskforce’ besprak de (aankomende) 
steunpakketten en signalen vanuit de sector. 
 
78
  Evaluatie Coronaregelingen Mondriaan Fonds, KWINK groep in opdracht van het Mondriaan Fonds, 2023. 
79
  Projectvoorstel interne inrichting werkgroep gevolgen Covid-19. 
80
  Verslag Overleg MOCV en G4, IPO en VNG gevolgen Covid-19, uit interne email OCW, 18 maart 2020, OCW
