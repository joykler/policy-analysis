EVALUATIE CORONASTEUN CULTUURSECTOR xi 
pandemie nog operationeel zijn, om de sector te kunnen helpen bij de problemen die na de coronacrisis 
opkwamen, zoals inflatie en de hoge energieprijzen.  
Nieuwe crises en hogere verwachtingen vanuit de sector 
Nu de coronacrisis voorbij is, zullen er in de toekomst instellingen en makers zijn die geen steun meer kunnen 
krijgen, terwijl er vanuit de culturele sector hogere verwachtingen zijn over wat OCW en de Rijkscultuurfondsen voor 
ze kunnen betekenen. Ondanks dat er nieuwe tegenslagen voor de culturele sector zijn – zoals de na-effecten van 
de coronacrisis, inflatie en de energiecrisis – kunnen de Rijkscultuurfondsen nu in financiële zin minder betekenen 
voor de culturele sector dan tijdens de coronacrisis. Dit kan mogelijk alsnog leiden tot faillissementen.  
Lessen 
Maak helder tot waar de verantwoordelijkheid van OCW met betrekking tot de culturele 
sector reikt 
Binnen OCW en binnen de rijksoverheid was er tijdens de coronacrisis discussie over hoe ver de 
verantwoordelijkheid van de rijksoverheid reikt. Reikt de verantwoordelijkheid tot de eigen wettelijke taken, 
afspraken en subsidierelaties of gaat deze verder. En waar houdt de verantwoordelijkheid op? Is het inkomen van 
makers een verantwoordelijkheid van OCW? Hoe ziet de rol van de overheid eruit met betrekking tot zzp'ers in de 
culturele sector er uit? Hoe verhoudt de rol van de rijksoverheid zich tot de decentrale overheden? In de crisis 
hebben verschillende overheden een rol op zich genomen die soms verder strekte dan de strikte eigen (wettelijke) 
taak. Er is tussen overheden intensief samengewerkt. De opbrengsten van deze samenwerking kunnen als basis 
dienen voor een herijking van de onderlinge taakverdeling. Dit geldt niet alleen tussen de verschillende 
overheidslagen, maar ook tussen de verschillende departementen. De cultuursector is gebaat bij een goede 
afstemming en samenspel van verschillende overheden. 
Ga ook bij nieuwe crises uit van vertrouwen in Rijkscultuurfondsen en decentrale 
overheden 
Het geven van vertrouwen door de geldstromen te decentraliseren heeft goed uitgepakt. Decentrale overheden en 
Rijkscultuurfondsen zijn goed in staat gebleken om instellingen (buiten de eigen subsidierelaties) en makers te 
bereiken. Dit betekent wel dat je als rijksoverheid minder grip hebt op het proces van steunverlening en minder 
zicht op de daadwerkelijke steunverlening. Dit kan tot discussies leiden achteraf. Het is goed om daarvan bewust te 
zijn, maar tijdens crises maakt men nu eenmaal keuzes die achteraf tot vragen leiden. Daarin is het belangrijk om de 
juiste balans te vinden tussen snelheid en rechtmatigheid, maar dit mag niet tot angst leiden om snel te handelen. 
Blijf ruimte houden voor kleinschalige regelingen die direct op makers gericht zijn 
Kleinschalige regelingen die makers de mogelijkheid boden om hun kunst te blijven beoefenen waren heel 
waardevol doordat dit bijdroeg aan de culturele dynamiek en het gevoel van eigenwaarde van de makers. Deze 
regelingen, zoals de ‘balkonscèneregeling’ vanuit Fonds Podiumkunsten, kenmerken zich door niet alleen door het 
maken van kunst en cultuur te faciliteren, maar boden zo ook ondersteuning in het levensonderhoud. De evaluaties 
van die regelingen maken duidelijk hoezeer deze positief gewaardeerd worden. Deze regelingen zijn mogelijk ook 
nu de coronacrisis achter de rug is nog van waarde, bijvoorbeeld vanwege het directe contact met makers.
