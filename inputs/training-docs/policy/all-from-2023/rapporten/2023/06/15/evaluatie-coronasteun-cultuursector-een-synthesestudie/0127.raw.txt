EVALUATIE CORONASTEUN CULTUURSECTOR 112 
 
Filmproducenten vallen buiten de categorie meerjarige gesubsidieerde instellingen en vallen daarom buiten de 
regeling. Voor hen wordt 6.25 miljoen vrijgemaakt via een voorziening bij het Filmfonds. 
Opengestelde Monumentenlening 
Het loket voor een lening bij het Nationaal Restauratiefonds blijft open en wordt aangevuld met 20 miljoen euro. 
De voorwaarden van de lening blijven gelijk, behalve de maximale hoogte van de lening: die wordt opgehoogd 
van 2 miljoen naar 3.5 miljoen euro. 
Cultuur Opstartlening 
De Cultuur Opstartlening wordt verlengd en aangevuld met de Cultuur Vermogenslening. De Cultuur 
Vermogenslening is bedoeld voor financieel gezonde ondernemers die investeringen hebben moeten afschrijven 
in 2020. De lening stelt hen in staat om nieuwe investeringen te doen zodra er nieuwe kansen zijn. De hoogte van 
de lening is gebaseerd op de gemiddelde omzet van de voorgaande jaren en heeft een looptijd van 10 jaar voor 
instellingen en 5 jaar voor zelfstandigen. Voor de opstartlening en de vermogenslening wordt 15 miljoen euro extra 
uitgetrokken. 
Makers en creatieve professionals 
In het tweede pakket wordt een deel van de steun direct aan makers en creatieve professionals verleend via nieuwe 
subsidieregelingen. Hier wordt 49.75 miljoen voor uitgetrokken, verspreid over verschillende fondsen.  
 
Bij de Rijkscultuurfondsen kwam 35.75 miljoen euro beschikbaar die wordt verdeeld via twee regelingen. De 
impulsregeling beroepspraktijk verstrekt subsidie voor het ontwikkelen van de inhoud van het eigen werk van de 
makers en op nieuwe verdienmodellen. De impulsregeling opdrachtgeverschap stelt subsidie beschikbaar voor 
opdrachtgevers in maatschappelijke sector die opdrachten verstrekken aan zelfstandigen.  
 
Voor producties via de NPO komt 10 miljoen euro beschikbaar. Deze middelen zijn bedoeld om de kanalen van 
NPO open te stellen voor projecten van makers.  
 
Voor scholing van zelfstandigen via het Programma Werktuig PPO is 4 miljoen euro beschikbaar. Met deze subsidie 
kunnen zelfstandigen toch opleidingen volgen, ook al hebben zij daar gezien de omstandigheden zelf geen 
middelen voor.  
 
Ten slotte worden leningen bij Cultuur+Ondernemen ook beschikbaar voor zelfstandigen. 
Ondersteuning private initiatieven 
Twee private initiatieven krijgen financiÃ«le steun in het tweede pakket. Het eerste bedraagt 10 miljoen euro voor 
Kickstart Cultuurfonds: een initiatief dat theaters, concertzalen, musea en vrije producenten helpt om zich aan te 
passen naar de anderhalve-meter-eisen. De steun uit dit noodfonds is bedoeld voor instellingen die geen vaste 
subsidierelatie met het Rijk hebben.  
 
Daarnaast kan het Nationaal Theaterweekend rekenen op 400.000 euro voor een campagne om Nederland te tonen 
hoe waardevol theater is.
