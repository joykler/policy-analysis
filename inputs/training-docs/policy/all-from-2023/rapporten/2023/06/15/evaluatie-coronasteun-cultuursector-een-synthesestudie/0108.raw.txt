EVALUATIE CORONASTEUN CULTUURSECTOR 93 
7 Gemeenten en provincies 
Dit hoofdstuk richt zich op de rol van de rol die gemeenten en provincies hebben gespeeld bij het verlenen van 
coronasteun. Gemeenten en provincies speelden een belangrijke rol bij het beschikbaar stellen van coronasteun. 
Vanaf eind 2020 ontvingen de gemeenten en provincies extra middelen met het doel de culturele sector te 
ondersteunen. Daarnaast steunden sommige decentrale overheden de lokale infrastructuur met eigen middelen.  
  
Aan de hand van bestaande bronnen hebben we al veel op kunnen halen over de totstandkoming, samenwerking 
en opbrengsten van het beleid  We hebben voor dit onderwerp verder een aantal gemeenten en provincies 
geselecteerd. Bij deze geselecteerde gemeenten en provincies hebben wij diverse stakeholders gesproken: zowel 
ambtenaren als wethouders als medewerkers van culturele instellingen. Deze bevindingen geven een kwalitatief 
beeld van de decentrale steunuitkeringen. In dit hoofdstuk worden deze bevindingen gecombineerd met de 
informatie uit relevante documenten en CBS data.  
 
We hebben met betrokkenen in en rond de volgende gemeenten en provincies gesproken: 
● Gemeente Amsterdam 
● Gemeente Rotterdam 
● Gemeente Groningen 
● Gemeente Eindhoven 
● Gemeente Súdwest-Fryslân 
● Provincie Noord-Brabant 
● Provincie Utrecht 
7.1 Totstandkoming beleid 
7.1.1 Kenmerken en beoogde doelen  
De wettelijke taken zijn bij de verschillende (decentrale) overheden belegd 
Verantwoordelijkheden omtrent het cultuurbeleid zijn belegd bij de verschillende overheidslagen. Elke 
255
overheidslaag heeft haar eigen taken en daar bijhorende geldstromen . Globaal gezien is het rijk verantwoordelijk 
voor de ondersteuning aan festivals en instellingen van (inter-)nationale betekenis via de landelijke 
basisinfrastructuur (BIS) en voor het behoud van de rijkscollectie, de rijksmonumenten, cultuuronderwijs, het 
bibliotheekstelsel en archiefvoorzieningen. Het Rijk financiert de Rijkscultuurfondsen die experimenten, 
stimuleringsprogramma’s, unieke lokale programmering en uitzonderlijke makers steunen. De provincies hebben 
een taak in bovengemeentelijke zaken te coördineren. Ook financieren zij provinciale collecties en in specifieke 
gevallen ook het cultuuraanbod.  Gemeenten hebben een verantwoordelijkheid voor de panden van culturele 
instellingen en voor het beheer van gemeentelijke collecties. Zij financieren lokale instellingen zoals podia en 
bibliotheken. Ook stimuleren zij cultuurparticipatie en amateurkunst. De precieze taken van de verschillende 
(decentrale) overheden zijn in verschillende wetten en kaders vastgelegd: Erfgoedwet, de Archiefwet, de Wet stelsel 
openbare bibliotheekvoorzieningen en de Mediawet en het Algemeen Kader Interbestuurlijke Verhoudingen 
Cultuur tussen OCW, IPO en VNG. 
 
255
  Corona, cultuur en gemeenten, VNG/Berenschot, februari 2021
