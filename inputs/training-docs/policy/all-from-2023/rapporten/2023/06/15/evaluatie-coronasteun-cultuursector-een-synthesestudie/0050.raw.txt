EVALUATIE CORONASTEUN CULTUURSECTOR 35 
(verwacht) omzetverlies hebben van minimaal 20 procent. De regeling had zes aanvraagperiodes in de periode 
maart 2020 tot en met september 2021. Eind 2021 is de steun verlengd met een zevende aanvraagperiode.  
 
Om zelfstandigen inkomenssteun te geven is de tijdelijke overbruggingsregeling zelfstandig ondernemers (TOZO) 
in het leven geroepen. De TOZO biedt een aanvulling van het inkomen tot bijstandsniveau en geeft zelfstandigen 
de mogelijkheid een lening af te sluiten voor bedrijfskapitaal of liquiditeitsproblemen door de coronacrisis op te 
162
vangen. De regeling liep tussen 1 maart 2020 en 1 oktober 2021 en werd uitgevoerd door gemeenten. 
 
De tegemoetkoming Vaste Lasten (TVL) bood MKB-ondernemers steun bij het betalen van hun vaste lasten zoals de 
energierekening, huur en verzekeringen. Een MKB-ondernemer moest een minimaal verwacht omzetverlies 
aantonen om in aanmerking te komen. Per ronde verschilde de vereist hoogte van dit omzetverlies, de minimale 
hoogte van de vaste lasten, het percentage van de vaste lasten dat werd vergoed en de maximale vergoeding. 
 
Ondernemers konden ook uitstel van belastingbetaling aanvragen. Er worden hierbij geen verzuimboetes 
opgelegd en de invorderingsrente is verlaagd naar 0,01 procent. In de CBS-gegevens is uitstel van betaling van de 
volgende soorten belasting meegenomen: inkomstenbelasting, zorgverzekeringswet, vennootschapsbelasting, 
 163
loonheffingen en omzetbelasting (btw). 
 
Ten slotte konden ondernemers aanspraak maken op de Tijdelijke Regeling Subsidie Evenementen Covid-19 
(TRSEC). Deze regeling vergoedt gemaakte kosten voor evenementen die door coronamaatregelen niet door 
konden gaan. Evenementen die gepland stonden tussen 1 juli en 31 december 2021 kwamen in aanmerking. 
 
De Tegemoetkoming Ondernemers Getroffen Sectoren COVID-19 (TOGS) is een regeling speciaal voor sectoren 
die het meest zijn geraakt door de coronamaatregelen vanuit de overheid. Recht op de eenmalige €4.000 via de 
TOGS, werd bepaald aan de hand van een lijst aan SBI-codes van sectoren die sterk zijn geraakt door de 
164
maatregelen.  
Gebruik van generieke steun in de culturele en creatieve sector 
Het totale generieke steungebruik in de culturele en creatieve sector bedraagt ongeveer 3,3 miljard euro, exclusief 
TOZO (ter vergelijking: de specifieke steun voor de cultuursector bedroeg 1 miljard vanuit alleen OCW en 2 miljard 
inclusief steun vanuit gemeenten, provincies en EZK). Bijlage C.2 laat per regeling zien hoeveel bedrijven binnen 
de culturele sector gebruik hebben gemaakt van de regeling en hoeveel steun is verleend binnen elke regeling. 
Hierin heeft de NOW, met bijna 1,5 miljard euro, de grootste bijdrage. Hierna volgt de TVL met 886 miljoen en het 
belastinguitstel met 714 miljoen. De steun via belastinguitstel zal echter nog moeten worden terugbetaald. De 
TRSEC 136 miljoen euro aan steun geboden en via de TOGS is €64 miljoen geland in de culturele en creatieve 
sector. 
 
 
162
  In de gegevens van het CBS “worden de cijfers over de ontvangers van de aanvullende uitkering van maart 2020 tot en 
met september 2020 (Tozo-1 en Tozo-2) tezamen weergegeven. De periodes oktober 2020 tot en met maart 2021 (die 
de openstelling van de Tozo-3 omvat) en april 2021 tot en met juni 2021 (die de openstelling van de Tozo-4 omvat) 
worden apart weergegeven. De cijfers over gebruik van de TOZO zijn indicatief, omdat deze regeling wordt uitgekeerd 
op huishoudniveau en niet op bedrijfsniveau.” https://www.cbs.nl/nl-nl/maatwerk/2022/08/gebruik-van-steunmaatregelen-
corona-per-31-december 
163
  Gebruik van steunmaatregelen corona per 31 december (cbs.nl) 
164
  Tegemoetkoming schade COVID-19 (TOGS) (rvo.nl)
