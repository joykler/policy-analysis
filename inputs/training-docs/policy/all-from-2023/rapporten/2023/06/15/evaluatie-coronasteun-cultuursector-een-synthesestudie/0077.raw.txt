EVALUATIE CORONASTEUN CULTUURSECTOR 62 
Figuur 5.6 zoomt in op de ontwikkelingen in werkgelegenheid, door naar de maandelijkse cijfers te kijken in de 
vorm van indexcijfers. Deze figuur begint in januari 2017 en eindigt in december 2022. De cijfers zijn gebaseerd op 
onze eigen analyse van de CBS microdata van personeelsadministratie. zzp'ers zijn daardoor niet in deze figuur 
vertegenwoordigd. De figuur laat deze ontwikkelingen zien op drie aggregatieniveaus, namelijk voor alle bedrijven 
culturele instellingen, voor culturele instellingen die gebruik hebben gemaakt van generieke steunmaatregelen en 
voor culturele instellingen die gebruik hebben gemaakt van specifieke steun. Deze figuur laat zien dat de 
werkgelegenheid sterk was gedaald gedurende 2020, maar in 2021 en 2022 weer is toegenomen onder alle drie 
groepen. Bij culturele instellingen die gebruik hebben gemaakt van generieke steun is de volatiliteit in de 
werkgelegenheid het grootst. De daling in werkgelegenheid is ongeveer twee keer zo groot vergeleken met de 
cultuursector als geheel. Instellingen die specifieke steun hebben ontvangen vertonen aan het begin van de 
pandemie een relatief kleine daling qua werkgelegenheid. Gedurende 2021 en 2022 is deze daling tevens weer 
grotendeels teruggedraaid voor deze groep instellingen. Het is in deze studie niet mogelijk geweest om het 
precieze effect van de steunmaatregelen causaal te meten. Desalniettemin is het waarschijnlijk dat de afname in 
werkgelegenheid aanzienlijk groter was geweest indien er geen steun was ontvangen. Zo waren er in mei 2020 
bijvoorbeeld versoepelende maatregelen, maar is er volgens de figuur nog altijd sprake van dalende 
werkgelegenheid.  
Figuur 5.6 Ontwikkelingen in werkgelegenheid (aantal personen) voor alle culturele instellingen, en culturele 
instellingen die gebruik hebben gemaakt van generieke steunpakketten en specifiek ondersteunde 
instellingen. Deze cijfers zijn gebaseerd op instellingen op het niveau van de bedrijfseenheid. 
Indexcijfers (Januari 2017 = 100%) 
125%
120%
115%
110%
105%
100%
95%
90%
Alle instellingen Instellingen met generieke steun Instellingen met specifieke steun
 
Bron: Analyse van CBS microdata door SEO Economisch Onderzoek (2023).
