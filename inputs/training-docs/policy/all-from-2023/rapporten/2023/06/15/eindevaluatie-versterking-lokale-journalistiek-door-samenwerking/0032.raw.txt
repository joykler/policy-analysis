Figuur 7. Steeds minder bushaltes in Overijssel blijkt uit het bericht van Vincent Corjanus 
• Katinka van de Brug (Studio 040) maakte ook een bericht naar aanleiding van gedeelde cijfers van de 
NOS. In de regio Eindhoven zijn er meerdere gemeentes met huishoudens die afgelopen winter 
kampten met problemen door de hoge energieprijzen. In april maakte ze hier een vervolg op door over 
de vermeende kloof tussen arm en rijk te schrijven in Eindhoven. 
Opmerkelijk lokaal nieuws 
Soms onderscheidt de lokale omroep zich door opvallend nieuws dat zich goed leent voor verslaggeving binnen 
de gemeente.  
• Patrick Olde Nordkamp (1Twente) schreef een mooi verhaal met video over blindengeleidehonden en 
zoomde in op het verhaal van John en zijn bijzondere band met al zijn honden.  
• In de regio is er altijd veel aandacht voor de noodopvang van vluchtelingen. Iedere gemeente gaat 
anders om met deze kwestie. Peter van den Assem (Streekomroep de Bevelanden) schreef afgelopen 
maart over een plan dat de gemeente Goes in 2026 helemaal geen noodopvang meer wil, maar enkel 
een permanent azc.  
• Ook Adrie Boxmeer (WFM) maakte zo’n bericht over vluchtelingenopvangen. In Vlissingen wilde de 
gemeente ruim duizend asielzoekers op een cruiseschip huisvesten, maar dat plan gaat niet door. De 
radio-bijdrage van Adrie bereikte de NOS.  
• Maurice Blaauw (Haarlem105) maakte een bericht met video over de jarenlange uitgestelde sloop van 
het Badhuisplein in Zandvoort. Nu gaat dat project eindelijk van start: “Het leek wel Oost-Berlijn”. 
• Klaas Omta (Regio Noordkop) maakte vorige zomer een mooie documentaireserie over het Solar Boat-
team van het Lyceum aan Zee. Ze deden mee aan de Young Solar Challenge, een race met boten op 
zonne-energie door Friesland.  
• Najim El Yarchouhi (AT5) maakte een boeiend item over de start van de Ramadan afgelopen maart. Hij 
interviewt cardioloog Mostapha El Amrani over de gezondheidseffecten van het vasten. 
• Mace Winter (Omroep Venlo) maakte een opvallend bericht met video over Venlose jongeren die veel 
spijbelen. Nu krijgen de jongeren de kans om met een verzuimcoach te praten in de vorm van een pilot. 
Ze spreekt zo’n verzuimcoach over het werk. 
• Trevyn van Houwelingen (RTV Dordrecht) maakte een interessant interview met de Zimbabwaanse 
journalist Jeffrey Moyo die vertelt over journalistieke vrijheid.  
• Corrado Francke (RTV Dordrecht) maakte een erg leuk verhaal over zwaardvechten in Dordrecht. Hij 
zegt hier zelf over: “Hoogtepunt van de week. Een stukje participerende journalistiek (toch wel mijn 
favoriet) gecombineerd met quotes en actiebeelden die vertellen hoe de sport eruit ziet. Daar heb ik de 
nodige zweetdruppels wel voor over.” 
• Sam Verbeek (ZO-NWS) maakte afgelopen april een opvallend bericht met video over de eerste drone 
die overvloog van Heerlen naar Aken. De drone kan bijvoorbeeld medicijnen meedragen over de 
landsgrenzen. 
 
Figuur 8. Sam Verbeek filmt de nieuwe drone 
7
