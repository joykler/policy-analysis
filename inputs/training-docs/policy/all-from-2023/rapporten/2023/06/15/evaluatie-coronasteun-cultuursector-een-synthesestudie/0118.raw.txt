EVALUATIE CORONASTEUN CULTUURSECTOR 103 
Grote gemeenten zijn goed in staat gebleken om effectieve maatregelen in te richten en 
te effectueren 
Grote gemeenten zijn het over het algemeen vrij goed in staat gebleken om in kaart te brengen welke steun men 
ontvangt van het Rijk, waar de maatregelen nodig zijn en hoe ze het best geëffectueerd kunnen worden. Instellingen 
in grote gemeenten ontvingen ook vaker noodsteun dan instellingen in kleinere gemeenten. Uit een enquête van 
de Taskforce culturele en creatieve sector uit juni 2021 volgt dat 2/3 van de instellingen die in grote gemeenten zijn 
gevestigd noodsteun hebben ontvangen. Bij professionele instellingen zoals musea, gezelschappen en podia is dit 
aandeel nog hoger, bij amateurs en cultuureducatie minder. Daartegenover staat dat de helft van de instellingen in 
middelgrote gemeenten noodsteun hebben ontvangen en een derde van de instellingen in kleine gemeenten. Het 
293
gaat in de kleine gemeenten dan vooral om amateurs, waarvan twee derde dus geen steun kreeg. 
 
Vrijwel alle respondenten van grote gemeenten beoordelen het eigen beleid over het algemeen als doelmatig en 
doeltreffend. Zonder uitzondering werd aangegeven dat de hoeveelheid steun voldoende was en benoemden dat 
er geen instellingen zijn omgevallen. Wel is meerdere keren genoemd dat zzp’ers onvoldoende bereikt zijn, ook 
lokale overheden hebben veelal geen goede oplossing voor dat probleem gevonden. 
Voor kleine en middelgrote gemeenten was de inrichting van de steun minder eenvoudig 
Uit voornoemde enquête van de Taskforce kwam ook naar voren dat de noodsteun in kleinere en middelgrote 
gemeenten (tot ca. 100.000 inwoners) minder goed van de grond kwam. Er bleek dat veel respondenten geen 
informatie over steun hadden ontvangen. Ook binnen de gemeenten zelf was er onduidelijkheid over de inhoud 
van de regeling en waren er zorgen of steun niet als staatssteun zou worden aangemerkt. Dit valt te verklaren door 
het kleinere ambtelijke apparaat. Lang niet alle gemeenten hebben een beleidsmedewerker alleen voor cultuur. Uit 
gesprekken die wij hebben gevoerd, maken we op dat meerdere kleinere gemeenten uiteindelijk toch een regeling 
hebben kunnen maken om de lokale cultuur te steunen, door gebruik te maken van regelingen die al door andere 
grotere gemeenten waren ingericht. Voor kleine gemeenten geldt ook dat et culturele aanbod beperkter is, 
waardoor de gemeenten minder ervaring heeft met het ondersteunen van de sector. Tot slot wordt genoemd dat 
de financiën van kleinere gemeenten vaak temeer onder druk staan vanwege gemeentelijke bezuinigingen, 
waardoor de inzet op de specifieke steun voor de culturele sector mogelijk een lagere prioriteit heeft.  
 
Er zijn daardoor ook verschillen ontstaan per gemeente, in de mate waarin de instellingen en makers werden 
ondersteund. Dit lijkt een niet helemaal te vermijden gevolg van het uitvoeren van een decentrale regeling.  
Feiten over de hoogte en besteding van de steungelden door onderzochte gemeenten 
Gemeente Groningen 
294
In 2020 heeft gemeente Groningen in totaal 0,9 miljoen euro aan cultuur besteed . Ze ontvingen ruim 2 miljoen 
van het Rijk. Hierdoor hadden zij een positieve resultaat van 1,3 miljoen. In 2021 ontving de gemeente 5,2 miljoen 
295
aan compensatie van het Rijk . In de jaarrekening van 2021 wordt benoemd dat zij het overgebleven saldo van 2,3 
miljoen willen inzetten als steunpakket voor coronaschade in de lokale culturele infrastructuur. De jaarrekening van 
2022 is nog niet gepubliceerd. In december 2022 benoemde wethouder Kirsten de Wrede dat de gemeente 1,5 
 
293
  Memo Taskforce culturele en creatieve sector, conclusies uitvraag coronasteun door gemeenten, juni 2021 
294
  Bijlage-2-Jaarrekening-2020.pdf (groningen.nl) 
295
  Gemeenterekening-2021.pdf (groningen.nl)
