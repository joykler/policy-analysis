NIEUWKOMERS IN HET PRIMAIR EN VOORTGEZET ONDERWIJS 15 
Onderwijspositie 
Figuur 2.6 toont dat de meeste nieuwkomers zonder Nederlandse nationaliteit op 1 oktober 2020 basisonderwijs 
volgen, meestal in de onderbouw. Nieuwkomers die net in Nederland zijn, worden nagenoeg nooit in het speciaal 
basisonderwijs (sbo), speciaal onderwijs (so), voortgezet speciaal onderwijs (vso) of praktijkonderwijs (pro) 
geplaatst. Eén of twee jaar later zitten de leerlingen op meer verschillende plekken in het onderwijs. De positie van 
nieuwkomers die twee tot drie jaar in Nederland zijn laat zien dat 11 procent van hen wel onder één van de 
hierboven genoemde onderwijsvormen volgt. Dit komt omdat de nieuwkomersvoorzieningen waar leerlingen eerst 
naartoe gaan, in deze indeling onder regulier basisonderwijs en regulier voortgezet onderwijs vallen. Figuur 2.6 laat 
verder zien dat nieuwkomers zonder Nederlandse nationaliteit in het vo bijna altijd op het vmbo geplaatst worden. 
Dit is niet verrassend, omdat Internationale Schakelklassen (ISK’s) geen aparte code voor het onderwijsniveau 
kennen. Scholen schrijven leerlingen in deze klassen doorgaans in op vmbo-niveau.  
Figuur 2.6 Nieuwkomers starten het vaakst in het basisonderwijs 
Onderwijspositie per groep
Geen NL-nat, 0-1 jaar in NL 39% 21% 35%
Geen NL-nat, 1-2 jaar in NL 38% 24% 4% 28%
Geen NL-nat, 2-3 jaar in NL
37% 28% 11% 17% 4%
0% 20% 40% 60% 80% 100%
bo onderbouw bo bovenbouw sbo, so, vso en pro vmbo onderbouw vmbo bovenbouw
havo onderbouw havo bovenbouw vwo onderbouw vwo bovenbouw
 
Bron: CBS Microdata, bewerking SEO Economisch Onderzoek / Kohnstamm Instituut (2022) 
Er zijn aanzienlijke verschillen in onderwijspositie tussen nieuwkomersleerlingen met verschillende 
migratiemotieven, zo blijkt uit Figuur 2.7. Leerlingen die op grond van kennismigratie naar Nederland zijn gekomen, 
zijn gemiddeld jonger dan andere nieuwkomersleerlingen. Ze starten dan ook vaker in het basisonderwijs. 
Nieuwkomersleerlingen van ouders met het migratiemotief ‘asiel’ of ‘gezin’ zijn vaak ouder en komen dan direct in 
het vo terecht. Met name nieuwkomers met het migratiemotief ‘asiel’ belanden vaak in de onderbouw van het vmbo.
