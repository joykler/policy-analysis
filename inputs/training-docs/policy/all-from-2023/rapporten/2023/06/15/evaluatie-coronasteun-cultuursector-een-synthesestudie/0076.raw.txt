EVALUATIE CORONASTEUN CULTUURSECTOR 61 
overkoepelende instelling vormt de ondernemingsgroep. Wanneer een onderstaande beschrijvende statistiek is 
gebaseerd op een eigen analyse van CBS-microdata, staat er altijd bij of we gebruik hebben kunnen maken van de 
aggregerende ondernemingsgroepen of van de fijnmazigere bedrijfseenheden. Een korte samenvatting van de 
beschikbaarheid van gegevens is als volgt: 
● Balansgegevens zijn beschikbaar op het niveau van ondernemingsgroepen. Dit zijn vooral de grote 
instellingen. 
● Werkgelegenheidscijfers zijn bekend op het niveau van bedrijfseenheden. Dit omvat zowel grote als kleine 
instellingen, maar geen zzp'ers. 
● Omzetgegevens op basis van belastingaangiften zijn bekend voor alle bedrijfseenheden, inclusief zzp'ers. 
De microdata aanpak staat nader toegelicht in Bijlage D. Vanwege de grote omvang van de resultaten zijn de 
volledige uitsplitsingen grotendeels opgenomen in Bijlage E, en is dit hoofdstuk vooral voorzien van korte 
samenvattingen. 
Werkgelegenheid: Geaggregeerde cijfers 
221
Het totaal aantal banen (exclusief zelfstandigen) in de culturele en creatieve sector laat een sterke afname zien in 
het tweede kwartaal van 2020, blijft laag tot het tweede kwartaal van 2021, maar herstelt daarna tot het oude niveau 
vanaf het derde kwartaal van 2022 (Figuur 5.5). De totale werkgelegenheid in de cultuursector liet ook een dalende 
222
lijn zien in de jaren 2010 tot 2015. In deze periode is bezuinigd op de culturele sector vanuit de overheid. Na 
2015 neemt het aantal banen weer toe en stabiliseert vanaf 2017 net boven de 150.000 banen. Na de coronacrisis 
neem het aantal banen wederom toe in ligt in het derde kwartaal van 2022 rond de 160.000 banen.  
Figuur 5.5 Totaal aantal banen in de culturele en creatieve sector 
 
223
Bron: SEO Economisch Onderzoek (2023), op basis data CBS. 
 
221
  Een arbeidsovereenkomst waar een financiële compensatie voor tegenover wordt gesteld wordt gezien als een baan. 
Banen van minder dan 1 uur per week en banen waarbij geen loon is uitbetaald, tellen niet mee. 
222
  Bezuiniging op cultuur | Rapport | Algemene Rekenkamer 
223
  Arbeidsmarkt culturele en creatieve sector 2010-2022Q3 (cbs.nl)
