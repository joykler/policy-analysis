EVALUATIE CORONASTEUN CULTUURSECTOR 116 
Bijlage C Extra resultaten data-analyse 
Bijlage C.1 Effect van de coronacrisis op professionele 
podia, musea en bibliotheken 
Tijdens de coronacrisis ontvingen professionele podia en musea aanzienlijk 
minder bezoekers dan voorheen. Hierdoor namen de inkomsten uit publiek sterk 
af. Openbare bibliotheken zagen het aantal uitgeleende boeken afnemen, maar 
leverde minder in op eigen inkomsten. 
In deze sectie belichten we de impact van de coronacrisis en steungebruik op culturele activiteiten, zoals bezoeken 
aan tentoonstellingen en optredens. Deze gegevens zijn niet voor alle deelsectoren bekend. We focussen daarom 
noodzakelijkerwijs op de deelsectoren musea, professionele podia en bibliotheken, waarvoor het CBS wel meer 
gedetailleerde data beschikbaar heeft. Deze deelsectoren vormen daarmee voorbeelden van de impact van de 
coronacrisis op de culturele en creatieve sector. Zaken als festivals, film, beeldende kunsten buiten musea, bezoek 
aan monumenten, amateurkunst verenigingen, immaterieel erfgoed blijven daarmee buiten beeld.  
Culturele activiteiten 
Door de coronacrisis en de bijbehorende contactbeperkende maatregelen is het aantal culturele activiteiten sterk 
afgenomen. Het aantal bezoeken aan professionele podia lag in de coronajaren 2020 en 2021 aanzienlijk lager dan 
in voorgaande jaren (figuur C.1). Voor de coronacrisis steeg het aantal bezoeken nog gestaag: van ruim 17.5 miljoen 
in 2016, tot bijna 20 miljoen in 2019. Het aantal bezoekers daalde vervolgens in tijdens de coronacrisis sterk naar 
iets boven de 5 miljoen in 2020 en iets onder de 5 miljoen in 2021. Dat is een afname van ongeveer 75% ten opzichte 
van 2019. De verhouding tussen bezoeken aan verschillende typen podia blijft grofweg gelijk.  
 
Ook het aantal bezoeken aan musea nam sterk af in het eerste jaar van de coronacrisis, terwijl bezoeken in de jaren 
daarvoor nog toenamen (figuur C.2). Van 2019 op 2020 nam het totaal aantal bezoekers af van 32,5 miljoen naar 
14,4 miljoen, een afname van 57.5%. In 2021 bleef het aantal bezoekers laag. Relatief namen bezoeken van 
buitenlanders aan musea in Nederland het sterkste af met ongeveer 80%. Naast minder bezoekers, waren er in 
musea ook minder tentoonstellingen tijdens de coronacrisis doordat musea hun deuren moesten sluiten vanwege 
de coronamaatregelen: in 2020 en 2021 was 100% van de musea een deel van het jaar gesloten. In 2019 was dat 
322
nog 34%. 
 
Ten slotte lijkt de coronacrisis het dalende gebruik van openbare bibliotheken te hebben versneld (figuur C.3). 
Tussen 2016 en 2019 daalde het aantal uitgeleende boeken al, maar in 2020 is een grotere afname te zien dan in 
de voorgaande jaren. Het aantal uitgeleende e-books stijgt daarentegen hard. Terwijl er in 2019 nog 3,9 miljoen e-
books werden uitgeleend, nam dit in 2020 met 45% toe naar 5,6 miljoen. Het CBS noemt dat deze toename mede 
komt doordat de tijdelijke app ThuisBieb veel gebruikers aantrok. Via deze app was een groot aantal e-books gratis 
323
beschikbaar. Tijdens de eerste lockdown zorgde de app voor 858 duizend extra digitale uitleningen. 
 
322
  Musea; collectie, bezoeken, tarieven, tentoonstellingen, werkgelegenheid (cbs.nl) 
323
  Minder boeken uitgeleend, toename gebruik online Bibliotheek in 2020 (cbs.nl)
