EVALUATIE CORONASTEUN CULTUURSECTOR 133 
Bijlage E.2 Werkgelegenheid per deelsector 
Tabel E.1 laat zien hoe de werkgelegenheid zich heeft ontwikkeld voor bedrijven die onder Creatieve zakelijke 
dienstverlening vallen. Uit deze figuur blijkt dat met name de organisatie van congressen en beurzen een daling 
vertoont gedurende de pandemie. De overige sectoren zijn qua werkgelegenheid echter vrij constant gebleven, of 
in het geval van industrieel design zelfs doorgegroeid. De impact van de pandemie op werkgelegenheid vertoonde 
dus veel heterogeniteit tussen de deelsectoren. 
 
Tabel E.2 zoomt verder in op deze groep bedrijven, door te kijken naar de ontwikkelingen in werkgelegenheid 
onder instellingen die generieke steun hebben ontvangen. Deze ontwikkelingen zijn grotendeels hetzelfde als in 
de voorgaande figuur, doordat alle instellingen in sommige deelsectoren gebruik hebben gemaakt van generieke 
steun. Instellingen die onder public relations of Industrieel design vallen vertonen hier een stagnatie in groei, en 
zelfs krimp gedurende de pandemie. Dit suggereert dat de instellingen die steun hebben ontvangen deze ook het 
hardste nodig hadden.  
 
Tabel E.3 laat zien hoe de werkgelegenheid zich heeft ontwikkeld voor vier subsectoren die tot de categorie Kunsten 
horen, in de vorm van indexcijfers. De figuur laat zien dat de werkgelegenheid vrij stabiel is geweest, tot het begin 
van 2020. Vervolgens vertonen met name dansscholen en de dienstverlening voor uitvoerende kunst de grootste 
daling. Gedurende 2021 maken alle subsectoren een herstel, waarbij kunstgalerijen en expositieruimten zelfs boven 
het pre-pandemie niveau uitsteken. Tabel E.3  laat ter referentie zien hoe de werkgelegenheid zich ontwikkelde 
voor instellingen binnen dezelfde subsectoren die gebruik hebben gemaakt van generieke steunmaatregelen. Hier 
in is te zien dat de ontwikkelingen er vrijwel identiek uitzien. Dit is deels doordat een groot aandeel instellingen in 
de sectoren gebruik hebben gemaakt van generieke steunmaatregelen. Daarnaast zijn de instellingen die 
generieke steun hebben ontvangen ook de grootste instellingen, die het merendeel van de werkgelegenheid 
afdekken. Hierdoor zijn de verschillen tussen de figuren marginaal.
