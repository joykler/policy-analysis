EVALUATIE CORONASTEUN CULTUURSECTOR 110 
of het museum staat in een provincie waar op basis van bovenstaande criteria geen museum in aanmerking komt 
voor de regeling.  
 
De subsidie vanuit het Fonds Podiumkunsten bedraagt 50 procent van de kosten die in aanmerking komen voor de 
subsidie, tot maximaal 1 miljoen euro per (pop)podium. De kosten die in aanmerking komen zijn 25 procent van de 
gemiddelde eigen inkomsten in 2017 en 2018, onder aftrek van 25 procent van het vrij besteedbare vermogen per 
einde 2018. In totaal is er 29 miljoen euro beschikbaar voor de regeling bij het Fonds Podiumkunsten. 
 
Om in aanmerking te komen voor de subsidieregeling vanuit het Fonds Podiumkunsten, moet het om een 
(pop)podium gaan die programmeringsbijdrage heeft ontvangen via de SRP-regeling van het Fonds 
Podiumkunsten in 2017 of 2019. Een podium komt ook in aanmerking als het door het VNPF in 2018 is aangeduid 
als zijnde van nationaal belang, of wanneer er in de provincie geen andere podia zijn die aan bovenstaande criteria 
voldoen.  
 
De subsidie vanuit het Nederlands Filmfonds bedraagt 50 procent van de kosten die in aanmerking komen voor de 
subsidie, tot maximaal 400.000 euro per filmtheater. De kosten die in aanmerking komen zijn 45 procent van de 
gemiddelde eigen inkomsten in 2017 en 2018, onder aftrek van 25 procent van het vrij besteedbare vermogen per 
einde 2018. In totaal is er 3.5 miljoen euro beschikbaar voor de regeling bij het Nederlands Filmfonds.  
 
Om in aanmerking te komen voor subsidie vanuit het Nederlands Filmfonds dient een filmtheater te zijn aangesloten 
bij het Nederlands Filmtheater Overleg. Een filmtheater komt ook in aanmerking wanneer er in de provincie geen 
andere filmtheaters aan bovenstaand criterium voldoen. 
Cultuur Opstartlening 
De vierde regeling betreft het beschikbaar stellen van 30 miljoen euro voor leningen aan culturele en creatieve 
instellingen die onvoldoende gebruikt kunnen maken van generiek steun en niet in aanmerking komen voor 
bovengenoemde specifieke steun. Ondernemers die publieksgerichte producties, programma’s, tentoonstellingen 
of projecten willen ontwikkelen, kunnen terecht bij Cultuur+Ondernemen voor deze lening. De inkomsten uit de 
beoogde activiteit dienen de kosten van de lening wel naar verwachting te kunnen dekken.  
 
De grootte van de lening kan variëren tussen de 10.000 en 1 miljoen euro. De rente bedraagt 1 procent per jaar en 
er kan boetevrij vervroegd worden afgelost. De lening kan ook gebruikt worden in combinatie (of als basis) voor 
een bancaire lening. 
Steun voor makers 
De vijfde regeling betreft het beschikbaar stellen van 11.8 miljoen euro bij Rijkscultuurfondsen. De extra middelen 
bij de Rijkscultuurfondsen zijn bedoeld om hun bestaande regelingen gericht op makers te intensiveren. De 
Rijkscultuurfondsen maken hier ook 15 miljoen euro extra voor vrij binnen hun bestaande budget. Daarnaast wordt 
er 5 miljoen euro vanuit OCW bijgedragen aan het Steunfonds Rechtensector. Deze extra middelen voor het 
Steunfonds Rechtensector zijn bedoeld om zzp’ers te helpen die inkomen uit auteursrechten vergaren.
