EVALUATIE CORONASTEUN CULTUURSECTOR 88 
6.5.2 Mechanismen die een rol spelen bij het onvoldoende bereiken van 
de doelen 
Specifieke steun interfereerde met generieke steun 
OCW en de Rijkscultuurfondsen werden geconfronteerd met het feit dat de specifieke steunmaatregelen 
interfereerden met de generieke steunmaatregelen. De hoeveelheid subsidie die instellingen kregen, had 
bijvoorbeeld invloed op in hoeverre zij aanspraak konden maken op de NOW-regeling. Welke invloed beide 
regelingen op elkaar zouden hebben en hoe kon worden voorkomen dat instellingen achteraf ontvangen steun 
moesten terugbetalen, of juist dubbel gefinancierd zouden worden, was gedurende het proces niet altijd helder 
voor de betrokkenen.  
Financiële steun voor specifieke groepen was onvoldoende, zoals voor makers 
Geïnterviewden geven aan dat het geld binnen sommige steunmaatregelen niet toereikend was, met name voor 
makers. Ook wordt aangegeven dat loketten voor steunmaatregelen soms snel gesloten waren omdat het budget 
gauw op was. Op deze manier vielen makers eveneens buiten de boot. Er wordt aangegeven dat dit redenen zijn 
waarom bepaalde doelgroepen, zoals makers, ondersteunend personeel en technisch geschoolden, de sector 
hebben verlaten. 
Delen uit sector zijn onvoldoende gehoord, zoals werkenden in de popmuziek en 
amateursector 
Vanuit de sector wordt aangegeven dat grote groepen in de culturele sector zicht niet gehoord hebben gevoeld. 
Dat zijn bijvoorbeeld groepen die niet georganiseerd waren en niet bij een branchevereniging waren aangesloten. 
Als voorbeelden worden mensen die werken in de popmuziek, bookingsagenten en impresariaten genoemd. Ook 
geeft een geïnterviewde aan dat, in de beleving van vertegenwoordigers uit de amateursector, duizenden 
verenigingen in de amateursector onder de radar zijn gebleven. Een vertegenwoordiger van de Rijkscultuurfondsen 
geeft in dit kader aan dat er onderschatting was over de grootte van, en diversiteit binnen, delen van de culturele 
en creatieve sector.  
 
Vanuit de taskforce en de sector werd in dit kader ook gesproken over een ongelijke verdeling van gelden. Zo is 
bijvoorbeeld verteld dat makers met meerdere banen “tussen wal en schip vielen” omdat zij geen subsidie konden 
krijgen door te weinig omzet. Als tweede voorbeeld wordt genoemd dat docenten in de kunstsector niet in 
aanmerking kwamen voor subsidie omdat onderwijs niet wordt gezien als inkomen uit kunst. Ook voor generieke 
steun kwamen zij (deels) niet in aanmerking, omdat zij als beeldend kunstenaar gelden en niet als docent. 
6.6 Trickle-down 
Trickle-down effect was het veronderstelde werkzame mechanisme bij de eerste 
steunpakketten 
Trickle-down is het mechanisme waarbij bedragen vanuit instellingen verondersteld werden door te sijpelen naar 
makers. Er is bij de vormgeving van de steun met name voor dit mechanisme gekozen door OCW, omdat in het 
begin van de coronacrisis de primaire focus lag op het gedeelde van de sector waar zij direct verantwoordelijk voor 
waren, en niet bij de ongesubsidieerde makers ongesubsidieerde instellingen. Een OCW medewerker geeft aan: 
“Je moet de instellingen, de ruggengraat, overeind houden omdat er anders dingen kapotgaan die 10-20 jaar duren 
om weer op te bouwen.” De veronderstelling van OCW was dat deze instellingen via de steun die zij van OCW
