EVALUATIE CORONASTEUN CULTUURSECTOR 1 
1 Inleiding 
De coronacrisis en de bijbehorende coronamaatregelen hebben de culturele en creatieve sector in Nederland hard 
geraakt. Daarom heeft het kabinet aanvullende steun voor de culturele en creatieve sector opgetuigd, in aanvulling 
op de generieke steun. Snel veranderende omstandigheden en een hoge tijdsdruk maakte het vormgeven en 
uitvoeren van dit steunbeleid uitdagend. In deze evaluatie beschrijven we hoe het proces is verlopen, wat de 
uitkomsten van de steun zijn en trekken we lessen voor de toekomst. 
 
In 2020 en 2021 heeft Nederland ingrijpende maatregelen moeten nemen om de verspreiding van het Coronavirus 
in te dammen en de volksgezondheid te beschermen. Deze maatregelen hadden een grote impact op de culturele 
en creatieve sector. “Het culturele leven is voor een groot deel tot stilstand gekomen door de maatregelen van het 
kabinet van 13 maart [2020] en daarna. Evenementen zijn afgelast. Musea en theaters hebben hun deuren gesloten. 
Filmproducties zijn stilgelegd. Architecten, fotografen en ontwerpers krijgen minder opdrachten. 
10
Werelderfgoedsites en monumenten ontvangen geen bezoekers meer ”. De impact van de coronacrisis was dan 
ook bijzonder groot voor de culturele en creatieve sector, in vergelijking met andere sectoren in de economie. Zo 
kromp het bbp van Nederland met 8,5% van het eerste kwartaal van 2020 op het tweede kwartaal, terwijl de krimp 
11
in de bedrijfstak cultuur, recreatie en overige diensten 37,4% bedroeg.  
 
Tegelijkertijd werd in zeer korte tijd een omvangrijk pakket aan generieke steunmaatregelen in het leven geroepen 
om ondernemingen te compenseren voor de verstrekkende economische gevolgen van de coronacrisis. In het 
begin van de coronacrisis is in aanvulling op de generieke steunmaatregelen een specifiek steunpakket voor de 
12
culturele sector ingezet. Het overkoepelende doel daarvan was het zoveel mogelijk overeind houden van 
13
instellingen en werkgelegenheid in de culturele sector. Nadat bleek dat de coronacrisis langer aanhield dan 
verwacht, is de specifieke steun in vier volgende pakketten verlengd, waarna het laatste (vijfde) pakket afliep in 
14
maart 2022. Een infographic die de vijf steunpakketten en de specifieke steunpakketten weergeeft, met de 
zogeheten stringency index die per maand aangeeft hoe ingrijpend de coronamaatregelen waren, is afgebeeld in 
Figuur 1.1 
 
Wat betreft specifieke steun voor de cultuursector werd vanuit de OCW-begroting tot met mei 2022 in totaal meer 
dan 1.021 miljoen euro bekostigd. Daarnaast heeft het ministerie van BZK via het gemeentefonds nog 239 miljoen 
15
euro bijgedragen en liep er 150 miljoen euro via een decentrale uitkering aan het gemeentefonds door OCW, 
terwijl het ministerie EZK 585 miljoen euro heeft bijgedragen via de garantieregeling evenementen en de 
16
aanvullende tegemoetkoming evenementen. In totaal is er daarmee via de begroting van OCW en andere 
departementen ruim 1.985 miljoen euro aan steun verleend. 
 
10
  Nieuwe visie cultuurbeleid | Tweede Kamer der Staten-Generaal 
11
  Economie krimpt met 8,5 procent in tweede kwartaal 2020 (cbs.nl) 
12
  Nieuwe visie cultuurbeleid | Tweede Kamer der Staten-Generaal 
13
  Kamerbrief over de uitwerking van de aanvullende ondersteuning € 300 miljoen culturele en creatieve sector | 
Kamerstuk | Rijksoverheid.nl 
14
  Kamerbrief over 5e specifieke steunpakket voor de culturele en creatieve sector | Kamerstuk | Rijksoverheid.nl 
15
  Op basis van cijfers van BZK 
16
  Dit betreft het beschikbaar gestelde bedrag voor evenementen. Het werkelijk gebruik voor evenementen in de 
 culturele en creatieve sector is lager.
