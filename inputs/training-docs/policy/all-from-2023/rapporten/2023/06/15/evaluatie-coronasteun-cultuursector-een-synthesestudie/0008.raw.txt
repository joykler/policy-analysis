EVALUATIE CORONASTEUN CULTUURSECTOR vii 
algemeen ook hebben onderschreven. Een grote hoeveelheid instellingen is bereikt via de Rijkscultuurfondsen. De 
Rijkscultuurfondsen hebben over verschillende pakketten verspreid in totaal €522,7 miljoen aan ‘extra’ budget 
3
ontvangen om coronasteun mee te verlenen. Voor zover gegevens bekend zijn (deels exclusief 2022) hebben de 
Rijkscultuurfondsen ruim €442 miljoen van deze steun, verdeeld over minimaal 11,4 duizend toekenningen aan 
4
instellingen en makers. We spreken hier van minimale aantallen, omdat de aantallen niet bij elke regeling bekend 
zijn en een deel van de toekenningen over 2022 nog niet bekend is. Met deze toekenningen hebben de 
Rijkscultuurfondsen een grotere hoeveelheid aan instellingen en makers weten te bereiken, aangezien een deel van 
de toekenningen is verstrekt aan projecten waar meerdere partijen aan werken. De sector podiumkunsten ontving 
de meeste steun. 
 
Het is aannemelijk dat het beperkt aantal faillissementen in de culturele en creatieve sector een rechtstreeks gevolg 
is van de ontvangen steun. Van de bedrijven in de sector die gebruik maakten van steun ging 1,9% failliet in de 
periode van het 2e kwartaal 2020 tot en met het 1e kwartaal van 2021, een stuk lager dan in de periode 2010-2019 
toen dit percentage op 5,4% lag. We hebben voor de deelsectoren professionele podia, musea en openbare 
5
bibliotheken gedetailleerde gegevens kunnen inzien over hun kosten in inkomsten en geanalyseerd. Daaruit blijkt 
dat in ieder geval podia en musea gemiddeld niet genoeg eigen inkomsten genereerden om hun lasten te betalen 
gedurende 2020 en 2021. De generieke en specifieke steun hebben gemiddeld voor meer dan voldoende 
inkomstensteun gezorgd, zodat podia en musea de lasten in deze periode toch konden dekken. Exemplarisch is 
een geïnterviewde die aangaf dat de sector er niet ongehavend doorheen is gekomen, maar de coronasteun ‘hen 
wel de crisis door heeft geloodst’. Een fonds gaf aan dat de coronasteun ook een symbolische waarde had. Zij gaven 
aan: “Je kan niet de gehele financiële pijn opvangen, soms was het slechts een pleister op de wonde”. De (deels) 
niet-gesubsidieerde kunst (waaronder poppodia), waarvan de inkomsten voornamelijk uit opbrengsten uit 
kaartverkoop bestaan, zijn in mindere mate ondersteund door de specifieke maatregelen. Zij konden via de 
generieke steunmaatregelen compensatie krijgen voor verlies aan inkomsten. 
 
6
Het beleid leidde in 2020 en 2021 tot behoud van werkgelegenheid in de culturele en creatieve sector. Het aantal 
banen (exclusief zelfstandigen) in de culturele en creatieve sector daalde in 2020 scherp. Waarschijnlijk zou deze 
daling groter zijn geweest zonder de specifieke steun. In 2020 en 2021 herstelde het aantal banen. Voor de sector 
als geheel lag het aantal banen begin 2022 weer op het niveau van voor de coronacrisis. Het beeld loopt echter per 
subsector sterk uiteen. Hoewel het aantal actieve zelfstandigen in de culturele en creatieve sector gemiddeld geen 
sterke afname laat zien tijdens de coronacrisis, neemt hun omzet wel sterk af. In 2020 lag de mediane omzet van 
zelfstandigen in de culturele en creatieve sector 24% lager dan in 2019. De afname in omzet is voor deze 
zelfstandigen daarmee een stuk groter dan voor de gemiddelde zelfstandige (die een omzetafname van 6% 
ervaarde). De totale omzet van zelfstandigen in Nederland herstelt in 2021 tot hetzelfde niveau als 2019. 
Zelfstandigen in de culturele en creatieve sector hebben echter ook in 2021 nog een omzet 14% lager dan in 2019.  
 
Niet iedereen in de sector is in dezelfde mate gesteund. Ook kwamen makers niet altijd in aanmerking voor 
generieke steun. Een andere achterliggende factor in de heterogeniteit is de verdeling van de verantwoordelijkheid 
voor de sector tussen rijksoverheid, gemeenten, provincies, Rijkscultuurfondsen en private fondsen. Ook zijn er 
 
3
  Dit is exclusief budgetten die fondsen uit eigen reserves hebben aangewend. 
4
  Op basis van een overzichtstabel met de realisatie van de specifieke steunpakketten, ingevuld door alle 
Rijkscultuurfondsen. 
5
  Zie Professionele podiumkunsten; werkgelegenheid, baten en lasten (cbs.nl) en Musea; collectie, bezoeken, tarieven, 
tentoonstellingen, werkgelegenheid (cbs.nl)  en Openbare bibliotheken; leden, collectie, uitleningen vanaf 1900 (cbs.nl) 
6
  In 2020 en 2021, we hebben nog geen data over 2022. De lange(re)termijn effecten van het beleid zijn dus nog niet 
duidelijk
