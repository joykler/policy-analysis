EVALUATIE CORONASTEUN CULTUURSECTOR 83 
Intensief contact OCW met de taskforce 
De minister van OCW heeft in maart 2020 de sector verzocht om zich te verenigen in een taskforce. De taskforce 
werd de vertegenwoordiging en het aanspreekpunt van de sector, met daarin onder andere Kunsten ‘92, de 
Creatieve Coalitie en de Kunstenbond. De taskforce speelde voor het ministerie een hele belangrijke rol bij het 
verzamelen van informatie uit de sector. Daarnaast zorgde dit er ook voor dat niet iedere sub-sectie in de sector zelf 
rechtstreeks contact ging leggen met OCW, wat in het begin nog wel gebeurde. Er is veel en intensief overlegd en 
samengewerkt tussen OCW en de taskforce. Zo geven geïnterviewden aan dat OCW bijvoorbeeld cijfers over de 
sector opvroegen via de taskforce, problematiek kon worden bevraagd en dat geplande kamerbrieven en 
maatregelen werden gespiegeld met de taskforce. 
6.3.2 Ervaringen met de samenwerking: positieve ervaringen 
Het overgrote deel van de vertegenwoordigers binnen OCW spreekt over zowel een goede ambtelijke 
samenwerking binnen het ministerie als een goede samenwerking met de Rijkscultuurfondsen, de culturele sector 
(taskforce) en met andere ministeries. De ervaring van een goede samenwerking wordt ook door andere 
geïnterviewden genoemd.  
Korte lijnen en intensief overleg binnen en met OCW 
Zowel door vertegenwoordigers binnen OCW, de Rijkscultuurfondsen en de sector is genoemd dat er korte lijnen 
waren binnen en met OCW. Dit had als gevolg dat er goed, snel en intensief is samengewerkt tijdens de coronacrisis. 
Er werd gewerkt vanuit een “gezamenlijke commitment voor het overeind houden van de sector”. Een werknemer 
van de Rijkscultuurfondsen vertelt in dit kader: “Het ministerie gaf veel vertrouwen en maakte lijnen kort, dat was 
echt een voorbeeld voor hoe je als ministerie hoort te handelen in een crisissituatie.” Een vertegenwoordiger uit de 
sector is erg te spreken over “de bereikbaarheid van de collega’s op het departement, ook op verschillende 
niveaus.” 
Instellen van taskforce van groot belang voor OCW op gebied van o.a. 
informatieverzameling  
In de gesprekken wordt duidelijk dat het instellen van een taskforce enorm belangrijk is geweest voor OCW en de 
Rijkscultuurfondsen als vertegenwoordiging en aanspreekpunt van de sector. De taskforce kon veel informatie uit 
de culturele sector verzamelen, wat prettig was voor OCW en de Rijkscultuurfondsen. Er is dan ook veel waardering 
voor wat de taskforce heeft gedaan. Een geïnterviewde binnen OCW geeft aan dat het “een hele mooie 
samenwerking is geworden” en een andere vertegenwoordiger binnen OCW geeft aan dat de sector zich 
ongelooflijk constructief en professioneel heeft opgesteld. In dit kader is meerdere keren benoemd dat de er 
wederzijds begrip en vertrouwen was, waarbij OCW heeft ervaren dat de sector begrip had voor de 
(on)mogelijkheden in deze periode. Waardering voor OCW vanuit Rijkscultuurfondsen en de sector 
 
Vanuit de Rijkscultuurfondsen en de sector is er omgekeerd ook waardering voor OCW. Wat in de gesprekken met 
name naar voren komt is dat OCW goed heeft geluisterd naar de noden van de Rijkscultuurfondsen en naar de 
feedback vanuit de sector. Er is aangegeven dat OCW bereidwillig en behulpzaam was en dat, zoals een 
vertegenwoordiger uit de taskforce aangeeft, “ambtenaren echt voor ons klaar stonden en keken hoe ze ons het 
beste konden steunen”. 
Waardering voor flexibiliteit, vrijheid en vertrouwen vanuit OCW in Rijkscultuurfondsen 
Vanuit de Rijkscultuurfondsen is veel waardering voor de flexibiliteit, vrijheid en het vertrouwen dat OCW de 
Rijkscultuurfondsen heeft gegeven tijdens de coronacrisis. Dat leidde onder andere tot de volgende uitspraak: “We
