EVALUATIE CORONASTEUN CULTUURSECTOR 10 
Throughput  
De throughput van dit beleid bestaat uit bestaande instellingen, wettelijke regelingen en wetten die worden 
gebruikt om de beschikbare middelen toe te bedelen. Een deel van de coronasteun wordt uitgekeerd via de 
bestaande basisinfrastructuur, Erfgoedwet en bestaande regelingen bij de Rijkscultuurfondsen, en omvat ook 
leningen via cultuur-ondernemen. Via het Steunfonds Rechtensector wordt getracht makers direct te bereiken en 
ook private fondsen zijn ondersteund in hun programma’s om de culturele sector tijdens de coronacrisis te helpen. 
Tabel G.1 in appendix H bevat een compleet overzicht van de verschillende onderdelen van de financiering voor 
de culturele sector. De steun aan lokale culturele infrastructuur loopt via bijdragen aan het gemeenten- en 
provinciefonds waar provincies en gemeenten gebruik van maken. 
Eerste orde output 
De directe ontvangers van de middelen vormen de eerste orde output. Dit zijn instellingen en makers die direct 
geld ontvangen vanuit een regeling bij OCW, en daarnaast de Rijkscultuurfondsen, gemeenten en provincies, 
leenfaciliteiten of private fondsen die van OCW extra middelen kregen om steun te verlenen. Het gaat hier om zowel 
gesubsidieerde instellingen en makers (die onderdeel zijn van de basisinfrastructuur, meerjarige subsidie van de 
Rijkscultuurfondsen of de Erfgoedwet) als niet-gesubsidieerde instellingen en makers. 
Tweede orde output 
De eerste orde ontvangers van steun hebben deels makers in dienst, maar geven ook opdrachten aan instellingen, 
27
bedrijven en zelfstandigen , waardoor de steun in een tweede stap ('de tweede orde output') doorvloeit naar 
instellingen, bedrijven en makers in de culturele sector die indirect worden begunstigd door de steun doordat zij 
opdrachten krijgen. De verbinding tussen eerste en tweede orde output wordt ook wel het ‘trickle-down effect’ 
genoemd, waarbij vooral op zzp-ers wordt gedoeld. In meerdere Kamerbrieven is benoemd dat er bij de steun aan 
instellingen wordt verondersteld dat een deel van de baten ook bij makers terechtkomt, doordat instellingen makers 
28
in dienst blijven houden en opdrachten geven. 
Outcome en impact 
De beoogde effecten van de steun vallen onder outcome en impact. De steun aan de cultuursector beoogt een 
aantal doelen te bereiken: 
● dat instellingen niet failliet gaan, waardoor de werkgelegenheid behouden en de culturele basisinfrastructuur 
29
in stand blijft ;  
● dat instellingen cultuur blijven aanbieden, waardoor het culturele aanbod in stand blijf en toegankelijk voor 
publiek; 
● dat makers actief blijven en hun inkomen (deels) kunnen behouden, zodat zij hun creatieve proces kunnen 
blijven voortzetten en nieuwe activiteiten kunnen ontwikkelen; en 
● dat makers en instellingen kunnen blijven investeren in de toekomst, zodat innovatie en transitie van werkwijzen 
en verdienvermogen vorm kan krijgen. 
 
 
27
  Er worden ook opdrachten gegeven aan leveranciers uit andere sectoren, maar daar richt de beleidstheorie zich niet op. 
28
  Kamerbrief over de uitwerking van de aanvullende ondersteuning € 300 miljoen culturele en creatieve sector | 
Kamerstuk | Rijksoverheid.nl, Kamerbrief over uitwerking maatregelen 2e specifieke pakket voor de culturele en 
creatieve sector | Kamerstuk | Rijksoverheid.nl. 
29
  De minister van OCW formuleert als hoofddoel van de steun 'het zoveel mogelijk overeind houden van instellingen, 
makers en werkgelegenheid', zie Kamerbrief over 4e specifieke steunpakket culturele en creatieve sector voor 3e 
kwartaal 2021 | Kamerstuk | Rijksoverheid.nl
