EVALUATIE CORONASTEUN CULTUURSECTOR 31 
5 Beschrijvende statistieken 
Deze sectie omschrijft de impact van de coronacrisis op de culturele sector en biedt cijfers over gebruik van 
generieke en specifieke steunmaatregelen in de culturele en creatieve sector. Het doel is om een beeld te geven 
van de orde van grootte van de effecten van de coronacrisis op bezoekersaantallen, culturele activiteiten en 
werkgelegenheid. Daarnaast bieden statistieken over de generieke en specifieke steun een grof beeld van de 
verdeling van de steun over deelsectoren en gemeenten. Ten slotte gaat deze sectie in op de effecten van de steun 
op continuïteit van de ondernemingen.  
 
Voor de beschrijvende statistieken over de impact van de coronacrisis en het gebruik van generieke steun gebruiken 
we openbare databronnen, gecombineerd met analyses op basis van microdata van het CBS. De beschrijvende 
statistieken van de specifieke steun zijn daarnaast ook gebaseerd op gegevens van het ministerie van OCW en de 
Rijkscultuurfondsen. Deze gegevens zijn aangevuld met jaarverslagen en verantwoordingsdocumenten van private 
fondsen. De gegevens zijn deels op aanvraag samengesteld en zijn dus niet altijd publiekelijk beschikbaar.  
5.1 Baten, lasten en subsidies van professionele podia, musea 
en bibliotheken 
Baten, lasten en subsidies 
De omzet en subsidies (waaronder ook coronasteun) vormen samen de totale baten van de instelling. Zolang deze 
gelijk zijn aan de lasten, kan de instelling aan al haar financiële verplichtingen voldoen. Zijn de totale baten lager, 
dan leidt de instelling verlies en zal er op de reserves moeten worden ingeteerd. Zijn er geen reserves, dan ontstaan 
er betalingsproblemen. Mochten de totale baten hoger zijn dan de totale lasten, dan is er een positief 
bedrijfsresultaat.  
 
In de coronajaren 2020 en 2021 behaalde de sector professionele podiumkunsten gemiddeld een positief 
bedrijfsresultaat (Figuur 5.1), ondanks een afname van het aantal bezoekers van 75% (Bijlage C.1). Dit positieve 
resultaat is te danken aan zowel lagere kosten als hogere subsidies (Tabel C.1 toont een uitsplitsing van deze steun 
naar generieke, specifieke en lokale steun). De totale lasten daalde met bijna 32% van 2019 op 2020, vooral doordat 
152
de inkoopwaarde omzet sterk afneemt. Daarnaast namen subsidies toe met bijna 40%, door onder andere de 
generieke en specifieke steunpakketten. Ondanks dat de eigen inkomsten met 65% daalden (Bijlage C.1 geeft een 
beschrijving van de omzetontwikkeling en uitsplitsing naar type bezoekers), had het gemiddelde podium een 
positief bedrijfsresultaat van €146.143 in 2020 en €153.810 in 2021. Daarmee ligt het netto bedrijfsresultaat in de 
sector hoger dan in de jaren voor de coronacrisis. Daarbij moet vermeld worden dat het hier gaat om het 
gemiddelde podium. Het is waarschijnlijk dat er ook veel podia zijn die een negatief bedrijfsresultaat hebben 
 
152
  Onder “inkoopwaarde omzet” wordt verstaan “enerzijds directe programma-inkoopkosten (zoals gages, uitkopen, 
partageafdrachten, BUMA-/SENA-rechten, artiestencatering, decor, overnachtingskosten en boekingskosten; anderzijds 
overige inkoopkosten (zoals de voorstellingsondersteunende horeca, kosten voor huur meubilair/techniekapparatuur 
voor de verhuuractiviteiten, kosten voor het tonen van films)”, aldus StatLine - Professionele podiumkunsten; 
werkgelegenheid, baten en lasten (cbs.nl).
