EVALUATIE CORONASTEUN CULTUURSECTOR 114 
De eerste vorm van steun voor de makers is het ophogen van het budget voor bestaande regelingen voor makers 
vanuit de Rijkscultuurfondsen met 5.5 miljoen euro. Deze bestaande regelingen zijn bewezen effectief  en kunnen 
snel ingezet worden.  
 
Daarnaast worden er opnieuw extra middelen beschikbaar gesteld voor het Steunfonds Rechtensector. Bovenop 
de 5 miljoen die het fonds ontving in het eerste pakket kan het fonds nu op 10 miljoen extra rekenen in het derde 
pakket.  
 
Ook wordt er 5 miljoen beschikbaar gesteld voor het private Abraham Tuschinskifonds. Dit fonds ondersteunt 
Nederlandse filmproducties en ontvangt regulier inkomen doordat Nederlandse bioscopen per verkocht kaartje 
een afdracht aan het fonds doen. Doordat de bioscopen gesloten zijn  had het fonds onvoldoende steun. De 
minister verwacht dat er met de beschikbaar gestelde 5 miljoen euro 5 tot 8 grote Nederlandse filmproducties 
geholpen kunnen worden.  
 
Ten slotte wordt er 3.5 miljoen extra beschikbaar gesteld voor het Mondriaan Fonds, om musea te ondersteunen 
bij het ontwikkelen van nieuwe tentoonstellingen (de regeling “Kunst Erfgoed Presentatie”). Hierdoor kunnen musea 
blijven werken aan nieuwe tentoonstellingen, ook al hebben daar nu te weinig inkomsten voor. 
Bijlage B.5 Het vierde steunpakket 
In het vierde pakket (lopende van juli tot en met september 2021) worden de maatregelen uit de eerdere pakketten 
320
voorgezet, maar met een kleiner budget (147.25 miljoen euro). Aangezien er al meer culturele activiteiten 
mogelijk zijn, is er ook minder steun nodig. Wel stelt de minister dat de hoogte van de steun kan veranderen 
wanneer de epidemiologische situatie verandert. 
Wijzigingen aanvullende subsidie 
De aanvullende subsidie zoals beschreven wordt (met enkele wijzigingen) voortgezet door er 45 miljoen euro extra 
voor vrij te maken. 
 
De hoogte van de aanvullende subsidie is verlaagd, van 22 procent van de gemiddelde eigen inkomsten in 2017-
2018 naar 12.5 procent. Voor instellingen buiten de basisinfrastructuur wordt het bedrag nog verder verlaagd. naar 
7 procent van de gemiddelde eigen inkomsten in 2017-2018. De overige aspecten van de berekening blijven gelijk 
zoals in het tweede pakket omschreven.  
 
Ook de aanvullende regeling bij het Filmfonds wordt voortgezet, met een extra beschikbaar gesteld budget van 5 
miljoen euro. 
Opengestelde Monumentenlening 
Het loket voor de opengestelde monumentenlening bij het Nationaal Restauratiefonds blijft open en krijgt 25.75 
miljoen euro extra budget. 
 
320
  https://www.rijksoverheid.nl/documenten/kamerstukken/2021/06/07/vierde-specifieke-steunpakket-culturele-en-
creatieve-sector-voor-derde-kwartaal-2021
