NIEUWKOMERS IN HET PRIMAIR EN VOORTGEZET ONDERWIJS iii 
Er wordt gewerkt met kleine groepen van zo’n 15 leerlingen. Leerlingen stromen meestal na een jaar door naar een 
reguliere school. De werkwijze en intensiteit van overdracht naar een reguliere school verschilt per school. Op een 
reguliere school krijgen nieuwkomers soms begeleiding, individueel of groepsgewijs. Er zijn geen duidelijke 
verschillen tussen groepen nieuwkomers naar voren gekomen in de onderwijsbehoeften. Het belangrijkste 
onderscheid is de leeftijd waarop een nieuwkomer start in het Nederlandse onderwijs en de onderwijshistorie. Naast 
goed Nederlands taalonderwijs hebben nieuwkomers behoefte aan een veilige omgeving, gezien worden door een 
leerkracht en op basis daarvan onderwijs krijgen op maat. Knelpunten zijn er vooral op reguliere scholen, zoals het 
moeilijk kunnen plaatsen van leerlingen op een reguliere school, capaciteiten die te laag worden ingeschat 
waardoor ze te laag of in speciaal onderwijs geplaatst worden, te weinig Nt2 expertise bij leerkrachten en te weinig 
begeleiding op een reguliere school. Het onderwijsaanbod in nieuwkomersonderwijs is verbeterd, maar er is een 
gebrek aan passende methoden en materialen. Voor scholen is het lastig om contact te onderhouden met ouders, 
vooral vanwege de taalbarrière. Tot slot hebben bepaalde groepen nieuwkomers, bijvoorbeeld met een 
Nederlands paspoort, formeel geen recht op nieuwkomersonderwijs.  
 
Regionale samenwerking bij het organiseren van onderwijs aan nieuwkomers verschilt sterk binnen het po 
De mate van regionale samenwerking en de wijze waarop dit plaatsvindt verschilt sterk. In de ene regio is wel sprake 
van samenwerking tussen de betrokken reguliere en nieuwkomersscholen en hun besturen, in andere regio’s is dat 
veel minder, wat uiteraard mede afhankelijk is van het aantal nieuwkomers in de regio. Samenwerkingsverbanden 
passend onderwijs hebben bij uitstek een regionale functie, en zouden hierin een belangrijke rol kunnen hebben. 
Er is binnen de samenwerkingsverbanden veel expertise over onderwijs aan nieuwkomers, maar zij zijn niet altijd 
intensief betrokken bij het organiseren van onderwijs aan nieuwkomers. De moeilijkheid is dat 
samenwerkingsverbanden deze taak niet hebben en formeel mogen zij hun middelen niet besteden aan 
ondersteuning op het gebied van taal. Een veel genoemde wens is dat de wet daarop aangepast wordt. Er zijn ook 
goede voorbeelden van samenwerkingsverbanden die beleid ontwikkelen, voorzieningen opzetten en zorgen voor 
scholing en kennisdeling tussen scholen en/of voor een doorlopend traject van begeleiding van nieuwkomers, ook 
na doorstroom naar een reguliere school.  
 
Nieuwkomersleerlingen in het voortgezet onderwijs en middelbaar beroepsonderwijs 
De toegang tot Internationale Schakelklassen (ISK’s) is aardig goed, al komen uitzonderingen voor waarbij 
leerlingen lang moeten wachten tot zij onderwijs krijgen. Het aandeel Nederlandse taal in het onderwijsaanbod op 
ISK’s is groot, maar ook rekenen en burgerschap zijn vakken die alom worden gegeven.  Het onderwijsaanbod voor 
nieuwkomers lijkt vooral gericht te zijn op de lagere en beroepsgerichte onderwijsniveaus. Voor leerlingen die 
hoger onderwijs willen volgen, lijkt het onderwijsaanbod niet altijd goed aan te sluiten. Leerpotentieel is moeilijk in 
te schatten waardoor leerlingen vaak te laag in het regulier vo of in praktijkonderwijs terechtkomen. De 
onderwijsbehoeften van nieuwkomers zijn er vooral in het leren van Nederlands. Veel leerlingen hebben last van 
eenzaamheid of stress, waardoor ook behoefte is aan ondersteuning op sociaal-emotioneel gebied. Na de 
overgang naar een reguliere school hebben leerlingen blijvend behoefte aan ondersteuning op Nederlandse 
taalvaardigheid. De belangrijkste knelpunten zijn een gebrek aan kennis en ervaring van docenten op een reguliere 
school op het gebied van Nt2.  
 
Net als in het po zijn er ook knelpunten rond passend onderwijs, waarbij het samenwerkingsverband formeel geen 
voorziening is om leerlingen op een passende plek te krijgen. Ook de bekostiging van leerlingen die formeel niet 
als nieuwkomer worden gezien, bijvoorbeeld omdat ze een Nederlands paspoort hebben, is een knelpunt. Deze 
leerlingen zijn afhankelijk van de bereidheid van een school of samenwerkingsverband (zonder daarvoor de 
financiële middelen te hebben) om in aanmerking te komen voor nieuwkomersonderwijs of extra inzet of 
begeleiding om hen op een passende plek te krijgen. Specifiek voor nieuwkomers uit veilige landen, waarvan vrijwel
