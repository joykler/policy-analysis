Het moment is daar: [link]. In deze video heb ik veel van wat ik tijdens de storytellingcursus heb 
opgestoken verwerkt. Mocht je tijd en zin hebben: ik ben benieuwd wat je er van vindt. 
Daarnaast gaf je aan zo nu en dan (privé)cursussen geeft over beeldverhalen / storytelling, daar houd ik 
me zeker voor aanbevolen! 
Nogmaals dank voor de inspirerende cursus, ik ben (en ga) er met veel plezier mee aan de slag! 
Nu bekend is dat het project per 31 december 2023 ophoudt, wordt de cursus Solliciteren en 
netwerken met LinkedIn aangeboden. 
5.2 Personeelsdoorstroom 
Het project heeft bijgedragen aan versterking van de journalistiek met nieuwe (veel jonge) mensen. 
Eerst de feiten (zie tabel 5): in totaal hebben in het project 91 mensen gewerkt als lokale journalist. 
40 van hen zijn inmiddels al doorgestroomd naar andere functies, waarvan 60% binnen de 
journalistieke sector (lokaal, regionaal of landelijk). Vooral regionale omroepen hebben veel talenten 
overgenomen, soms overigens ter frustratie van lokale projectleiders die het vertrek van 
gewaardeerde journalisten voor het einde van het project soms vervelend tot ronduit oncollegiaal 
vinden. 
Tabel 5. Doorstroomcijfers. 
Sector Doorstroomcijfers 
Totaal aantal journalisten sinds 1-5-2021 91 (63 max) 
In dienst per 1-6-2023 51 
Doorstroom 40 
Lokale media (omroepen en kranten) 5 (12,5%) 
Regionale media (omroepen en kranten) 11 (27,5%) 
Landelijk media (omroepen, digitale platforms) 8 (20%) 
Communicatiesector 5 (12,5%) 
Elders (o.a. onderwijs, analist) 11 (27,5%) 
 
De hoge doorstroom van journalisten is om twee redenen extra uniek en waardevol: 
1. Een relatief groot gedeelte had geen journalistieke achtergrond, maar blijft dus wel hangen 
binnen de journalistiek. 
2. De groep bevat een groot aantal jonge, talentvolle journalisten, van wie velen pas net 
(journalistiek)opleiding hadden afgerond. Voor hen was het project een prachtige kans zich te 
ontwikkelen in de (lokale) journalistiek. Hun eerste ervaring als journalist is positief geweest. 
6 Verduurzaming 
In hoeverre het project duurzame voortzetting zal vinden valt nog te bezien. Vooral lokale 
projectleiders twijfelen of er voldoende middelen zullen zijn om mensen vrij te spelen voor de gaten 
die straks gaan vallen. Gezien de beperkte financiële ruimte bij veel lokale omroepen is dat pessimisme 
ook niet verwonderlijk: er zal meer nodig zijn om samenwerking tussen lokaal en regionaal te 
bestendigen. 
Toch is er ruimte voor een positieve blik: niet alleen hebben veel journalisten uit het project een 
betrekking gevonden binnen de sector (hoofdstuk 4), ook hebben journalisten met goed journalistiek 
21
