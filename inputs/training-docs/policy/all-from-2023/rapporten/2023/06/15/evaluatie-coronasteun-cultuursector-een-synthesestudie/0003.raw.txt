EVALUATIE CORONASTEUN CULTUURSECTOR ii 
algemeen hetzelfde: de instellingen die zij kennen en subsidieerden kregen direct noodsteun of werden geholpen 
met coulancemaatregelen, zoals het opschorten van huur. Het overeind houden van de BIS- dan wel gesubsidieerde 
instellingen was dan ook het primaire doel van het beleid van OCW. Door zoveel mogelijk aan te sluiten bij 
bestaande structuren en waar mogelijk steun via de fondsen te laten lopen, kon de steun sneller terecht komen waar 
ze nodig was. Op dat moment was niet bekend hoe lang de crisis zou gaan duren. 
OCW kreeg gedurende de pandemie een ruimere taakopvatting ten aanzien van het 
steunen van de sector 
Naar mate de pandemie vorderde werd de taakopvatting van OCW ruimer. Vanuit de sector kwam de roep dat de 
generieke steun niet voldoende was om het niet-gesubsidieerde deel van de sector en met name makers te 
ondersteunen. Onder makers verstaan wij in dit kader ook technici, podiumbouwers en de vele andere aanverwante 
beroepen die ook onderdeel uitmaken van de sector. Makers zijn vaak werkzaam als zzp’er en hebben zelden een 
vast dienstverband – zij kwamen al snel in de problemen bij het uitblijven van opdrachten. OCW ging zich in de loop 
van 2020 explicieter richten op dit deel van de sector. Het karakter van de steunmaatregelen veranderde gedurende 
de coronacrisis; waar het eerste steunpakket zich richtte op noodsteun voor de meerjarig gesubsidieerde 
instellingen, waren de latere steunpakketten meer gefocust op makers en het voortbestaan van de sector op 
lange(re) termijn. Via stortingen aan het gemeente- en provinciefonds heeft het Rijk eraan bijgedragen dat de 
medeoverheden hun wettelijke taken ten opzichte van de regionale en lokale cultuur konden uitvoeren. Overigens 
heeft OCW, en dat geldt ook voor verschillende provincies en gemeenten die wij hebben gesproken, zich nooit 
strikt willen beperken tot de eigen wettelijke taakafbakening. De wettelijke verantwoordelijkheid voor de culturele 
sector van Rijk, fondsen en lokale overheden wordt in de praktijk niet door alle overheden eenduidig ingevuld of 
opgevat. De verantwoordelijkheid van het Rijk jegens de sector reikt verder dan de enkele subsidierelaties. Hier 
gaan we in de analyse van bestaande bronnen (hoofdstuk 5) nader op in.    
De hoogte van het beschikbare steunbedrag is onder hoge tijdsdruk vastgesteld, 
waardoor een eenduidige onderbouwing niet mogelijk was 
De besluitvorming over het beschikbare steungeld voor de sector is onder hoge tijdsdruk en politieke druk tot stand 
gekomen. Het Ministerie van OCW kwam tot verschillende berekeningen van het bedrag dat nodig was om de 
cultuursector te steunen. De begrote bedragen liepen uiteen en er werden noodzakelijkerwijs grove aannames 
gebruikt. OCW heeft altijd als uitgangspunt gehad dat het niet een doel is om alle betrokkenen voor 100% te 
compenseren. Dit sloot ook aan bij het bredere kabinetsbeleid. Als resultaat van onderhandelingen tussen de 
ministeries is door het Ministerie van Financiën een bedrag van €300m ter beschikking gesteld aan OCW voor de 
cultuursector. De hoogte van dit bedrag, deels tot stand gekomen vanuit tijdsdruk en politieke druk, overtrof de 
verwachtingen. Een eenduidige uitgewerkte onderbouwing voor het steunbedrag was er niet. We merken hier op 
dat we vinden dat gegeven de uitzonderlijke omstandigheden en hoge tijdsdruk de geboden snelheid terecht 
zwaarder heeft gewogen dan de zorgvuldigheid van de onderbouwing.  
Het was niet eenvoudig om doeltreffende steunmaatregelen voor instellingen en makers 
te ontwerpen 
OCW heeft begrijpelijkerwijs maar beperkt zicht op wie de instellingen en makers in de sector zijn die steun nodig 
hadden, behalve de instellingen waar zij zelf een subsidierelatie mee heeft. OCW heeft er dan ook snel voor gekozen 
om steunmaatregelen te laten uitvoeren door de Rijkscultuurfondsen en gebruik te maken van het bij hen bestaande 
instrumentarium.  De evaluatie laat zien dat deze keuze goed heeft uitgepakt: veel instellingen en ook een deel van 
de makers (de meeste steunmaatregelen waren in het begin gericht op instellingen) hebben daardoor in korte tijd 
steun kunnen ontvangen. Makers konden een beroep doen op inkomensondersteuning vanuit de generieke
