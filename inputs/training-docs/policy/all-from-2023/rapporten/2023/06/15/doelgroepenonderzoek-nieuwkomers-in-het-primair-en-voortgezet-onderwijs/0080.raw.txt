NIEUWKOMERS IN HET PRIMAIR EN VOORTGEZET ONDERWIJS 73 
gedacht wordt dat een leerling baat zou kunnen hebben bij speciaal onderwijs wordt het samenwerkingsverband 
van de regio ingeschakeld en overlegd over de meest passende plek. Respondenten van twee van de ISK’s in dit 
onderzoek vertellen dat er weinig wordt doorgeplaatst naar speciaal onderwijs onder andere omdat scholen voor 
speciaal onderwijs niet de expertise hebben op het gebied van anderstaligen en daardoor ook die ondersteuning 
niet kunnen bieden (zie ook knelpunten). Op een van de ISK’s vertellen professionals dat het voorkomt dat 
leerlingen uit het reguliere po of (s)bo worden aangemeld omdat hun Nederlandse taal onvoldoende ontwikkeld 
is. Als het een leerling betreft met speciale zorgbehoeften verwijst de ISK meestal door naar het vso. De toelating 
hiervoor is echter ingewikkeld, ervaren de professionals van de ISK, en lukt niet altijd (zie knelpunten).  
 
Een van de ISK’s ziet een groei in het aantal leerlingen dat niet of beperkt naar school is geweest in hun moederland. 
Deze groep heeft baat bij het aanleren van schoolse vaardigheden zoals wachten op je beurt en actief vragen 
stellen. Dit kost tijd en intensieve begeleiding. Op een van de ISK’s vertellen professionals dat een vertrouwensband 
tussen leerling en docent gemiddeld nog belangrijker is voor leerlingen uit Eritrea dan bij andere leerlingen. 
Eritrese leerlingen hebben over het algemeen baat bij voorbeelden op het gebied van het delen van ervaringen, 
tonen van emoties, gevoelens uiten en open zijn.  
 
Op alle ISK’s in het onderzoek wordt genoemd dat de doelgroep zeer divers is. De groep Syrische en Eritrese 
vluchtelingen wordt overal genoemd en de ISK’s noemen de groep remigranten/kinderen met een Nederlands 
paspoort uit bijvoorbeeld Suriname, Turkije en Marokko. Ook Zuid-Afrika wordt door alle ISK’s genoemd. Een van 
de ISK’s noemt specifiek leerlingen uit Azië die het Latijnse schrift niet machtig zijn, maar wel naar school zijn 
geweest en gefrustreerd raken door het moeten leren van een nieuw schrift. Deze leerlingen kunnen goed leren. 
Het opnieuw moeten leren van een schrift en taal gaat langzaam en dat frustreert hen. Bovendien zijn Aziatische 
leerlingen volgens ISK-professionals gemiddeld gewend minder actief en zelfstandig mee te mogen en moeten 
doen op school. Eén ISK heeft altijd te maken met de groep leerlingen afkomstig uit de noodopvang die steeds 
wisselt van afkomst. Twee van de ISK’s groeien en voor alle ISK’s geldt dat leerlingaantallen sterk fluctueren van jaar 
tot jaar.  
Docenten reguliere scholen 
Nederlandse taalverwerving 
Docenten uit het praktijkonderwijs en het mbo in dit onderzoek merken allemaal dat nieuwkomersleerlingen 
behoefte hebben aan onderwijs met aandacht voor Nederlands als tweede taal. Docenten zien vooral in de 
praktijkvakken en stage dat leerlingen met een andere moedertaal dan het Nederlands behoefte hebben aan 
enerzijds minder verbale manieren van leren en anderzijds onderwijs dat woordenschat en uitspraak (schooltaal, 
stagetaal en vaktaal) integreert in praktijklessen. Het helpt leerlingen als nieuwe woorden herhaald worden in 
verschillende contexten en vakken en als plaatjes, praktijk, lezen, luisteren, schrijven en spreken gecombineerd 
worden.  
 
Docenten in het praktijkonderwijs merken dat het reguliere lesprogramma onvoldoende aansluit op de behoefte 
van leerlingen met een andere moedertaal dan het Nederlands. Docenten noemen drie onderwerpen die aandacht 
behoeven, namelijk woordenschat, mondelinge taalvaardigheid (en uitspraak) en woordbegrip. Daarnaast 
benoemen docenten dat ze leerlingen willen leren “zich te redden in de maatschappij” bijvoorbeeld leren om hulp 
of uitleg te vragen.  
 
Andere vakken  
Docenten uit het mbo vertellen dat nieuwkomers blij zijn met de praktijkvakken die ze op het mbo kunnen volgen 
en plezier hebben in andere vakken dan Nederlands. Leerlingen hebben behoefte aan minder verbale vormen om
