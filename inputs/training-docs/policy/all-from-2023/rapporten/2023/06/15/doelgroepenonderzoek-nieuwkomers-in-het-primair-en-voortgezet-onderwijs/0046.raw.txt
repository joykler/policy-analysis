NIEUWKOMERS IN HET PRIMAIR EN VOORTGEZET ONDERWIJS 39 
Leerkrachten 
Nieuwkomersonderwijs verbonden aan AZC’s 
Nederlandse taalverwerving  
Succeservaringen opdoen wordt genoemd als voorwaarde voor een goede taalverwerving. Ook belangrijk: veel 
woordenschat en taalonderwijs, duidelijke structuur bieden, hoge verwachtingen en elk kind een eigen 
ontwikkelingsperspectief. Het belangrijkst is dat elk kind de basisvaardigheden krijgt om zich mee te redden en dat 
ze op hun hoogste niveau uitstromen. 
 
Sociaal-emotioneel 
Unaniem noemen alle onderwijsprofessionals ‘veiligheid’ als belangrijkste kenmerk voor kwalitatief goed onderwijs 
aan nieuwkomers. De school moet een veilige plek bieden voor de leerlingen, waar ze bij kunnen komen, kunnen 
wennen, gezien worden en ergens bij horen. Veiligheid is een belangrijke voorwaarde om tot leren te komen. Dat 
geldt niet alleen voor letterlijke veiligheid, maar ook dat een kind niet wordt onder- of overvraagd. 
 
Alle leerlingen hebben trauma’s meegemaakt, alleen al door de verhuizing van het ene naar het andere land. Maar 
het is niet altijd zo dat het kind getraumatiseerd is. Afhankelijk van wat gezinnen hebben meegemaakt en de mate 
van veerkrachtigheid binnen een gezin kan een kind een traumatische ervaring opdoen. Scholen proberen daar 
oog voor te hebben en ernaar te handelen. Ze signaleren wanneer individuele begeleiding, verder onderzoek of 
therapie nodig zijn, of een verwijzing naar speciaal onderwijs. Er is bij alle scholen veel aandacht voor. De ene school 
is daar verder in dan de andere school. Op School C wordt traumasensitief lesgegeven, hebben de leerkrachten 
veel ervaring en werken ze onder andere met beeldende therapie. School A heeft een inspiratiebijeenkomst gehad 
over traumasensitief lesgeven en gaat een traject in samen met een kennis- en adviescentrum voor speciaal 
onderwijs. School B heeft recent een cursus gehad in traumasensitief lesgeven. School D heeft een traumaspecialist 
die individuele of groepstrajecten aanbiedt. 
   
Specifieke groepen (nieuwkomers)leerlingen  
De onderwijsbehoeften zijn wel verschillend voor leerlingen die nog maar kort in Nederland zijn dan voor leerlingen 
die al langer in Nederland verblijven en al meer op reguliere scholen zitten. Voor de eerste groep is meer aandacht 
nodig voor het sociale aspect. Het onderwijsperspectief is verschillend, en mede afhankelijk van de mate van 
geletterdheid en het land van herkomst (westers/niet-westers). 
 
De grote individuele verschillen tussen de leerlingen (in leeftijd, niveau, onderwijshistorie, geletterdheid, land van 
herkomst, thuistaal et cetera) vragen om specifieke deskundigheid van het onderwijspersoneel, onder andere op 
het gebied van tweedetaalverwerving, het omgaan met verschillen, het toepassen van differentiatie en 
traumasensitief werken. “Zoveel mogelijk differentiëren en inspelen op wat een leerling al kan, en sneller gaan waar 
mogelijk. Als leraar moet je flexibel zijn”. Duidelijk praten, en het taalgebruik aanpassen per fase, is heel belangrijk. 
Meerdere respondenten noemen dit het kijken door een Nt2-bril, waardoor je elke leerling ziet en in kunt schatten 
wat zijn/haar leerbehoeften zijn. Het is van groot belang dat het team goed geschoold is en dat daar continuïteit in 
zit, en de opgedane Nt2-expertise behouden blijft. School B geeft aan dat onderwijsassistenten essentieel zijn voor 
de organisatie en een goed onderwijsaanbod voor de leerlingen, zo mogelijk één onderwijsassistent per klas. 
 
Op School A en D zitten leerlingen die in Nederland zijn geboren, maar thuis vooral een andere taal dan Nederlands 
hebben gesproken. Het komt incidenteel voor dat scholen te maken hebben met kinderen die op het AZC geboren 
zijn. De scholen ontvangen in principe geen bekostiging voor Nederlandse kinderen. Het kan dan bijvoorbeeld 
gaan om kinderen die naar het buitenland zijn gegaan. Scholen nemen deze leerlingen wel onbekostigd op. Een
