NIEUWKOMERS IN HET PRIMAIR EN VOORTGEZET ONDERWIJS 71 
mindfulness en meditatie her en der ingezet en zorgen voor een goede zorgstructuur als extra begeleiding nodig 
is. De onzekerheid over wel of niet mogen blijven heeft invloed op de motivatie. Voor scholen is dit ingewikkeld 
omdat je als school daarin niets te bieden hebt. Wel kan kritisch worden gekeken naar welke vakken zinvol zijn, zoals 
Engels, omdat je daar altijd iets aan hebt.  
 
Tot slot is gevraagd of de respondenten nog andere doelgroepen zien voor nieuwkomersonderwijs dan die tot nu 
toe onder de bekostigingsregeling vallen. De volgende doelgroepen worden genoemd (deels overeenkomstig met 
het po): 
● Kinderen met een Nederlands paspoort uit (voormalig) Caribisch Nederland, bijvoorbeeld van Curaçao en 
Aruba maar die geen Nederlands spreken;  
● Kinderen van remigranten bijvoorbeeld uit Afghanistan of Turkije, waarbij de ouders terug zijn gekomen naar 
Nederland en een Nederlands paspoort hebben. 
 
ISK’s gaan hier verschillend mee om. Dat voor deze groepen geen bekostiging is voor nieuwkomersonderwijs kan 
ten koste gaan van de leerling die mogelijk niet wordt toegelaten of van de school die deze leerlingen wel toelaat 
maar de bijbehorende bekostiging niet ontvangt. ISK’s die zich verantwoordelijk voelen om deze leerlingen wel 
nieuwkomersonderwijs te bieden, lopen soms grote bedragen mis. 
Docenten 
Docenten ISK’s 
Onderwijsbehoeften algemeen 
De ISK’s in ons onderzoek geven aan dat leerlingen hard werken en over het algemeen zeer gemotiveerd zijn. 
Professionals van ISK’s herkennen een aantal specifieke onderwijsbehoeften bij nieuwkomersleerlingen. 
Professionals op de ISK’s benoemen dat een veilige en stabiele schoolomgeving een voorwaarde is voor 
nieuwkomersleerlingen. Het leerklimaat voor nieuwkomers is van belang omdat leerlingen een hoop hebben 
meegemaakt en vaak veranderingen hebben ervaren. Leerlingen hebben behoefte aan een vertrouwensband met 
docenten en een “warm bad”. Kleinere klassen en mentoruren helpen en bieden individuele aandacht. Extra 
ondersteuning kan bij iedere leerling iets anders betekenen, want er is een diversiteit aan behoeften, zeggen 
professionals.  
 
Nederlandse taalverwerving 
Daarnaast hebben leerlingen op een ISK behoefte aan Nederlandse les. Het is van belang dat docenten geen 
moeilijke woorden of vaktaal gebruiken of zich daarvan bewust zijn. Leerlingen hebben ook meer tijd nodig dan 
niet-nieuwkomers voor andere vakken zoals wiskunde of geschiedenis. In aanloop naar het regulier vo merken 
docenten dat leerlingen examentraining nodig hebben omdat het begrijpen van de vraagstelling van 
examenvragen een apart soort vaardigheid vergt die nieuwkomers, ook al is hun Nederlands goed, vaak niet 
beheersen.  
 
Andere vakken  
Wat opvalt is dat bijna alle professionals van ISK’s vertellen over de behoefte in begeleiding bij de overstap naar en 
periode op een reguliere school. Bijvoorbeeld in de vorm van terugkomdagen nadat leerlingen zijn doorgestroomd 
of extra begeleiding op reguliere scholen bij zelfstandig werken of bij het profielwerkstuk. Nieuwkomersleerlingen 
hebben blijvend extra aandacht en ondersteuning nodig op reguliere scholen bij de Nederlandse taal omdat hun 
woordenschat nog beperkt is en omdat ze moeite hebben met moeilijke woorden, vaktaal (jargon) en
