Samenvatting 
 
1 Samenwerking 
• De basis voor samenwerking is gelegd. Voor dit project was samenwerking tussen lokale en 
regionale omroepen beperkt, in veel gevallen was er zelfs helemaal geen samenwerking. In 
twee jaar tijd is een basis gelegd waarbij partijen dagelijks contact hebben en op regelmatige 
basis content met elkaar delen. Op het gebied van techniek begint zich een smooth 
infrastructuur af te tekenen. 
• Inhoudelijk samenwerken is en blijft ingewikkeld. Jawel, er wordt inhoudelijk samengewerkt 
tussen journalisten van lokale en regionale omroepen, maar zeker niet altijd en ook niet 
overal. 
• De tijd is rijp voor verdergaande samenwerking. Partijen geven aan bereid te zijn meer 
commitment te tonen, en staan open voor de volgende stap in de samenwerking. De ruimte 
die het project lokale en regionale omroepen bood om de samenwerking zélf vorm te geven 
wordt inmiddels als (te) vrijblijvend ervaren. De verwachtingen mogen omhoog. 
2 Content 
• Journalisten maken vooral grotere verhalen voor online. In het tweede projectjaar is de 
aandacht verschoven van kwantiteit naar kwaliteit. Het aantal verhalen is best stevig gedaald, 
maar daar staat een surplus aan kwaliteit tegenover. Journalisten maken verhalen met 
impact. 
• De contentuitwisseling is toegenomen van 25 à 30% bij aanvang van het project naar 35 à 
40%. Het streven dat 50% van de lokale content wordt overgenomen door de regionale 
omroepen is niet gehaald, al is er wel breed draagvlak voor. 
• De tevredenheid over de content is gelijk gebleven voor lokale projectleiders en (licht) 
gedaald voor regionale projectleiders. 
3 Talentontwikkeling 
Het project heeft journalisten ruim de kans gegeven zich te ontwikkelen. De talentontwikkeling is, 
hoewel tijdsintensief voor de lokale en regionale omroepen, succesvol. 
60% van de journalisten is doorgestroomd naar een functie binnen de journalistieke sector. De hoge 
doorstroom van journalisten is om twee redenen extra uniek en waardevol: 
1. Een relatief groot gedeelte had geen journalistieke achtergrond, maar blijft dus wel hangen 
binnen de journalistiek. 
2. De groep bevat een groot aantal jonge, talentvolle journalisten, van wie velen pas net 
(journalistiek)opleiding hadden afgerond. Voor hen was het project een prachtige kans zich te 
ontwikkelen in de (lokale) journalistiek. Hun eerste ervaring als journalist is positief geweest. 
4 Verduurzaming 
In hoeverre het project duurzame voortzetting zal vinden valt nog te bezien. Vooral lokale 
projectleiders twijfelen of er voldoende middelen zullen zijn om mensen vrij te spelen voor de gaten 
die straks gaan vallen. Gezien de beperkte financiële ruimte bij veel lokale omroepen is dat pessimisme 
ook niet verwonderlijk: er zal meer nodig zijn om samenwerking tussen lokaal en regionaal te 
bestendigen. 
3
