NIEUWKOMERS IN HET PRIMAIR EN VOORTGEZET ONDERWIJS 53 
afspraken gemaakt, dat nieuwkomers altijd eerst naar de nieuwkomersschool gaan. Reguliere scholen weten dit en 
wijzen ouders daarop.  
 
Voorbeelden regionale samenwerking 
In een bijeenkomst met vertegenwoordigers van vier samenwerkingsverbanden passend onderwijs zijn goede 
voorbeelden geïnventariseerd met betrekking tot onderwijs aan nieuwkomers en tevens wat nodig is om de 
regionale samenwerking wat dit betreft verder te verbeteren.  
 
In een van de regio’s is een structuur neergezet met een werkgroep en een stuurgroep en de ervaring is dat dit 
bevorderlijk is voor de continuïteit en voor behoud van expertise. Dit omdat er veel wisselingen zijn van personeel. 
Het initiatief is gestart vanwege de vele hulpvragen die er van scholen kwamen. Eerst zijn taalscholen met elkaar in 
contact gebracht die een werkgroep zijn begonnen waarin is nagedacht hoe de regionale samenwerking vorm kon 
krijgen. Beide scholen hebben zich verder ontwikkeld tot expertisecentrum. Vervolgens is een convenant gesloten 
dat door de schoolbesturen waar de twee taalscholen onder vallen is ondertekend en ook de gemeenten zijn 
betrokken en financieren mee. Deze partijen vormen gezamenlijk de stuurgroep. In de stuurgroep zijn beleid en 
kaders uitgewerkt over hoe allerlei problemen te ondervangen. Er is bijvoorbeeld een plaatsingsdocument gemaakt 
en ‘moederscholen’ (reguliere scholen waar nieuwkomers naar doorstromen) worden eerder betrokken.  
 
Het accent van de samenwerking ligt op het vergroten van kennis bij leerkrachten op reguliere scholen maar ook 
op ondersteuning bieden aan leerlingen die de overstap maken van taalschool naar een reguliere school. Daarnaast 
is een animatiefilmpje gemaakt in verschillende talen om ouders te informeren over hoe alles werkt in het onderwijs 
van hun kind. Een van de grote uitdagingen is het vergroten van de handelingsbekwaamheid op reguliere scholen. 
Daarom worden activiteiten georganiseerd om expertise binnen de regio te vergroten en kennis te delen. Al ruim 
voor doorstroom wordt de moederschool zo veel mogelijk betrokken en na doorstroom wordt voorzien in standaard 
ondersteuning voor de leerkracht en voor de school. “We gooien jullie niet in het diepe”. Hoe deze ondersteuning 
eruit ziet verschilt per plaats en het is ook afhankelijk van wat nodig is. In de ene plaats is er ondersteuning voor de 
leerkracht en voor de leerling en in de andere plaats is steeds meer een verschuiving naar meer ondersteuning van 
de leerkracht. Het is altijd maatwerk waarbij ook het lerarentekort een rol speelt. 
 
In de werkgroep zitten op dit moment nog geen reguliere scholen. In de stuurgroep zitten wel schoolbesturen waar 
naast de taalschool ook reguliere scholen onder vallen. Een volgende stap is om de samenwerking te verbreden 
met ook andere schoolbesturen waar geen taalscholen onder vallen. De komst van Oekraïners lijkt deze stap 
urgenter te maken. 
  
In een andere regio is eveneens een taalexpertisecentrum opgericht om samenwerking en expertise-uitwisseling te 
bevorderen. Gemeenten financieren mee. De samenwerking in deze regio is intensief en men weet de 
nieuwkomersscholen en de expertise goed te vinden. Er is ook regionaal IB-overleg waarbij casussen en plaatsingen 
van nieuwkomers worden besproken. Daarnaast is veel aandacht voor nazorg wanneer een leerling is 
doorgestroomd naar reguliere scholen. Er wordt driemaal een bezoek afgelegd door de Nt2-specialist over hoe de 
ondersteuning van de leerling verloopt en wat de school eventueel nodig heeft om dit goed te doen. De ervaring 
leert dat leerlingen in rekenen en technisch lezen vaak op het gewenste niveau functioneren maar niet in 
woordenschat en begrijpend lezen. Bij een bezoek van de Nt2-specialist wordt ook altijd gevraagd of de school 
bekend is met het meerjarig ondersteuningsplan dat in regionaal verband is gemaakt en wat ze daarmee doen.  
Verder leidt dit expertisecentrum leerkrachten op reguliere scholen op in drie jaar. De opleiding bestaat uit zeven 
modules met praktijkopdrachten en coaching op de werkplek. Onderwerpen zijn naast Nt2 onder andere 
traumasensitief en cultuursensitief werken. De eerste opleidingsronde heeft net plaatsgevonden waarbij 17
