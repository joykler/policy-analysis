1 
 
  
> Retouradres Postbus 20301 2500 EH  Den Haag 
 
Directoraat-Generaal 
 
Straffen en Beschermen 
Aan de Voorzitter van de Tweede Kamer 
Directie Sanctie- en 
der Staten-Generaal Slachtofferbeleid 
  
Postbus 20018 
Turfmarkt 147 
2511 DP  Den Haag 
2500 EA  DEN HAAG 
Postbus 20301 
  
2500 EH  Den Haag 
 
www.rijksoverheid.nl/jenv 
  
 
 
 
  
Ons kenmerk 
4602342 
 
  
Bij beantwoording de datum 
en ons kenmerk vermelden. 
Datum 2 juni 2023 
Wilt u slechts één zaak in uw 
Onderwerp Beleidsreactie rapport Adviescollege onderzoek stelsel 
brief behandelen. 
schadevergoeding voor slachtoffers van strafbare feiten 
 
 
 
 
 
 
Compensatie van schade is een belangrijk onderdeel van het recht doen aan 
slachtoffers van strafbare feiten. Het zorgt niet alleen voor materieel herstel, 
maar ook voor erkenning van hetgeen slachtoffers is aangedaan.  
 
Slachtoffers kunnen in Nederland gebruik maken van een uitgebreid stelsel van 
schadevergoedingen en tegemoetkomingen om de door hen geleden schade 
vergoed te krijgen. Zo kunnen slachtoffers zich voegen in het strafproces en een 
vordering tot schadevergoeding indienen. Dit is een laagdrempelige manier voor 
slachtoffers om hun schade te verhalen op de dader. Als de strafrechter de 
schadevordering toewijst en daarbij de schadevergoedingsmaatregel oplegt, int 
de staat het geld bij de dader en hoeft het slachtoffer dit niet zelf te doen. De 
voorschotregeling zorgt er daarnaast voor dat als de dader acht maanden nadat 
het vonnis onherroepelijk is geworden de schade nog niet (volledig) heeft betaald, 
de overheid het resterende bedrag uitkeert aan het slachtoffer.  
Ik wijs ook op de belangrijke functie die het Schadefonds Geweldsmisdrijven 
(hierna: het Schadefonds) vervult. Slachtoffers van een opzettelijk geweldsdelict 
met ernstig letsel als gevolg, kunnen van het Schadefonds een financiële 
tegemoetkoming krijgen. Sinds 2019 kunnen slachtoffers van geweld in Caribisch 
Nederland ook een beroep doen op het Schadefonds.  
 
De afgelopen jaren is het stelsel van schadevergoeding voor slachtoffers 
organisch gegroeid en uitgebreid. Dit heeft wel gevolgen voor de betaalbaarheid 
van het stelsel op lange termijn en er zijn vragen gerezen over de consistentie 
van het stelsel. Vanuit de praktijk zijn er daarnaast signalen dat op een aantal 
punten ruimte is voor verbetering. Daarom is eerder een commissie ingesteld 
onder leiding van de heer J.P.H. Donner (hierna: de commissie) om te adviseren 
over een afgewogen, consistent en betaalbaar stelsel voor vergoeding van en 
tegemoetkoming in schade van slachtoffers van strafbare feiten en over de rol 
1
van de overheid daarin. In april 2021 heb ik uw Kamer het rapport toegestuurd. 
In deze brief ga ik in op de stappen die ik neem naar aanleiding van dat rapport.  
 
 
 
                                                 
1
 Tweede Kamer, vergaderjaar 2020-2021, 33 552, nr. 83. 
  
 Pagina 1 van 8
