HOOFDDOELSTELLING: VERSTERKING TWEEDELIJNS RECHTSHULP 
 
Voor rechtzoekenden die een juridisch probleem hebben dat niet (geheel) op andere wijze en via andere 
instanties kan worden opgelost (de ‘eerste lijn’), is bijstand beschikbaar van een sociaal advocaat of 
mediator (de ‘tweede lijn’). Bijstand van een gespecialiseerde dienstverlener in de tweede lijn kan ook 
nodig zijn om rechtsbescherming te bieden. Daarom wordt de kwaliteit van de rechtsbijstandverlening 
aan de rechtzoekende verbeterd, zodat rechtzoekenden kunnen rekenen op deskundige dienstverlening, 
waarmee snel en integraal hulp wordt geboden bij een probleem, gericht op het bereiken van een 
duurzame oplossing. Ook ontvangen rechtsbijstandverleners een vergoeding die blijvend in verhouding 
staat tot de tijdsbesteding in zaken.  
 
Subdoelstelling: Adequate vergoedingen voor rechtsbijstandverleners  
 
Maatregel: periodieke herijking vergoedingen rechtsbijstandverleners  
De eerste herijking van de vergoedingen voor rechtsbijstandverleners na de commissie-Van der Meer 
zal in 2024 in gang worden gezet. Voor deze herijking zal een onafhankelijke commissie worden 
samengesteld die zich zal buigen over de tijdsbesteding per zaakcode in de jaren 2022 en 2023, op basis 
van empirische gegevens van het Kenniscentrum. Op basis daarvan zullen de vergoedingen in overleg 
met de Raad voor Rechtsbijstand waar nodig en mogelijk worden aangepast. Vervolgens zullen de 
vergoedingen periodiek worden doorgelicht. De komende periode wordt de verdere systematiek van 
deze periodieke herijking uitgewerkt samen met de Raad voor Rechtsbijstand. Omdat het rapport van 
de commissie-Van der Meer alweer uit 2017 stamt en een herijking veel tijd kost, is van belang om het 
proces van de eerste herijking alvast te starten zodat deze in 2025 kan plaatsvinden. Het 
Kenniscentrum, gepositioneerd binnen de Raad voor Rechtsbijstand, ontwikkelt daarnaast samen met 
ketenpartners een methodiek die het mogelijk maakt om de urenbestedingen systematisch te gaan 
monitoren. 
 
De forfaitaire vergoedingensystematiek wordt behouden. De vergoedingen die dienstverleners 
ontvingen voor het verlenen van gesubsidieerde rechtsbijstand kwamen lange tijd niet overeen met hun 
tijdsbesteding in zaken. Inmiddels zijn de vergoedingen per 1 januari 2022 aangepast, langs de lijnen 
van de aanbevelingen scenario 1 van de commissie-Van der Meer. In het vernieuwde stelsel wordt een 
systematiek ingevoerd voor periodieke herijking van vergoedingen, zoals aanbevolen door de 
commissie-Van der Meer en is toegezegd aan de Tweede Kamer bij brief van 31 maart 2022 
(Kamerstukken II 2021/22, 31753, nr. 250). Hiermee kunnen de vergoedingen van dienstverleners 
periodiek worden aangepast indien de werklast van rechtsbijstandverleners substantieel is veranderd. 
De bedoeling is dat periodiek wordt getoetst of de vergoedingen in het stelsel nog passen bij het 
uitgangspunt dat een punt gemiddeld overeen moet komen met een uur werk.  
Deze toets vindt plaats op basis van de monitoringsgegevens die worden verzameld op basis van de 
methodiek die het Kenniscentrum momenteel ontwikkelt samen met de ketenpartners. Waar nodig 
worden de vergoedingen aangepast. Dit kan betekenen dat de vergoedingen voor sommige 
rechtsgebieden hoger worden, maar ook dat ze naar beneden kunnen worden bijgesteld, als blijkt dat 
gemiddeld juist minder tijd wordt besteed aan bepaalde zaken. 
 
Maatregel: verruiming van vergoedingen rechtsbijstand bij vervolgverhoren 
De vergoedingen voor rechtsbijstand bij vervolgverhoren van aangehouden volwassen verdachten 
worden verruimd per 1 juli 2023. Grotendeels zal hetzelfde beleid gaan gelden voor jeugdige 
verdachten. Dit wordt zo veel mogelijk geüniformeerd. Daarom is besloten om in A-, B- en C-zaken (C-
zaken vanwege wettelijke belemmeringen enkel in geval van jeugdige verdachten) in geval van 
aanvullende verhoren éénmalig een extra forfaitaire vergoeding van 1,5 punt te verstrekken, ongeacht 
het aantal aanvullende verhoren. Om dit beleid te implementeren in het Besluit vergoedingen 
rechtsbijstand wordt op dit moment een Algemene Maatregel van Bestuur voorbereid. Per
