fase. In de volgende voortgangsrapportage rechtsbijstand zal hierop worden teruggekomen. Zie verder 
ook onder de maatregel “Project samenwerking binnen de balie”. 
 
Maatregel: Subsidieregeling jonge aanwas 
Het opleiden van een advocaat-stagiair is voor veel sociaal advocaten financieel moeilijk haalbaar. De 
subsidieregeling beroepsopleiding sociaal advocaten heeft tot doel om de instroom van advocaat-
stagiaires in het stelsel van gesubsidieerde rechtsbijstand te stimuleren, waardoor het voor sociaal 
advocaten aantrekkelijker wordt om advocaat-stagiaires aan te nemen. Het draagt daarmee bij aan de 
versterking van de sociale advocatuur. 
De subsidieregeling is vanaf 2021 van kracht. Dit voorjaar is het plafond van de opnieuw vastgestelde 
subsidieregeling van 2022 bereikt. Met deze regeling konden de kosten van de beroepsopleiding van 
175 advocaat-stagiairs per subsidieregeling, 350 plekken in totaal, worden gedekt.  
 
De subsidieregeling beroepsopleiding sociaal advocaten wordt vanaf 1 maart 2023 (met terugwerkende 
kracht) verlengd. Zo kunnen de kosten van de beroepsopleiding voor opnieuw 175 advocaat-stagiairs 
het komende jaar worden gedekt. In de opnieuw vast te stellen subsidieregeling zullen ook stagiair-
ondernemers, te weten advocaat-stagiairs die niet in loondienst zijn maar voor eigen rekening en risico 
een eigen praktijk starten, in aanmerking komen voor deze subsidie.  
 
Subdoelstelling: Substantiële maatschappelijke bijdrage gehele advocatuur 
 
Maatregel: doorlopende gesprekken met de beroepsgroep 
Eén van de doelen van het coalitieakkoord is dat een substantiële maatschappelijke bijdrage wordt 
gevraagd van de gehele advocatuur. Om daar invulling aan te geven vinden er doorlopende gesprekken 
met de beroepsgroep. Twee aspecten daarvan worden hieronder belicht. 
 
-Brainstormsessie SJBN 
Onlangs hebben ambtenaren van het ministerie van Justitie en Veiligheid een brainstormsessie 
georganiseerd in samenwerking met Stichting Jonge Balie Nederland. Zij zijn met jonge advocaten in 
gesprek gegaan over de maatschappelijke bijdrage van de advocatuur. Informatie ophalen bij de 
beroepsgroep is erg waardevol voor de verdere ontwikkeling van het beleid op dit gebied. Zoals in het 
plan van aanpak is aangegeven (Kamerstukken II 2022/23, 31753, nr. 269), draagt de maatschappelijke 
bijdrage van de advocatuur bij aan de versterking van de sociale advocatuur. Uit de sessie kwam onder 
andere naar voren dat er nog meer ingezet kan worden op bewustwording van het belang van de 
sociale advocatuur en samenwerking binnen de Balie. Ook de behoefte van de sociale advocatuur aan 
betaalbare toegang tot kennis kwam aan bod; besproken is hoe men vanuit de balie elkaar daarbij kan 
helpen. In het najaar staat een vervolgsessie gepland.  
 
-Project samenwerking binnen de balie 
Sinds 2021 brengt de Nederlandse Orde van Advocaten (NOvA) advocatenkantoren met elkaar in 
contact in het project 'Samenwerking binnen de balie'. De NOvA ondersteunt hen bij het opzetten van 
samenwerkingsverbanden, onder meer door het organiseren van bijeenkomsten waar ideeën vanuit de 
advocaten worden gepresenteerd en geïnteresseerde kantoren aan elkaar worden gekoppeld.  
Het project sluit aan bij het doel uit het coalitieakkoord ten aanzien van de maatschappelijke bijdrage 
van de advocatuur. De NOvA geeft aan dat advocatenkantoren zonder toevoegingspraktijk de laatste 
jaren een steeds grotere bijdrage aan de sociale advocatuur leveren. In het kader van de toegang van 
tot het recht achten deze kantoren dit van belang, nu het stelsel van gefinancierde rechtsbijstand onder 
grote druk staat en veel sociale kantoren het moeilijk hebben (o.a. vanwege uitstroom). Daarnaast zien 
zij ook de voordelen van samenwerking voor hun eigen praktijkvoering. In mei 2023 heeft de NOvA de 
Praktizijns-Sociëteit bereid gevonden om de ideeën van het project Samenwerking binnen de balie 
verder te implementeren en de samenwerking tussen kantoren met en zonder toevoegingspraktijk 
22
