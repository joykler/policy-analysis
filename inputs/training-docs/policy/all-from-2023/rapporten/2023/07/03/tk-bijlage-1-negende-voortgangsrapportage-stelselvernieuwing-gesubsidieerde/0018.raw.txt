is gevraagd of ze verbetermogelijkheden zien in deze fase om zo hoger beroepszaken te verminderen. 
Hier is geen duidelijk antwoord uit voortgekomen omdat het volgens hen buiten hun invloedsfeer ligt. 
Een inhoudelijke kabinetsreactie volgt. De resultaten van het onderzoek krijgt opvolging binnen het 
project Procedeergedrag overheid. 
 
Maatregel: themabijeenkomsten informele geschiloplossing en mediation in het bestuursrecht 
In vervolg op een eerste succesvolle themabijeenkomst over inzet van informele geschiloplossing en 
mediation in het bestuursrecht afgelopen najaar, zijn dit voorjaar drie regionale themabijeenkomsten 
over ditzelfde onderwerp georganiseerd.  
 
Inzet van een informele aanpak, mediationvaardigheden en mediation kunnen onnodige (escalatie 
van) geschillen tussen burger en overheid in het bestuursrecht voorkomen, en daarmee ook 
onnodige procedures. Voor veel gemeenten en uitvoeringsorganisaties is dit nog een nieuwe manier 
van werken en heeft een juridische benadering van geschillen nog de bovenhand. Met de 
themabijenkomst worden zij geÃ«nthousiasmeerd om mogelijkheden voor een meer informele aanpak 
te verkennen.  In de bijeenkomsten presenteerden gemeenten die al veel ervaring hebben met een 
informele aanpak en de inzet van mediation hun werkwijze en resultaten. 
Belangrijk te vermelden is dat mediation binnen een informele aanpak altijd een mogelijk sluitstuk is 
maar zeker geen begin of iets wat altijd onderdeel uitmaakt van informele geschilbeslechting. De 
beste ervaringen worden opgedaan met een informeel en persoonlijk contact op het moment dat er 
een voornemen is tot een negatieve beschikking of op het moment dat er een bezwaar is ingediend.  
Deelnemers aan de sessies uitten de wens dat een vergelijkbare themabijeenkomst ook 
georganiseerd wordt voor bestuurders en management. Hier wordt gehoor aan gegeven. Dit najaar 
volgt een bestuurlijke themabijeenkomst.  
 
Verder heeft zich naar aanleiding van de themabijeenkomsten een gemeente gemeld die mogelijk 
een pilot wil doen met informele aanpak en mediation. Gesprekken hierover zijn nog gaande.  
 
Maatregel: Digitaal bezwarenplatform gemeenten 
Samen met het ministerie van Binnenlandse Zaken en Koninkrijksrelaties wordt een digitaal 
bezwarenplatform ontwikkeld vanuit het perspectief van de burger waarmee burgers bij gemeenten 
digitaal een bezwaar kunnen indienen.  
Het digitaal bezwarenplatform helpt burgers om op een laagdrempelige manier bezwaar te maken 
maar faciliteert en stimuleert ook mogelijkheden voor een informele afhandeling van een geschil voor 
zowel de burger als de bezwaarbehandelaar. 
 
Na een succesvol proof of concept wordt nu een volgende stap gezet in het tot stand brengen van 
een digitaal bezwarenplatform gemeenten. De komende tijd worden in twee gemeenten 
voorbereidende werkzaamheden uitgevoerd voor de ontwikkeling van het platform. Deze 
voorbereidende fase zal ongeveer negen maanden in beslag nemen. Daarna wordt een eerste versie 
van het platform gebouwd in samenwerking met dezelfde twee gemeenten en in de praktijk uitgetest 
om zo ervaring op te doen met het functioneren, tevredenheid van gebruikers (burgers en 
ambtenaren), de kosten en de organisatorische consequenties.  
 
 
 
 
 
 
 
18
