leerdoelen bereiken wil. Of het onderwijs gericht op bevordering van burgerschap herkenbaar is, 
blijkt uit de realisering van de geplande leerstof en aanpak. Of de school de leerresultaten op 
betrouwbare en inzichtelijke wijze in kaart brengt, blijkt uit dat de school over gegevens beschikt 
die een adequaat beeld van de resultaten geven, zodanig dat beoordeeld kan worden of de school 
haar leerdoelen realiseert.  
 
Ad 2) en 3) Standaarden Basisvaardigheden, Veiligheid, Schoolklimaat (OP0, VS1, VS2): 
De inspectie stelt vast of het onderwijs gericht is op bevordering van basiswaarden en sociale en 
maatschappelijke competenties, en uitgaat van het uitgangspunt van gelijke behandeling van 
gelijke gevallen. Of het onderwijs gericht is op basiswaarden blijkt uit aandacht voor bevordering 
van kennis van, respect voor en handelen vanuit basiswaarden (zie B). Of het onderwijs gericht is 
op ontwikkeling van sociale en maatschappelijke competenties blijkt uit aandacht van de school 
voor de competenties die de leerling in staat stellen deel uit te maken van en bij te dragen aan de 
pluriforme, democratische samenleving. De school kan hier eigen keuzes maken. Daarnaast zijn er 
de kerndoelen op het sociale en maatschappelijke domein. Scholen geven bij de vormgeving van 
aanbod en aanpak blijk van inzicht in de leerlingenpopulatie en de leefwereld van de leerlingen. 
 
Ad 4) Standaarden Pedagogisch-didactisch handelen, Veiligheid en Schoolklimaat (OP3, VS1, VS2): 
De inspectie stelt vast of het bestuur zorg draagt voor een schoolklimaat dat in overeenstemming 
is met de basiswaarden, waarin leerlingen oefenmogelijkheden wordt geboden en voor een veilig, 
inclusief schoolklimaat waarin allen zich geaccepteerd voelen. Of wordt gezorgd voor bedoeld 
schoolklimaat blijkt uit uitvoering van beleid waardoor het bestuur daarin inzicht heeft en zo nodig 
verbeteringen realiseert. Of het schoolklimaat in overeenstemming is met basiswaarden blijkt uit 
het voorleven van basiswaarden en de afwezigheid van strijdigheid met basiswaarden. Of het 
schoolklimaat leerlingen oefenmogelijkheden biedt, blijkt uit situaties waarin leerlingen worden 
gestimuleerd met basiswaarden te oefenen. Of sprake is van een veilig, inclusief schoolklimaat 
blijkt uit informatie die inzicht geeft in de mate waarin leerlingen en personeel zich geaccepteerd 
voelen. 
 
Via de standaarden voor kwaliteitszorg van bestuur en school (standaarden SKA1-3; BKA1-3) 
beoordeelt de inspectie tenslotte of het onderwijs aan de wettelijke eisen voldoet en het bestuur 
haar zorgplicht hieromtrent realiseert (standaarden SKA1-3; BKA1-3).  
 
B. Basiswaarden van de democratische rechtsstaat 
 
Bevordering van basiswaarden vormt een belangrijk aspect van de wettelijke 
burgerschapsopdracht. Basiswaarden van de democratische rechtsstaat (hierna: basiswaarden) 
weerspiegelen de algemene, breed erkende essentiële waarden waarop onze democratische manier 
van samenleven is gebaseerd. Ze zijn breed gelegitimeerd, verankerd in de nationale en 
internationale rechtsorde en neergelegd in onder meer de Nederlandse Grondwet en de Universele 
Verklaring van de Rechten van de Mens. Basiswaarden zijn kort gezegd basale, minimale en breed 
onderschreven waarden die de democratische rechtsstaat schragen. 
 
De basiswaarden waarom het in het onderwijs gaat, zijn vastgelegd en uitgewerkt in het wettelijk 
kader in de gewijzigde burgerschapsopdracht in de onderwijswetten voor funderend onderwijs 
(Gewijzigd voorstel van wet, 17 november 2020. Tweede Kamer der Staten-Generaal, vergaderjaar 
2020-2021, 35 352 nr. 2; Memorie van toelichting en Nota naar aanleiding van het verslag, 
Tweede Kamer der Staten-Generaal, vergaderjaar 2019–2020, 35 352 nr. 3 en nr. 6). Die 
uitwerking vormt het (hiertoe begrensde) uitgangspunt voor het inspectietoezicht op basiswaarden. 
De navolgende uitwerking en formuleringen zijn aan dit wettelijk kader ontleend.  
 
Basiswaarden van de democratische rechtsstaat 
Het respect voor de menselijke waardigheid zonder onderscheid des persoons staat aan de basis 
van de drie basiswaarden van de democratische, pluriforme en Nederlandse rechtsstaat: vrijheid, 
gelijkwaardigheid en solidariteit. De basiswaarde vrijheid wordt bevorderd door aandacht voor 
vrijheid van meningsuiting en autonomie. Gelijkwaardigheid wordt bevorderd in de vorm van het 
gelijkheidsbeginsel en het afwijzen van discriminatie. Solidariteit wordt bevorderd door 
verdraagzaamheid, begrip en verantwoordelijkheidsbesef en het afwijzen van onverdraagzaamheid.  
Onderzoekskader 2021 voortgezet onderwijs – Versie per 1 augustus 2023
