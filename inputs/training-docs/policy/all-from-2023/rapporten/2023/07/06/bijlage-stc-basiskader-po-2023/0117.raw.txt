 Artikel 8, eerste lid, WPO: Het onderwijs is afgestemd op de voortgang in de ontwikkeling 
van leerlingen en zij kunnen een ononderbroken ontwikkelingsproces doorlopen. Voor deze 
‘ononderbroken ontwikkeling’ is het nodig dat het onderwijs aansluit bij het 
ontwikkelingsniveau van de leerling. 
 Artikel 8, derde lid, WPO: Het onderwijs bevordert actief burgerschap en sociale cohesie 
(kennis en respect voor basiswaarden en de ontwikkeling van sociale en maatschappelijke 
competenties).  
 Artikel 12, tweede en derde lid, WPO: De school heeft haar beleid over het pedagogisch-
didactisch handelen in het schoolplan geformuleerd. Het beleid over het pedagogisch-
didactisch handelen is zichtbaar in het dagelijks handelen van de leraren.  
OP4. Onderwijstijd 
De leerlingen krijgen voldoende tijd om zich het aanbod eigen te maken. 
Basiskwaliteit 
De school biedt een programma aan dat voldoet aan de wettelijk verplichte onderwijstijd. De 
school stelt vast welke activiteiten onder de onderwijstijd vallen. De school plant de 
onderwijsactiviteiten weloverwogen over het schooljaar en deze worden uitgevoerd onder 
verantwoordelijkheid van bevoegde leraren. 
 
De school verdeelt de tijd zo over de vakken dat leerlingen in staat zijn het verplichte 
onderwijsprogramma tot zich te nemen. De school heeft beleid om ongeoorloofd verzuim en 
voortijdig schoolverlaten van leerlingen tegen te gaan, zodat ook op leerlingniveau gestreefd 
wordt de onderwijstijd te behalen. 
 
De school maakt, zo nodig, volgens de wettelijke voorschriften gebruik van de mogelijkheden 
om, in het belang van de individuele leerling, af te wijken van de verplichte onderwijstijd 
en/of van de mogelijkheid om een leerling een deel van de onderwijstijd door te laten brengen 
op een andere school. 
Aanvullende ambities 
 Zijn er aanvullende ambities voor de onderwijstijd en (hoe) worden deze gerealiseerd? 
Wettelijke vereisten 
 Artikel 8, zevende lid, WPO: De school verzorgt minimaal het wettelijk verplichte aantal 
uren onderwijs en zorgt ervoor dat de leerlingen in beginsel binnen acht aaneensluitende 
schooljaren de school kunnen doorlopen.  
 Artikel 8, tiende lid, WPO jo. Beleidsregel inzake het instemmen met afwijking 
onderwijstijd WPO: Voor het afwijken van de onderwijstijd vraagt het bestuur in bepaalde 
gevallen instemming van de inspectie.  
 Artikel 13, eerste lid, onder d, WPO: In de schoolgids moet de wijze waarop de verplichte 
onderwijstijd wordt benut worden vermeld. 
 Artikel 13, eerste lid, sub k, WPO: De school heeft haar verzuimbeleid opgenomen in de 
schoolgids. 
 Artikel 15 WPO jo. artikel 4.1 Inrichtingsbesluit WPO: Als een leerling een deel van het 
onderwijsprogramma onderwijs ontvangt op een andere school en het bestuur voldoet aan 
de voorwaarden daarvoor, dan telt die tijd mee voor het aantal uren onderwijs dat de 
leerling ten minste moet ontvangen.  
 Artikel 32, vijfde lid, WPO: Leraren die voldoen aan de vereisten van artikel 3 WPO 
verzorgen het onderwijs.  
OP6. Afsluiting  
De afsluiting van het onderwijs verloopt zorgvuldig.  
Onderzoekskader 2021 voorschoolse educatie en primair onderwijs – Geldig per 1 augustus 
2023
