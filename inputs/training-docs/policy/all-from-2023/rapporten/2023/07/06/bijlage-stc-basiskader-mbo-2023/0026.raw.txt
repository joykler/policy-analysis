Het bestuur verantwoordt zich daarbij ten minste over het onderwijsaanbod, het 
onderwijsleerproces, de manier van afsluiten en diplomeren en het financieel beheer. De 
reflectie op de uitkomsten van de evaluatie geeft alle lagen van de organisatie, intern toezicht 
en de medezeggenschap voldoende inzicht in de effectiviteit van de besturing en uitvoering. Het 
bestuur analyseert en beoordeelt de uitkomsten van de evaluatie en verantwoording. 
Vervolgens verwerkt het bestuur deze wanneer nodig in bijstelling van ambities, 
(verbeter)doelen en beleid of nieuwe ambities zodat de opbrengst van de dialoog bijdraagt aan 
ontwikkeling en verbetering van het onderwijs en de sturing daarop. Het bestuur organiseert 
ook de dialoog hierover met interne en externe belanghebbenden, waarbij in elk geval 
studenten, personeel, het regionale bedrijfsleven en de interne toezichthouder zijn betrokken. 
Het bestuur werkt bovendien actief samen met andere partijen aan doelen die het bestuurlijk 
belang overstijgen en de kernfuncties raken. 
Aanvullende ambities 
 Zijn er aanvullende ambities voor de evaluatie, verantwoording en dialoog en (hoe) worden 
deze gerealiseerd? 
Wettelijke vereisten 
 Artikel 1.3.6, eerste lid, WEB: Het bestuur betrekt bij de beoordeling van de 
onderwijskwaliteit ten minste het oordeel van studenten en betrekt daarbij ook 
onafhankelijke en deskundigen en belanghebbenden.  
 Artikel 1.3.6, tweede lid, WEB: Het bestuur maakt regelmatig een openbaar verslag over de 
beoordeling van de uitkomsten van de beoordeling bedoeld in het eerste lid, en van het 
voorgenomen beleid in het licht van de uitkomsten.  
 Artikel 1.3.6, tweede lid, WEB: Het verslag over de kwaliteit van de examens wordt jaarlijks 
openbaar gemaakt.  
 Artikel 2.5.3 WEB: Het bestuur stelt jaarlijks een jaarrekening op. 
 Artikel 2.5.3, vijfde lid, WEB, jo. Artikel 3, onderdeel b RJO: Het bestuur maakt het 
jaarverslag openbaar. Bij ministeriële regeling kunnen nadere voorschriften worden 
gegeven over de wijze en het tijdstip waarop openbaarmaking van het jaarverslag 
plaatsvindt. 
 Artikel 2.5.4, eerste lid, WEB: Het bestuur neemt in het bestuursverslag informatie op over 
schorsing en verwijdering van studenten en verantwoordt zich over de omgang met een 
branchecode voor goed bestuur. Artikel 2.5.4 WEB en artikel 1 en artikel 3, sub f, RJO: Het 
bestuur informeert jaarlijks interne en externe belanghebbenden over het gevoerde en 
voorgenomen beleid en de uitkomsten van het gevoerde beleid. 
 Artikel 2.5.4 WEB en artikel 4, vierde lid, RJO: Het bestuur maakt jaarlijks een 
bestuursverslag waarin naast de resultaten van het financieel beleid ook verantwoording 
wordt gegeven over toekomstige ontwikkelingen van het onderwijs. 
 Artikel 3, onderdeel f2 RJO: het bestuur neemt, indien het publieke eigen vermogen boven 
de signaleringswaarde uitstijgt, een toelichting in het bestuursverslag op.  
 Artikel 3.1.4, zevende lid WEB: De raad van toezicht stelt de studentenraad en de 
ondernemingsraad van de instelling ten minste tweemaal per jaar in de gelegenheid overleg 
met hem te voeren. 
 Artikel 8a.1.4, WEB: Het bestuur zorgt ervoor dat binnen de instelling een volwaardige, 
goed functionerende en effectieve medezeggenschap plaats kan vinden waarbij ten minste 
wordt voldaan aan de bij wet bepaalde eisen. 
 Artikel 8a.2.1, derde lid, WEB: De studentenraad ontvangt tijdig alle inlichtingen van het 
bestuur om zijn taak te kunnen vervullen.  
 Artikel 8a.2.1, vierde lid, WEB: Het bestuur draagt zorg voor de voorzieningen die de 
studentenraad voor de vervulling van zijn taak redelijkerwijs nodig heeft. 
 Artikel 8a.2.2, derde lid, WEB: Het bestuur heeft instemming nodig van de studentenraad 
bij de in de wet genoemde voorgenomen beslissingen.  
 Artikel 8a.2.2, vierde lid, WEB: Het bestuur vraagt de studentenraad vooraf om advies over 
de in de wet genoemde voorgenomen beslissingen. 
Onderzoekskader 2021 middelbaar beroepsonderwijs – Versie per 1 augustus 2023 26
