Normering 
Bij een onderzoek op schoolniveau trekken we op basis van onze oordelen op de standaarden een 
conclusie over de kwaliteit van het onderwijs volgens de beslisregels uit hoofdstuk 6. Omdat voor 
de resultaten van leerlingen van een praktijkschool geen normen beschikbaar zijn, gelden daarmee 
de beslisregels voor scholen waarvan de resultaten niet te beoordelen zijn (paragraaf 6.5.2).  
 
Bijlage 2 bevat het volledige waarderingskader voor het praktijkonderwijs. 
9.3.3 Werkwijze  
De werkwijze van het toezicht is zoals beschreven in hoofdstuk 7. 
 
9.4 Eerste opvang anderstaligen 
9.4.1 Inleiding 
Kinderen die vanuit het buitenland naar Nederland komen en die het Nederlands nog onvoldoende 
beheersen om regulier voortgezet onderwijs te volgen, kunnen terecht in de zogeheten eerste 
opvang anderstaligen (eoa). Het gaat onder andere om asielzoekers, vluchtelingen, kinderen die 
naar Nederland zijn gekomen in het kader van gezinsherenigingen en arbeidsmigranten (ook wel 
minderjarige vreemdelingen). De verblijfsduur van leerlingen op de eoa is in principe twee jaar. 
Daarna stromen zij door naar het regulier voortgezet onderwijs of een vervolgopleiding.  
 
Er zijn eoa’s die een eigen vestigings- of BRIN-nummer hebben, maar de meeste eoa’s zijn 
gekoppeld aan een onderwijssoort of afdeling van een school voor voortgezet onderwijs.  
 
Het toezicht op de eerste opvang anderstaligen maakt integraal onderdeel uit van het toezicht op 
scholen voor voortgezet onderwijs. De werkwijze zoals in dit onderzoekskader staat beschreven is 
dan ook van toepassing.  
9.4.2 Aanpassingen waarderingskader en normering  
De aanpassingen in het waarderingskader betreffen de volgende standaarden: 
 De standaard Aanbod is aangepast. Leerlingen in een eoa volgen een intensief programma 
om Nederlands te leren en worden voorbereid op instroom in het reguliere onderwijs.  
 De standaard Zicht op ontwikkeling en begeleiding is aangepast, omdat voor anderstalige 
leerlingen andere ontwikkeldoelen gelden en afstemming op onderwijsbehoeften anders 
verloopt dan in het reguliere voortgezet onderwijs. 
 De standaard Pedagogisch-didactisch handelen is aangepast, omdat het hier specifiek  
(ortho)pedagogisch-didactisch handelen voor nieuwkomers betreft. 
 De standaard Afsluiting is aangepast, omdat bij het onderwijs aan anderstaligen soms 
sprake is van een overgang naar het regulier voortgezet onderwijs, maar veel vaker van de 
afsluiting van de voortgezet onderwijsloopbaan en een overgang naar het middelbaar 
beroepsonderwijs. 
 De standaard Resultaten is aangepast, omdat er geen normen zijn voor anderstaligen. In 
plaats daarvan wordt gekeken naar de eigen streefdoelen.  
 
De wettelijke vereisten voor het schoolplan, de schoolgids en de medezeggenschap gelden alleen 
voor de moederschool als de eerste opvang anderstaligen verbonden is aan een afdeling van een 
school voor voortgezet onderwijs. In de betreffende documenten en regelingen moet de eoa wel 
geadresseerd worden. 
 
Normering 
Bij een onderzoek op eoa’s met een eigen vestigings- of BRIN-nummer trekken we op basis van 
onze oordelen op de standaarden een conclusie over de kwaliteit van het onderwijs volgens de 
beslisregels uit hoofdstuk 6. Omdat voor de resultaten van leerlingen in een eoa geen normen 
Onderzoekskader 2021 voortgezet onderwijs – Versie per 1 augustus 2023
