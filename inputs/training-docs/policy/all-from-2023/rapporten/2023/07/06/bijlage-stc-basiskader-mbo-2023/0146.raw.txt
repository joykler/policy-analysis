De bestemming van de studenten na het (gediplomeerd) verlaten van de opleiding is bekend en 
voldoet ten minste aan de verwachtingen van de opleiding. 
Basiskwaliteit 
De opleiding betrekt de ontwikkelingen op de (regionale) arbeidsmarkt bij het beleid en de 
uitvoering daarvan. Zij beschikt over gegevens over het vervolg van de loopbaan van studenten 
die de opleiding (voortijdig of) met een diploma hebben verlaten. Daarbij kan het gaan om de 
overstap naar vervolgonderwijs (mbo of hbo), een plek op de arbeidsmarkt dan wel een passend 
vervolg voor studenten met een specifieke onderwijsbehoefte.  
 
Gezien de relatie tussen vervolgsucces en de onderwijskwaliteit mag in het kader van de 
kwaliteitszorg verder van de opleiding worden verwacht dat zij hier inzicht in heeft en beleid op 
voert. 
Het vervolgsucces voldoet ten minste aan de verwachtingen van de opleiding in relatie tot de 
gemiddelde landelijke resultaten van vergelijkbare opleidingen en de situatie op de regionale 
arbeidsmarkt. 
Aanvullende ambities 
 Zijn er aanvullende ambities voor het vervolgsucces en (hoe) worden deze gerealiseerd? 
Wettelijke vereisten 
 Artikel 1.3.1, sub c, WEB BES, jo. artikel 7.1.2, tweede lid, WEB: Kennis van de (regionale) 
arbeidsmarkt is noodzakelijk om aspirant-studenten over het arbeidsmarktperspectief van de 
opleiding te kunnen informeren en loopbaanoriëntatie en -begeleiding te kunnen bieden.  
 Artikel 1.3.2, eerste lid, WEB BES: Het bestuur zorgt voor onderwijs van voldoende kwaliteit. 
 Artikel 1.3.2, eerste lid, artikel 2.1.1, tweede lid, sub d, artikel 1.3.1, sub b, WEB BES: Het 
bestuur zorgt voor doelmatige leerwegen en zorgt ervoor dat een beroepsopleiding alleen 
wordt aangeboden als er na beëindiging van de opleiding voldoende arbeidsmarktperspectief 
is voor de studenten. 
 Artikel 1.3.2, tweede en derde lid, WEB BES: Het bestuur richt een stelsel van kwaliteitszorg 
voor de instelling in en draagt er in dat verband zorg voor dat zo veel mogelijk in 
samenwerking met andere instellingen wordt voorzien in een regelmatige beoordeling van de 
kwaliteit van het onderwijs. 
 
KWALITEITSGEBIED STUREN, KWALITEITSZORG EN AMBITIE (SKA) 
SKA1. Visie, ambities en doelen  
De opleiding heeft een gedragen visie op goed onderwijs, heeft daarvoor ambities en doelen en 
stuurt op het behalen daarvan. 
Basiskwaliteit  
De opleiding heeft, als onderdeel van het stelsel van kwaliteitszorg, een gedragen visie, 
ambities en doelen gericht op goed onderwijs. De opleiding stuurt systematisch op de doelen 
om de beoogde resultaten te behalen.  
 
De opleiding sluit haar visie, ambities en doelen aan op die van het bestuur, op de resultaten 
van eerdere evaluaties en op bevindingen uit de interne en externe dialoog. De opleiding richt 
voorwaarden in om de onderwijskundige ambities en doelen te bereiken. Daarbij is de interne 
verantwoordelijkheidsverdeling duidelijk.  
Aanvullende ambities  
 Zijn er aanvullende ambities in relatie tot de visie en doelen en (hoe) worden deze 
gerealiseerd? 
Wettelijke vereisten  
Onderzoekskader 2021 middelbaar beroepsonderwijs – Versie per 1 augustus 2023 146
