 Artikel 8, derde lid, WPO: Het onderwijs bevordert actief burgerschap en sociale cohesie op 
doelgerichte en samenhangende wijze, richt zich onder andere op het bijbrengen van respect 
voor en kennis van de basiswaarden en het ontwikkelen van sociale en maatschappelijke 
competenties. 
 Artikel 8, lid 3a, WPO: Het bestuur draagt zorg voor een schoolcultuur die in 
overeenstemming is met de basiswaarden van de democratische rechtsstaat, en creëert een 
omgeving waarin leerlingen worden gestimuleerd actief te oefenen met de omgang met deze 
waarden. 
 
KWALITEITSGEBIED ONDERWIJSRESULTATEN (OR) 
39
OR1. Resultaten 
De school behaalt met haar leerlingen leerresultaten die ten minste in overeenstemming zijn 
met de gestelde streefniveaus. 
Beschrijving 
De cognitieve eindresultaten liggen op het niveau dat op grond van de kenmerken van de 
leerlingenpopulatie mag worden verwacht. Dit betekent dat de school kan aantonen dat de 
eindresultaten op de kernvakken Nederlandse taal en rekenen/wiskunde voldoen aan de door 
de school gestelde ambitieuze streefniveaus.  
 
Voor de leerlingen die verplicht zijn de doorstroomtoets te maken, onderbouwt de school de 
resultaten bij de kernvakken Nederlandse taal en rekenen/wiskunde met behulp van de 
resultaten op de doorstroomtoets. 
 
 Eisen die samenhangen met (aanvullende) ambities 
 Artikel 2 WPO: De school bereidt de leerlingen voor op het vervolgonderwijs.  
 Artikel 8, eerste lid, WPO: Het onderwijs is afgestemd op de voortgang in de ontwikkeling 
van leerlingen en zij kunnen een ononderbroken ontwikkelingsproces doorlopen.  
 Artikel 9, elfde lid, WPO: Het onderwijs neemt de referentieniveaus van taal en rekenen als 
uitgangspunt. 
 Artikel 45b en 45c WPO en Beleidsregel ontheffingsgronden doorstroomtoets: De wet schrijft 
voor welke toetsen in het primair onderwijs verplicht moeten worden afgenomen en in welke 
gevallen het bestuur kan beslissen dat een leerling geen doorstroomtoets hoeft af te leggen. 
Artikel 3.1 Inrichtingsbesluit WPO: In het ontwikkelingsperspectief is informatie opgenomen 
over de begeleiding die de leerling wordt geboden, naar welke onderwijssoort in het 
voortgezet onderwijs of uitstroomprofiel van het voortgezet speciaal onderwijs de leerling 
naar verwachting zal uitstromen, en over de belemmerende en de bevorderende factoren die 
van invloed zijn op het onderwijs aan de leerling. 
 Artikel 40a, vijfde lid, WPO: Voor iedere leerling wordt een ontwikkelingsperspectief 
opgesteld. 
OR2. Sociale en maatschappelijke competenties 
De leerlingen behalen sociale en maatschappelijke competenties op het niveau dat ten minste 
in overeenstemming is met de verwachtingen van het vervolgonderwijs en de maatschappij. 
Basiskwaliteit 
De school heeft een goed beeld van de kenmerken van haar leerlingenpopulatie en heeft 
ambitieuze verwachtingen over het niveau dat de leerlingen voor de sociale en 
                                                 
39
 In de komende periode ontwikkelen wij een resultatenmodel voor het speciaal basisonderwijs om te komen 
tot een beoordeling van de leerresultaten aan het einde van het speciaal basisonderwijs. Hierover voeren wij 
overleg met het veld. 
Onderzoekskader 2021 voorschoolse educatie en primair onderwijs – Geldig per 1 augustus 
2023
