uit aan zijn in- en externe belanghebbenden over zijn doelen en de resultaten van de 
opleidingen. De verantwoording in het jaarverslag is betrouwbaar en (de inhoud van) het 
jaarverslag voldoet aan de wettelijke vereisten.  
 
Het bestuur verantwoordt zich daarbij ten minste over het onderwijsaanbod, het 
onderwijsleerproces, de manier van toetsen en examineren en het financieel beheer, onder 
meer op het gebied van de basisvaardigheden taal, rekenen en burgerschap. De reflectie op de 
uitkomsten van de evaluatie geeft alle lagen van de organisatie, intern toezicht en de 
medezeggenschap voldoende inzicht in de effectiviteit van de besturing en uitvoering. Het 
bestuur analyseert en beoordeelt de uitkomsten van de evaluatie en verantwoording. 
Vervolgens verwerkt het bestuur deze wanneer nodig in bijstelling van ambities, 
(verbeter)doelen en beleid of nieuwe ambities zodat de opbrengst van de dialoog bijdraagt aan 
ontwikkeling en verbetering van het onderwijs en de sturing daarop. Het bestuur organiseert 
ook de dialoog hierover met interne en externe belanghebbenden, waarbij in elk geval 
leerlingen, personeel, het regionale bedrijfsleven en de interne toezichthouder zijn betrokken. 
Het bestuur werkt bovendien actief samen met andere partijen aan doelen die het bestuurlijk 
belang overstijgen en de kernfuncties raken. Zo komt het bestuur de afspraken uit het 
ondersteuningsplan van het samenwerkingsverband passend onderwijs na en verantwoordt zich 
hierover. 
Aanvullende ambities 
 Zijn er aanvullende ambities voor de evaluatie, verantwoording en dialoog en (hoe) worden 
deze gerealiseerd? 
Wettelijke vereisten 
 Artikel 1 en artikel 3, sub f, RJO jo. artikel 5.46 WVO 2020: Het bestuur informeert jaarlijks 
interne en externe belanghebbenden over het gevoerde en voorgenomen beleid en over de 
uitkomsten van het gevoerde beleid. 
 Artikel 3, onderdeel f2, RJO: het bestuur neemt, indien het publieke eigen vermogen boven 
de signaleringswaarde uitstijgt, een toelichting in het bestuursverslag op.  
 Artikel 4, vierde lid, RJO jo. artikel 5.46 WVO  2020: Het bestuur maakt jaarlijks een 
jaarverslag waarin naast de resultaten van het financieel beleid ook verantwoording wordt 
gegeven over toekomstige ontwikkelingen van het onderwijs. 
 Artikel 8 WMS: De (gemeenschappelijke) medezeggenschapsraad ((G)MR) ontvangt tijdig 
alle inlichtingen van het bestuur die redelijkerwijs nodig zijn om zijn taak te kunnen 
vervullen en ontvangt in elk geval bepaalde in de wet beschreven informatie.  
 Artikel 10 WMS: In bepaalde gevallen heeft het bevoegde gezag voorafgaand instemming 
van de (G)MR nodig voor besluiten die op dat geval betrekking hebben (bijvoorbeeld bij 
verandering van de onderwijskundige doelstellingen van de school).  
 Artikel 11 WMS: Het bestuur moet de (G)MR vooraf in de gelegenheid stellen om te 
adviseren over besluiten bij bepaalde aangelegenheden (bijvoorbeeld vaststelling of 
wijziging van de hoofdlijnen van het meerjarig financieel beleid voor de school). 
 Artikel 12 WMS: Het bestuur heeft voorafgaande instemming nodig van het personeelsdeel 
van de (G)MR bij besluiten bij bepaalde aangelegenheden (bijvoorbeeld bij de vaststelling 
of wijziging van de samenstelling van de formatie). 
 Artikel 14 WMS: Het bestuur heeft voorafgaande instemming nodig van het ouder- en 
leerlingdeel van de (G)MR over bepaalde besluiten (bijvoorbeeld bij de vaststelling van de 
schoolgids). 
 Artikel 2.87 en artikel 2.91 WVO 2020: Het bestuur zorgt voor de kwaliteit van het 
onderwijs op de scholen via een stelsel van kwaliteitszorg. Dat houdt onder andere in dat er 
regelmatig wordt geëvalueerd of deze doelen worden gehaald. 
 Artikel 3.2, eerste lid, en artikel 5.46, eerste lid, onder a, WVO 2020: Het bestuur dient een 
code Goed Bestuur te hanteren en verantwoordt zich over eventuele afwijkingen in het 
jaarverslag.  
 Artikel 3.3 WVO 2020: De interne toezichthouder houdt toezicht op de uitvoering van de 
taken en de uitoefening van de bevoegdheden door het uitvoerend deel van het bestuur, 
Onderzoekskader 2021 voortgezet onderwijs – Versie per 1 augustus 2023
