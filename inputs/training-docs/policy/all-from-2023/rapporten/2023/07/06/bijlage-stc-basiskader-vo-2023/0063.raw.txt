beschikbaar zijn, gelden daarmee de beslisregels voor scholen waarvan de resultaten niet te 
beoordelen zijn (paragraaf 6.5.2).  
 
Voor eoa’s die gekoppeld zijn aan een onderwijssoort of afdeling van een school voor voortgezet 
onderwijs beoordelen we ook de standaarden zoals vermeld in de bijlage. Het bestuur van de 
school voor voortgezet onderwijs is verantwoordelijk voor de onderwijskwaliteit op de eoa. Zo 
nodig geven we herstelopdrachten aan het bestuur.  
 
Bijlage 3 bevat het volledige waarderingskader eoa’s. 
9.4.3 Werkwijze  
De werkwijze van het toezicht is zoals beschreven in hoofdstuk 7. 
 
9.5 Internationaal georiënteerd voortgezet onderwijs 
9.5.1 Inleiding 
Internationaal georiënteerd voortgezet onderwijs (igvo) is toegankelijk voor leerlingen die: 
 een andere dan de Nederlandse nationaliteit bezitten en van wie ten minste een van de 
ouders, voogden of verzorgers voor een tijdelijke periode in Nederland of een grensgebied 
van Nederland werkzaam is; 
 de Nederlandse nationaliteit bezitten en twee jaar of langer in het buitenland onderwijs 
hebben genoten omdat ten minste een van de ouders, voogden of verzorgers voor een 
bepaalde tijd in het buitenland werkzaam was;  
 de Nederlandse nationaliteit bezitten, van wie ten minste een van de ouders, voogden of 
verzorgers blijkens een schriftelijke verklaring van de werkgever binnen twee jaar na het 
tijdstip van toelating voor ten minste twee jaar in het buitenland werkzaam zal zijn, en die 
in deze periode bij die ouder, voogd of verzorger zal wonen; 
 een geschikte vooropleiding (havo 5 of vwo 4 succesvol afgerond) hebben doorlopen en 
voldoende kennis van de Engelse taal hebben.  
 
De inspectie houdt bij het igvo, in alle gevallen een afdeling of nevenvestiging van een reguliere 
(Nederlandstalige) school, toezicht op de bekostigingseisen en de aanvullende regels voor 
internationaal georiënteerd voortgezet onderwijs (Beleidsregel IGVO 2010).  
9.5.2 Aanpassingen waarderingskader en normering 
In principe gebruiken we bij de beoordeling van het igvo het reguliere waarderingskader voor het 
voortgezet onderwijs. Gezien de specifieke situatie en het karakter van de internationale afdelingen 
zijn onderstaande standaarden aangepast:  
 De standaard Aanbod is aangepast, omdat deze scholen met een ander curriculum werken.  
 De standaard Zicht op ontwikkeling en begeleiding is veranderd, omdat door het ontbreken 
van internationaal georiënteerd praktijkonderwijs en speciaal onderwijs soms aanvullende 
externe begeleiding nodig is. 
 De standaard Afsluiting kent enkele wijzigingen, omdat de afsluiting van het onderwijs op 
een andere manier verloopt. 
 De standaard Resultaten is aangepast, omdat de resultaten vanwege het niet-afnemen van 
de Nederlandse eindexamens en veel tussentijdse in- en uitstroom niet te beoordelen zijn.  
Daarnaast gelden er enkele aanpassingen in de overige wettelijke vereisten. De belangrijkste is de 
ouderbijdrage. Toelating tot de internationale afdeling is namelijk afhankelijk van de voldoening 
van deze bijdrage. Het bestuur bepaalt de hoogte van deze ouderbijdrage. 
 
Normering 
Voor het eindoordeel worden de beslisregels gevolgd, zoals beschreven in hoofdstuk 6. Omdat voor 
de resultaten van leerlingen in een igvo geen normen beschikbaar zijn, gelden daarmee de 
beslisregels voor scholen waarvan de resultaten niet te beoordelen zijn (paragraaf 6.5.2). 
Onderzoekskader 2021 voortgezet onderwijs – Versie per 1 augustus 2023 
63
