 Artikel 8a.2.2, derde lid, sub k, WEB: De deelnemersraad heeft instemmingsbevoegdheid 
met betrekking tot voorgenomen beslissingen van het bestuur ten aanzien van regels op het 
gebied van veiligheid, gezondheid en welzijn voor zover deze de deelnemers betreffen. 
 
KWALITEITSGEBIED BORGING EN AFSLUITING (BA) 
BA1. Borging diplomering (alleen voor vavo) 
De examencommissie borgt deugdelijke diplomering. 
Basiskwaliteit 
Het onafhankelijk en deskundig functioneren van de examencommissie is voldoende 
gewaarborgd door het bestuur. 
 
De examencommissie stelt op objectieve en deskundige wijze vast of een leerling voldoet aan de 
voorwaarden voor het verkrijgen van een diploma of een certificaat. Zij bewaakt, monitort en 
analyseert de kwaliteit van de processen die hieraan ten grondslag liggen. Hierdoor zijn het 
niveau, de complexiteit en de inhoud van de door de leerling geleverde prestaties, afgestemd op 
de examenprogramma’s geborgd.  
 
De examencommissie borgt in alle fasen van de afsluiting en diplomering de deskundigheid van 
de betrokken personen.  
 
De examencommissie bewaakt op cyclische wijze haar eigen werkwijze en kwaliteit met 
betrekking tot de borging van de afsluiting en diplomering en certificering voor de opleidingen 
waarvoor zij verantwoordelijk is. Zij geeft betekenis aan de uitkomsten hiervan en acteert 
hierop. Hierbij betrekt zij eventueel onafhankelijke deskundigen. In voorkomende gevallen 
worden verbetermaatregelen genomen en wordt toegezien op de realisatie ervan. Hierover wordt 
jaarlijks verslag gedaan.  
 
De examencommissie borgt de kwaliteit van het PTA en van het examenreglement. Tevens geeft 
zij op deugdelijke gronden vrijstellingen voor examenonderdelen.  
Aanvullende ambities 
 Zijn er aanvullende ambities voor de borging van de diplomering en (hoe) worden deze 
gerealiseerd? 
Wettelijke vereisten  
 Artikel 1.3.6, tweede lid, WEB: Openbaarmaking van een jaarverslag waarin de beoordeling 
en het voorgenomen beleid op grond van die beoordeling omtrent de kwaliteit van de 
examinering zijn opgenomen. 
 Artikel 2.51, derde lid, WVO 2020: De directeur en de examinatoren van de school nemen 
onder verantwoordelijkheid van het bestuur het (deel)eindexamen af. De directeur van de 
school wijst een personeelslid aan als secretaris van het eindexamen; deze is ook secretaris 
van de deeleindexamens. 
 Artikel 2.54 WVO 2020: De minister stelt examenprogramma’s vast waarin de examenstof 
voor het schoolexamen en het centraal examen is vastgelegd. 
 Artikel 2.54 en 2.57 WVO 2020, artikel 3.1 t/m 3.7 Uitvoeringsbesluit WVO 2020 en artikel 
3.64 en 3.65 WVO 2020: De examencommissie gaat pas over tot het afgeven van 
vrijstellingen en/of diploma’s of certificaten, als de student voldoet aan de vereisten.  
 Artikel 7.4.5, derde lid, jo. artikel 7.4.11, tweede lid, WEB: Het bestuur zorgt ervoor dat het 
onafhankelijk en deskundig functioneren van de examencommissie is geborgd. 
 Artikel 7.4.5a WEB: De examencommissie heeft minimaal een aantal taken, waaronder het 
op een objectieve en deskundige manier vaststellen of een deelnemer voldoet aan de 
voorwaarden voor een diploma. 
Onderzoekskader 2021 voortgezet onderwijs – Versie per 1 augustus 2023
