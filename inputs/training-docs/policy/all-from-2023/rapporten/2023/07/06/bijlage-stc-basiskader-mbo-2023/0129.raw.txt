De bestemming van de leerlingen na het (gediplomeerd) verlaten van de opleiding is bekend en 
voldoet ten minste aan de verwachtingen van de opleiding. 
Basiskwaliteit 
De instelling betrekt de ontwikkelingen op de (regionale) arbeidsmarkt bij het beleid en de 
uitvoering daarvan. Zij beschikt over gegevens over het vervolg van de loopbaan van leerlingen 
die de opleiding (voortijdig of) met een diploma hebben verlaten. Daarbij kan het gaan om de 
overstap naar vervolgonderwijs (mbo of hbo), een plek op de arbeidsmarkt, dan wel een 
passend vervolg voor leerlingen met een specifieke onderwijsbehoefte.  
 
Gezien de relatie tussen vervolgsucces en de onderwijskwaliteit mag in het kader van de 
kwaliteitszorg verder van de instelling worden verwacht dat zij hier inzicht in heeft en beleid op 
voert. 
 
Het vervolgsucces voldoet ten minste aan de verwachtingen van de leerroute in relatie tot de 
gemiddelde landelijke resultaten van vergelijkbare leerroutes en de situatie op de regionale 
arbeidsmarkt. 
Aanvullende ambities 
 Zijn er aanvullende ambities voor vervolgsucces en (hoe) worden deze gerealiseerd? 
Wettelijke vereisten 
 Artikel 1.3.5, sub c, jo. artikel 6.1.3a, eerste lid, sub c, jo. artikel 7.1.2, tweede lid, WEB: 
Kennis van de (regionale) arbeidsmarkt is noodzakelijk om aspirant-studenten over het 
arbeidsmarktperspectief van de opleiding te kunnen informeren en loopbaanoriëntatie en  
-begeleiding te kunnen bieden. 
 Artikel 1.3.6 WEB: Het bestuur richt een stelsel van kwaliteitszorg voor de instelling in en 
draagt er in dat verband zorg voor dat zo veel mogelijk in samenwerking met andere 
instellingen wordt voorzien in een regelmatige beoordeling van de kwaliteit van het 
onderwijs. 
 Artikel 6.1.3, eerste lid, jo. artikel 1.3.5, sub b, WEB: Het bestuur zorgt voor doelmatige 
leerwegen en zorgt dat een beroepsopleiding alleen wordt aangeboden als er na beëindiging 
van de opleiding voldoende arbeidsmarktperspectief is voor de deelnemers. Onder 
arbeidsmarktperspectief wordt in ieder geval verstaan het perspectief voor gediplomeerde 
schoolverlaters op het binnen een redelijke termijn vinden van werk op het niveau van de 
gevolgde opleiding. 
 Artikel 7.4.8, eerste lid, WEB: Het bestuur dient te zorgen voor een goede organisatie en 
kwaliteit van het onderwijsprogramma en de examinering. 
 
KWALITEITSGEBIED STUREN, KWALITEITSZORG EN AMBITIE (SKA) 
SKA1. Visie, ambities en doelen 
De voor de leerroute verantwoordelijke school en instelling hebben een visie op goed onderwijs 
in de leerroute, hebben daarvoor ambities en doelen opgesteld en sturen op het behalen 
daarvan. 
Basiskwaliteit 
De school en de instelling hebben afspraken over de organisatie en de vormgeving van de 
leerroute vastgelegd in een samenwerkingsovereenkomst.  
 
De school en de instelling laten zien dat hun visie, ambities en doelen voor de leerroute 
aansluiten op die van hun bestuur en op de kenmerken van de leerlingenpopulatie. Dit doen zij 
onder meer door aan te geven hoe ze rekening houden met (taal)achterstanden en specifieke 
leerbehoeften om bij te dragen aan gelijke kansen voor alle leerlingen. Resultaten van eerdere 
Onderzoekskader 2021 middelbaar beroepsonderwijs – Versie per 1 augustus 2023 129
