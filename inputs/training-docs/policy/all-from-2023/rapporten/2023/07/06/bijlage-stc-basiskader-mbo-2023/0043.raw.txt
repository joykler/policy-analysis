25
één van de andere standaarden in de gebieden Onderwijsproces 
of Veiligheid en schoolklimaat zijn Onvoldoende.  
Zeer zwak De standaard Studiesucces is Onvoldoende, én een of meer van de 
volgende standaarden is Onvoldoende: Pedagogisch-didactisch 
handelen (voor zover het art. 7.4.8 WEB betreft), en/of 
Beroepspraktijkvorming en/óf Veiligheid. 
 
We merken hier op dat, in lijn met de met het veld gemaakte afspraken, de inspectie niet meer 
zonder meer het oordeel Onvoldoende opleiding toepast als blijkt dat alleen de onderwijsresultaten 
onder norm zijn. Bij een onderzoek zullen we expliciet vragen welk beeld de instelling zelf heeft 
van de onderwijskwaliteit, om welke redenen studenten zijn uitgevallen, welke aspecten daarvan 
beïnvloedbaar zijn en welke maatregelen de opleiding heeft getroffen ter vermindering van de 
uitval en verbetering van de kwaliteit. Ook vragen we hoe het bestuur hierop stuurt. 
 
De waardering Goed is bedoeld om goede kwaliteit op opleidingen te waarderen en te stimuleren. 
We gaan ervan uit dat deze opleidingen een brede basiskwaliteit hebben. Dat betekent dat er 
onomwonden een positief antwoord gegeven kan worden op de kernvragen voor goed onderwijs. 
Deze kernvragen zijn: krijgen studenten goed onderwijs (Onderwijsproces), voelen ze zich veilig 
(Veiligheid en schoolklimaat) en leren ze genoeg (Onderwijsresultaten)? Dit vraagt een 
expertoordeel over de integrale kwaliteit van de opleiding. Dit betekent dat wij van goede 
opleidingen verwachten dat zij aan ons laten zien hoe zij hun visie, ambities en doelen uitvoeren 
(SKA2) en welke kwaliteit dit in de praktijk oplevert, zoals te zien aan de standaarden voor 
Onderwijsproces en Veiligheid en schoolklimaat. 
6.5.1 Eindoordeel zeer zwak 
Vanaf 1 augustus 2022 is er een expliciete wettelijke basis voor het oordeel van de inspectie dat de 
kwaliteit van een opleiding op niveau 2,3 en 4 van bekostigde instellingen zeer zwak is (art. 6.1.4b 
WEB). Het inspectierapport waarin de inspectie tot het oordeel komt dat de kwaliteit van het 
onderwijs zeer zwak is, geldt na de vaststelling daarvan als een besluit in de zin van de Algemene 
wet bestuursrecht (art. 20 lid 6 WOT). Een bestuur kan tegen het oordeel zeer zwak en tegen de 
daaruit voortvloeiende waarschuwing bezwaar maken. Tegen de beslissing op bezwaar kan beroep 
worden ingesteld. 
6.5.2 Normering bij niet te beoordelen resultaten 
Op grond van nieuw artikel 6.1.4b WEB per 1 augustus 2022 moet de standaard studiesucces 
worden gemeten en beoordeeld op de wijze zoals voorgeschreven in hoofdstuk 4a van het 
Uitvoeringsbesluit WEB en de Regeling houdende uitwerking maatstaven voor studiesucces in het 
mbo om tot het oordeel zeer zwak te kunnen komen ten aanzien van een bekostigde 
beroepsopleiding. Deze standaard is (vooralsnog) niet uitgewerkt voor bekostigd entree. Voor 
bekostigde opleidingen op niveau 2,3 of 4 kan het bovendien voorkomen dat studiesucces niet 
beoordeeld kan worden. Hiervoor is maatwerk nodig en daar voorziet voornoemde regelgeving 
(vooralsnog) niet in.  
 
Het eindoordeel Zeer zwak kan dan ook tot die nadere uitwerking dan wel een eventuele 
wetswijziging niet meer worden gegeven aan bekostigd entree en situaties waarin maatwerk nodig 
is voor de berekening van het studiesucces. De inspectie geeft in die gevallen dus ook niet het 
eindoordeel ‘Zeer zwak’ met als ultieme consequentie de ontneming van het recht om de opleiding 
te verzorgen (art. 6.1.4 lid 1 sub a WEB), maar het eindoordeel ‘Onvoldoende met risico op 
bekostigingssanctie’ met in beginsel als ultieme consequentie het opschorten of inhouden van (een 
deel van) de bekostiging (art. 11.1 van de WEB).  
                                                 
25
 Uitgezonderd de standaard Basisvaardigheden, deze standaard wordt niet meegenomen in de totstandkoming 
van het oordeel Voldoende/Onvoldoende. 
 
Onderzoekskader 2021 middelbaar beroepsonderwijs – Versie per 1 augustus 2023 43
