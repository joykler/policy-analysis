Wettelijke vereisten 
 Artikel 1.3.2, eerste lid, WEB BES: Het bestuur draagt er zorg voor dat het onderwijs van 
voldoende kwaliteit is. 
 Artikel 1.3.2, tweede lid, WEB BES: Het bestuur richt een stelsel van kwaliteitszorg voor de 
instelling in en draagt er in dat verband zorg voor dat er zo veel mogelijk in samenwerking 
met andere instellingen wordt voorzien in een regelmatige beoordeling van de kwaliteit van 
het onderwijs, waaronder maatregelen en instrumenten om te waarborgen dat het personeel 
zijn bekwaamheid onderhoudt. Het bestuur draagt er zorg voor dat de in de eerste volzin 
van dit lid bedoelde beoordeling geschiedt met betrokkenheid van onafhankelijke 
belanghebbenden en deskundigen, niet zijnde de deskundigen bedoeld in artikel 1.1.1. De 
uitkomsten van de beoordeling zijn openbaar.  
 Artikel 1.3.2a WEB BES: Het bestuur zorgt voor personeelsbeleid, voor zover het de 
duurzame borging van de kwaliteit van het onderwijspersoneel betreft.  
 Artikel 1.3.5 WEB BES: Het bestuur meldt en overlegt onverwijld bij een (redelijk vermoeden 
van een) zedenmisdrijf en doet daar zo nodig aangifte van. Het bestuur treedt hierbij 
onverwijld in contact met de vertrouwensinspecteur. 
 Artikel 2.3.1, tweede lid, WEB BES: Uit de jaarrekening dient te blijken dat er sprake is van 
een rechtmatige aanwending van de rijksbijdrage.  
 Artikel 2.5.2 WEB BES: Het bestuur beheert de middelen van de instelling op zodanige wijze 
dat een behoorlijke exploitatie en het voortbestaan van de instelling zijn verzekerd. 
 Artikel 3, achtste lid, RJO BES: Het bestuur zorgt voor een continuïteitsparagraaf in het 
jaarverslag. 
 Artikel 5.1 WEB BES: Het bestuur stelt een representatief te achten vertegenwoordiging van 
ouders, leerlingen en personeel ten minste tweemaal per jaar in de gelegenheid de algemene 
gang van zaken in de instelling met hem te bespreken. 
 Artikel 5.1, eerste lid, WEB BES: Het bestuur stelt een representatief te achten 
vertegenwoordiging van ouders, studenten, vavo-studenten en personeel ten minste 
tweemaal per jaar in de gelegenheid de algemene gang van zaken in de instelling met hem 
te bespreken. 
 Artikel 7.4.7, eerste lid WEB BES: Het bestuur van een instelling of exameninstelling stelt, al 
dan niet in samenwerking met een of meer bevoegde gezagsorganen van andere 
instellingen, een examencommissie in ten behoeve van de organisatie en het afnemen van 
de examens voor elke door de instelling verzorgde opleiding, of voor groepen van 
opleidingen. 
 Artikel 7.4.10a, eerste tot en met vierde lid, WEB: Het bestuur draagt zorg voor een 
behoorlijke klachtbehandeling conform de eisen van de wet. 
 Artikel 7.4.10a, zesde lid, WEB BES: De klachtencommissie vormt zich een oordeel over de 
gegrondheid van de klacht en deelt dit oordeel, al dan niet vergezeld van aanbevelingen, 
schriftelijk mede aan de klager, degene over wie is geklaagd en het bestuur. 
 Artikel 7.5.1 WEB BES: Het bestuur richt een commissie van beroep voor de examens in en 
stelt een nadere regeling hierover vast die een onderdeel vormt van het bestuursreglement. 
 Artikel 7.5.5 WEB BES: Het bestuur stelt, al dan niet in samenwerking met een of meer 
bevoegde gezagsorganen van andere instellingen, een geschillenadviescommissie in of sluit 
zich bij een dergelijke commissie aan. 
BKA3. Evaluatie, verantwoording en dialoog 
Het bestuur evalueert en analyseert systematisch of het de doelen realiseert en verantwoordt 
zich hierover. Het stelt wanneer dat nodig is het beleid bij en betrekt daartoe interne en externe 
belanghebbenden in een goed functionerende dialoog.  
Basiskwaliteit 
Het bestuur evalueert en beoordeelt als onderdeel van zijn stelsel van kwaliteitszorg in hoeverre 
de ambities, de doelen en het beleid worden gerealiseerd. Op deze manier krijgt het bestuur 
zicht op de gerealiseerde (financiële) kwaliteit en de resultaten van het onderwijs aan studenten. 
Onderzoekskader 2021 middelbaar beroepsonderwijs – Versie per 1 augustus 2023 137
