OP0. Basisvaardigheden 
Het onderwijs in basisvaardigheden bereidt de studenten voor op het vervolgonderwijs, de 
arbeidsmarkt en de samenleving. 
Basiskwaliteit 
Het onderwijsprogramma voor Nederlandse taal en rekenen is ten minste dekkend voor de 
referentieniveaus of het rekenniveau die zijn vastgesteld voor de betreffende opleiding. Het 
onderwijsprogramma voor burgerschap voldoet ten minste aan de eisen zoals die in de 
dimensies beschreven staan.   
 
De opleiding stelt de studenten in staat om zich de kennis en vaardigheden voor Nederlandse 
taal, rekenen en burgerschap eigen te maken, die hen voorbereiden op het vervolgonderwijs, de 
arbeidsmarkt en de democratische samenleving. 
 
De opleiding heeft voor het onderwijs in de basisvaardigheden Nederlandse taal, rekenen en 
burgerschap een doelgericht en evenwichtig onderwijsprogramma. Het onderwijsprogramma is 
afgestemd op de toetsing en examinering. Voor burgerschap geldt dat de opleiding het 
onderwijsprogramma zo inricht, zodat de student aan de door de opleiding gestelde eisen kan 
voldoen. 
Aanvullende ambities: 
 Zijn er aanvullende ambities voor het onderwijs in de basisvaardigheden en (hoe) worden 
deze gerealiseerd? 
Wettelijke vereisten: 
 Artikel 7.1.2, tweede lid, WEB: Een beroepsopleiding is een onderwijstraject dat voor een 
student is ingericht overeenkomstig de eisen van hoofdstuk 7, titel 2, en dat is gericht op het 
behalen van een kwalificatie in het beroepsonderwijs alsmede een of meer daarbij behorende 
keuzedelen, ten bewijze waarvan een diploma wordt uitgereikt.  
 Artikel 7.2.7, eerste lid, WEB: Beroepsopleidingen zijn zodanig ingericht dat studenten de 
kwalificatie en daarbij behorende keuzedelen binnen de vastgestelde studieduur kunnen 
bereiken en dat het onderwijsprogramma evenwichtig is ingedeeld, alsmede voldoende 
begeleide onderwijsuren en uren beroepspraktijkvorming omvat. 
 Artikel 7.2.7, vijfde lid, WEB: Het onderwijsprogramma omvat alle onderwijsactiviteiten 
gericht op het bereiken van de onderwijs- en vormingsdoelen van de opleiding, waaraan 
door de student wordt deelgenomen onder verantwoordelijkheid en toezicht van het bestuur 
en bestaat uitsluitend uit voldoende begeleide onderwijsuren en beroepspraktijkvorming. 
 Artikel 7.4.2, tweede lid, WEB: Het examen omvat een onderzoek naar de kennis, het 
inzicht, de vaardigheden en, in voorkomende gevallen, de beroepshoudingen die de 
examinandus zich bij voltooiing van de opleiding moet hebben eigen gemaakt, alsmede de 
beoordeling van de uitkomsten van dat onderzoek aan de hand van de eindtermen of aan de 
hand van de kwalificatie-eisen in het kwalificatiedossier en de eisen van het keuzedeel of de 
keuzedelen. 
 Artikel 7.4.8, eerste lid, WEB: Het bestuur zorgt voor een goede organisatie en kwaliteit van 
het onderwijsprogramma en de examinering. 
 Artikel 3, eerste lid, tweede lid, aanhef en onderdeel a (taal), b (rekenen) en c 
(burgerschap), vierde lid en bijlage I (dimensies), Examen- en kwalificatiebesluit WEB: 
Nederlandse taal, rekenen en burgerschap zijn generieke examenonderdelen. Wat betreft 
burgerschap stelt het bevoegd gezag de eisen vast waaraan de student moet voldoen met 
inachtneming van het kwalificatiedossier. 
OP1. Aanbod 
Het aangeboden onderwijsprogramma bereidt de studenten voor op de beroepspraktijk, het 
vervolgonderwijs en de samenleving. 
Basiskwaliteit 
Onderzoekskader 2021 middelbaar beroepsonderwijs – Versie per 1 augustus 2023
