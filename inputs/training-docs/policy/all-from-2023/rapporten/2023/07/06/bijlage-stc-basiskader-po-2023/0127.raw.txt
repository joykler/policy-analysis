47
jaarverslag uit als het daar eventueel van afwijkt en waarom dat het geval is. Het bestuur 
komt haar verplichtingen na omtrent de onverwijlde overleg- en aangifteplicht en zorgt ervoor 
dat een personeelslid het bestuur van een redelijk vermoeden van een zedenmisdrijf onverwijld 
in kennis kan stellen. Als laatste zorgt het bestuur voor een doeltreffende verwerking van 
interne en externe signalen en klachten. 
Aanvullende ambities 
 Zijn er aanvullende ambities voor de sturing op uitvoering en kwaliteitscultuur en (hoe) 
worden deze gerealiseerd? 
Wettelijke vereisten  
 Artikel 3, achtste lid, RJO BES: Het bestuur zorgt voor een continuïteitsparagraaf in de 
jaarverslaggeving. 
 Artikel 3, artikel 15, eerste en derde lid, en artikel 36 WPO BES: Het bestuur zorgt voor 
bevoegd personeel en maakt het onderhouden en uitbreiden van de bekwaamheid mogelijk. 
 Artikel 6 Wet primair onderwijs BES: Het bestuur meldt en overlegt onverwijld bij een 
(redelijk vermoeden van een) zedenmisdrijf en doet daar zo nodig aangifte van. Het bestuur 
treedt hierbij onverwijld in contact met de vertrouwensinspecteur. 
 Artikel 13 en artikel 15, vierde lid, WPO BES: Bestuur en schoolleiding zorgen ervoor dat de 
wet wordt nageleefd en dat er indien nodig verbetermaatregelen komen voor de kwaliteit. 
Dat houdt onder andere in dat het bestuur en de scholen zicht hebben op de kwaliteit van 
het onderwijs. Daarbij moet het functioneren van de kwaliteitscyclus centraal staan. 
 Artikelen 16, eerste lid, sub f, jo. artikel 17 WPO BES: Het bestuur communiceert daarover 
in de schoolgids(en).  
 Artikel 17 WPO BES: Het bestuur heeft een klachtenregeling die leidt tot een deugdelijke 
klachtbehandeling waarbij voldaan wordt aan de specifieke vereisten die dit artikel noemt.  
 Artikel 23 WPO BES: Het bestuur draagt zorg voor een goed bestuurde school met een 
scheiding tussen het uitvoerend deel van het bestuur en het toezicht en met een rechtmatig 
bestuur en beheer. 
 Artikel 24, tweede lid, WPO BES: De interne toezichthouder (of lid daarvan) functioneert 
onafhankelijk van het uitvoerend deel van het bestuur. 
 Artikel 25, eerste lid en artikel 125, eerste lid, WPO BES: De interne toezichthouder houdt 
toezicht op de uitvoering van de taken en de uitoefening van de bevoegdheden door het 
uitvoerend deel van het bestuur, staat het uitvoerend deel van het bestuur met raad 
terzijde en heeft ten minste de bij de wet bepaalde taken.  
 Artikel 99 en artikel 129 WPO BES [jo. AMvB], en artikel 19, Besluit bekostiging WPO BES 
2022: Het bestuur moet de rijksbekostiging rechtmatig aanwenden en moet evident 
ondoelmatige aanwending van beschikbare (financiële) middelen voorkomen. 
 Artikel 99, vijfde lid, WPO BES: Het bestuur beheert de middelen van de school op zodanige 
wijze dat het voortbestaan van de school is verzekerd. 
 Artikel 125, eerste lid, WPO BES: Het bestuur dient een code Goed Bestuur te hanteren en 
verantwoordt zich over eventuele afwijkingen in het jaarverslag. 
 Artikel 129, vierde lid, WPO BES: Als sprake is van evident ondoelmatige aanwending, 
kunnen daar financiële gevolgen aan worden verbonden, zoals wijziging van de bekostiging 
48
en het terugvorderen van het onverschuldigd betaalde deel van de bekostiging. 
                                                 
47
 Volgens artikel 1, sub c, RJO: het geheel van verslaggevingsdocumenten bestaande uit de jaarrekening, het 
bestuursverslag en de overige gegevens, bedoeld in artikel 392, titel 9, boek 2, BW. 
48 
Met het amendement (Tweede Kamer, vergaderjaar 2019–2020, 35 102, nr. 11) is geregeld dat een 
bekostigingssanctie alleen kan worden opgelegd aan het bestuur nadat bij AMvB een nadere invulling wordt 
gegeven aan het begrip ‘evident ondoelmatige besteding’. Zonder deze algemene maatregel van bestuur is 
handhaving op ‘evident ondoelmatige besteding’ niet mogelijk. Tot de datum van inwerkingtreding van de AMvB 
richt de inspectie zich op haar stimulerende taak op dit gebied en zal alleen een Onvoldoende worden gegeven 
als een bestuur niet voldoet aan de op dit moment bij de basiskwaliteit opgenomen elementen. 
Onderzoekskader 2021 voorschoolse educatie en primair onderwijs – Geldig per 1 augustus 
2023
