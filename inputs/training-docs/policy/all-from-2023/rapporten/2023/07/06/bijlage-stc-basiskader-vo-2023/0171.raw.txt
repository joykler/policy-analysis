school in staat zorg te dragen voor de ontwikkeling en begeleiding van de leerling. De school 
waarborgt daarmee voor leerlingen de ononderbroken ontwikkeling en voortgang daarin en 
heeft daarbij oog voor de bevordering van gelijke kansen. De school informeert ouders 
regelmatig over de ontwikkeling en vorderingen van hun kind. 
 
Wanneer individuele of groepen leerlingen niet genoeg lijken te profiteren van het onderwijs, 
analyseert de school waar de ontwikkeling stagneert en wat mogelijke verklaringen hiervoor 
zijn. Vervolgens bepaalt zij wat er nodig is om op eventuele achterstanden of voorsprongen in 
de ontwikkeling van leerlingen in te spelen. De school biedt de begeleiding vervolgens 
gestructureerd aan.  
De leerlingen krijgen daarmee de begeleiding die zij nodig hebben om het onderwijsprogramma 
beter te kunnen doorlopen. De school besteedt op structurele en herkenbare wijze aandacht 
aan het bestrijden van (taal)achterstanden. 
 
Indien de school de extra ondersteuning voor de leerlingen niet kan bieden, zoekt de school in 
samenwerking met ouders en het Expertisecentrum Onderwijszorg voor passende extra 
ondersteuning en zo nodig een meer passende onderwijsplek.  
Aanvullende ambities 
 Zijn er aanvullende ambities voor zicht op ontwikkeling en begeleiding en (hoe) worden 
deze gerealiseerd? 
Wettelijke vereisten 
 Artikel 1.4, tweede lid, WVO 2020: Het onderwijs is afgestemd op de voortgang in de 
ontwikkeling van leerlingen en zij kunnen een ononderbroken ontwikkelingsproces 
doorlopen.  
 Artikel 2.34 WVO 2020: Het onderwijs wordt zodanig ingericht dat daarbij op structurele en 
herkenbare wijze aandacht wordt besteed aan het bestrijden van achterstanden in het 
bijzonder in de beheersing van de Nederlandse taal. 
 Artikel 2.30 WVO 2020: Het bestuur van de school voor praktijkonderwijs waaraan de 
leerling wordt toegelaten, stelt, na overleg met de ouders, voor de leerling een 
handelingsplan op. Het handelingsplan bevat een omschrijving van de wijze waarop voor de 
desbetreffende leerling het praktijkonderwijs wordt verzorgd. 
 Artikel 2.2, eerste lid WVO 2020: Het onderwijs bevordert actief burgerschap en sociale 
cohesie op doelgerichte en samenhangende wijze. Dat omvat onder meer regelmatig 
monitoren van de ontwikkeling van burgerschapscompetenties, om het onderwijs af te 
stemmen op de actuele leerbehoefte van leerlingen. 
 Artikel 2.89 WVO 2020: Bij de beschrijving van het onderwijskundig beleid worden ook de 
voorzieningen betrokken die zijn getroffen voor leerlingen met specifieke 
onderwijsbehoeften. 
 Artikel 2.91 WVO 2020: De school heeft de wijze waarop het onderwijs wordt afgestemd op 
de voortgang in de ontwikkeling van leerlingen in het schoolplan beschreven.  
 Artikel 2.92 WVO 2020: De school vermeldt in de schoolgids de wijze waarop de zorg voor 
leerlingen met specifieke onderwijsbehoeften wordt vormgegeven, 
 Artikel 2.44, eerste lid, WVO 2020: Het bestuur stelt voor leerlingen met een specifieke 
onderwijsbehoefte, in overeenstemming met de ouders, voor elk schooljaar een 
handelingsplan op.  
 Artikel 12 Wet register onderwijsdeelnemers jo. Artikel 8, vijfde lid Besluit register 
onderwijsdeelnemers: Er is een expertisecentrum Onderwijszorg aangewezen dat onder 
andere onderwijsondersteunende activiteiten en ambulante begeleiding verzorgt. Het 
bestuur van de school blijft verantwoordelijk voor de leerling tijdens het verblijf binnen het 
expertisecentrum onderwijszorg. 
OP3. Pedagogisch-didactisch handelen  
Onderzoekskader 2021 voortgezet onderwijs – Versie per 1 augustus 2023
