anderen niet te schaden en dat je de samenleving en de democratie wilt helpen om goed te 
functioneren. Hoe je dat doet, mag iedereen zelf weten. 
 
Reikwijdte 
Actieve bevordering van de basiswaarden van de democratische rechtsstaat neemt binnen de 
wettelijke opdracht een centrale plaats in. Van scholen wordt verwacht dat zij werken aan borging 
en overdracht van de basiswaarden. Ten overvloede zij daarbij opgemerkt dat uit deze opdracht 
ook volgt dat onderwijs of handelen van de school niet in strijd met basiswaarden kan zijn. Goed 
burgerschapsonderwijs sluit aan bij de leefwereld van leerlingen en de interesses, problemen en 
risico’s die hiermee gepaard gaan. Uitgangspunt bij het toezicht is dat scholen blijk geven van 
inzicht in hun leerlingenpopulatie en hun leefwereld en dit, indien nodig, vertalen naar het 
onderwijs. Verder is van belang dat basiswaarden structureel onderdeel zijn van de schoolcultuur 
en dat deze daarmee in overeenstemming is. De inspectie ziet toe op de naleving daarvan via de 
zorg van het bestuur voor een schoolcultuur waarin alle betrokkenen basiswaarden als centrale 
spelregels hanteren en voorleven en voor een omgeving waarin leerlingen worden gestimuleerd 
actief te oefenen met de omgang met basiswaarden. 
 
 
 
Onderzoekskader 2021 voorschoolse educatie en primair onderwijs – Geldig per 1 augustus 
2023
