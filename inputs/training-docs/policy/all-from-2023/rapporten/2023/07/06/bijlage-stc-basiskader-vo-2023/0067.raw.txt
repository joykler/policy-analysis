9.7 Doorlopende leerroutes vmbo-mbo 
9.7.1 Inleiding 
Een doorlopende of geïntegreerde leerroute is een gezamenlijk onderwijsprogramma vanaf het 
derde leerjaar van het vmbo tot en met een mbo-diploma (op niveau 2, 3 of 4).  
 
Een doorlopende leerroute vmbo-mbo leidt uiteindelijk tot een mbo-diploma op niveau 2, 3 of 4. De 
leerling behaalt daarnaast ook een vmbo-diploma. De geïntegreerde leerroute die opleidt tot een 
diploma op niveau 2 kan afgerond worden zonder het behalen van een vmbo-diploma. De 
examenleerstof moet wel behandeld zijn. 
 
Bij een doorlopende of geïntegreerde leerroute vmbo-mbo is de leerling in de eerste twee jaar van 
de leerroute (het derde en vierde leerjaar van het vmbo) ingeschreven bij de vmbo-school. Vanaf 
34
het derde jaar van de leerroute wordt de leerling ingeschreven bij de mbo-instelling. 
 
De vmbo-school en de mbo-instelling werken samen op basis van een 
samenwerkingsovereenkomst en leggen daarin onder meer de inhoud van de leerroute vast en hoe 
de dagelijkse leiding over de leerroute is vormgegeven. Het onderwijs- en examenprogramma 
wordt vastgelegd in de gecombineerde PTA/OER. 
9.7.2 Aanpassingen waarderingskader en normering 
We beschouwen doorlopende leerroutes vmbo-mbo als een afzonderlijk object van toezicht, waarop 
de wetgeving van toepassing is die ook geldt voor de sectorale kaders voortgezet onderwijs en 
middelbaar beroepsonderwijs (zie hoofdstuk 1 van beide kaders).  
 
Wanneer we een doorlopende leerroute onderzoeken, doen we dat met een speciaal daarvoor 
ontwikkeld waarderingskader dat kenmerken bevat van zowel het waarderingskader voor 
voortgezet onderwijs als het waarderingskader voor middelbaar beroepsonderwijs. 
 
Vanwege de verschillen in wetgeving zijn enkele standaarden en kwaliteitsgebieden specifiek 
aangepast op (wetgeving voor) de doorlopende leerroutes vmbo-mbo. Dit betreffen: 
 Het kwaliteitsgebied Sturen, kwaliteitszorg en ambitie: op de onderliggende standaarden 
SKA1, SKA2 en SKA3 zijn wettelijke vereisten voor de samenwerkingsovereenkomst 
doorlopende leerroutes vmbo-mbo van toepassing. Daarom zijn die standaarden vanuit de 
sectorspecifieke waarderingskaders in het waarderingskader voor de doorlopende 
leerroutes vmbo-mbo uitgebreid met deze wettelijke vereisten; 
 Zowel de standaard Afsluiting uit het sectorkader voor voortgezet onderwijs en het 
kwaliteitsgebied Borging en afsluiting uit het sectorkader middelbaar beroepsonderwijs 
kunnen van toepassing zijn op de doorlopende leerroutes vmbo-mbo. In het 
waarderingskader zijn deze standaarden aangepast voor de leerroute vmbo-mbo voor wat 
betreft de gecombineerde PTA/OER. OP6 geldt voor het vmbo; BA1 en BA2 gelden voor het 
middelbaar beroepsonderwijs; 
 Hetzelfde geldt voor de standaard Resultaten uit het sectorale kader voor het voortgezet 
onderwijs en Studiesucces uit het sectorale kader middelbaar beroepsonderwijs. Ook hier 
zijn beide standaarden van toepassing op de doorlopende leerroutes vmbo-mbo. In het 
waarderingskader is specifiek aangegeven wanneer aan welke vereisten moet zijn voldaan; 
                                                 
 
34
 De eerste twee jaar van de leerroute staat de leerling ingeschreven op de school voor voortgezet onderwijs, 
is de wet- en regelgeving voor voortgezet onderwijs van toepassing en is de school voor voortgezet onderwijs 
verantwoordelijk (met uitzondering van het onderwijs aan het middelbaar beroepsonderwijs en de examinering 
die in die periode worden aangeboden, daarvoor blijft de school voor middelbaar beroepsonderwijs 
verantwoordelijk). Na twee jaar wordt de jongere overgeschreven naar het middelbaar beroepsonderwijs; dan 
is de wet- en regelgeving voor het middelbaar beroepsonderwijs van toepassing (met uitzondering van het 
onderwijs, de examinering en de diplomering voortgezet onderwijs die in deze periode plaatsvinden, daarvoor 
blijft het vmbo verantwoordelijk). 
Onderzoekskader 2021 voortgezet onderwijs – Versie per 1 augustus 2023
