Vanwege de grote overeenkomsten tussen deze vormen van onderwijs is één waarderingskader 
opgesteld. Onder basiskwaliteit wordt ten eerste beschreven aan welke basiskwaliteit beide 
onderwijsvormen moeten voldoen. Daaronder geven we, voor zover van toepassing, de 
aanvullende eisen voor de basiskwaliteit voor vavo dan wel de B2-scholen. Bij vavo kan er 
onderscheid gemaakt worden tussen de wettelijke eisen voor particuliere vavo-scholen en voor 
bekostigde vavo-scholen onder een roc-bestuur. Ook is in de wettelijke onderbouwing, waar van 
toepassing, onderscheid aangegeven. 
 
Op bestuursniveau sluit het waarderingskader grotendeels aan op de kaders voor middelbaar 
beroepsonderwijs en voortgezet onderwijs; voor B2-instellingen sluit het waarderingskader 
grotendeels aan bij het waarderingskader voor niet-bekostigde instellingen in het middelbaar 
beroepsonderwijs. Dit laatste waarderingskader is opgenomen in bijlage 2. 
9.3.2 Aanpassingen waarderingskader en normering 
Vavo-opleidingen op roc’s moeten voldoen aan de eisen van de WEB, voor zover die betrekking 
hebben op vavo, en niet bekostigde (particuliere) opleidingen moeten voldoen aan de WVO 2020 
en de WEB. 
 
De aanpassingen in het waarderingskader ten opzichte van het waarderingskader middelbaar 
beroepsonderwijs en voortgezet onderwijs betreffen alle standaarden. Voor vavo en B2-scholen zijn 
er vanuit de onderwijswetten gezien geen wettelijke eisen rond burgerschapsvorming, 
achterstandsbestrijding, deelname aan een samenwerkingsverband passend onderwijs en – voor 
zover het betreft niet-bekostigd vavo en de per definitie niet bekostigde B2-scholen - 
medezeggenschap. 
Enkele standaarden zijn niet in dit waarderingskader opgenomen, te weten Schoolklimaat en 
Sociale en maatschappelijke competenties. De standaard Stage/praktijkvorming geldt alleen voor 
B2-instellingen voor zover het de onderwijssoort vmbo-b, -k en -g betreft. 
 
Ook zijn met deze scholen andere afspraken gemaakt over de leerresultaten. Voor de Resultaten 
(standaard OR1) zijn twee indicatoren vastgesteld, over de vakken die met een voldoende zijn 
afgesloten en het verschil tussen de cijfers voor het schoolexamen en het centraal examen. Bijlage 
3 bevat het volledige waarderingskader. 
 
Daarnaast is een aantal wettelijke bepalingen dat van toepassing is op vavo-opleidingen op roc’s 
niet van toepassing op niet-bekostigde vavo-opleidingen. Deze artikelen staan in onderstaande 
tabel. 
 
Tabel 2: Uitgezonderde wettelijke bepalingen per standaard voor niet-bekostigd vavo  
Standaarden uit het waarderingskader Uitgezonderde wettelijke bepalingen 
OP1 Aanbod Artikel 1.3.5, sub c, WEB 
OP2 Ontwikkeling en begeleiding Artikel 1.3.5, sub a, artikel 7.1.5, artikel 
8.1.3a, artikel 8.1.7a WEB 
VS1 Veiligheid Artikel 8a.2.2, derde lid, onderdeel k, WEB 
SKA1 Visie, doelen en ambities 
Artikel 3.1.3 eerste lid, artikel 4.1a.1, vierde 
lid, artikel 7.5.1, artikel 7.5.7, eerste lid WEB  
SKA2 Uitvoering en kwaliteitscultuur Artikel 1.3.6a; artikel 4.1a.1, eerste, derde en 
vierde lid, WEB 
BKA2 Uitvoering en kwaliteitscultuur Artikel 7.5.7, eerste lid, WEB 
(bestuursniveau) 
 
Normering 
Onderzoekskader 2021 middelbaar beroepsonderwijs – Versie per 1 augustus 2023
