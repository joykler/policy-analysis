 Zijn er aanvullende ambities voor de evaluatie, verantwoording en dialoog en (hoe) worden 
deze gerealiseerd? 
Wettelijke vereisten 
 Artikel 8, eerste lid, WPO: Het onderwijs wordt zodanig ingericht dat de leerlingen een 
ononderbroken ontwikkelingsproces kunnen doorlopen. 
 Artikel 8 WMS: De (G)MR ontvangt tijdig alle inlichtingen van het bestuur die redelijkerwijs 
nodig zijn om zijn taak te kunnen vervullen en ontvangt in elk geval bepaalde in de wet 
beschreven informatie. 
 Artikel 10 en artikel 12, vierde lid, WPO: Het bestuur zorgt voor de kwaliteit van het 
onderwijs op de scholen via een stelsel van kwaliteitszorg. Dat houdt onder andere in dat er 
regelmatig wordt geëvalueerd of deze doelen worden gehaald. 
 Artikel 10 WMS: Het bestuur heeft in bepaalde gevallen voorafgaande instemming nodig van 
de (G)MR voor elk besluit in dat geval, bijvoorbeeld bij verandering van de 
onderwijskundige doelstellingen van de school. 
 Artikel 11 WMS: Het bestuur moet de (G)MR vooraf in de gelegenheid stellen om te 
adviseren over besluiten bij bepaalde aangelegenheden, bijvoorbeeld bij de vaststelling of 
wijziging van de hoofdlijnen van het meerjarig financieel beleid voor de school. 
 Artikel 12 WMS: Het bestuur heeft voorafgaande instemming nodig van het personeelsdeel 
van de (G)MR bij besluiten bij bepaalde aangelegenheden, bijvoorbeeld bij de vaststelling of 
wijziging van de samenstelling van de formatie. 
 Artikel 13, eerste lid, sub a, WPO: De school maakt in de schoolgids duidelijk wat de doelen 
van het onderwijs zijn en welke resultaten met het onderwijsleerproces worden bereikt.  
 Artikel 13, eerste lid, sub o, WPO: In de schoolgids dienen ook de gedane bevindingen ten 
aanzien van het stelsel van kwaliteitszorg te worden opgenomen en de maatregelen die 
naar aanleiding daarvan zijn getroffen.  
 Artikel 14 WMS: Het bestuur heeft voorafgaande instemming nodig van het ouder- en 
leerlingdeel van de (G)MR over bepaalde besluiten, bijvoorbeeld over de vaststelling van de 
schoolgids. 
 Artikel 160 en artikel 161 WPO: De bevoegde gezagsorganen van de scholen voeren 
jaarlijks overleg met elkaar, met organisatie voor kinderopvang en met de gemeente over 
het voorkomen van segregatie, het bevorderen van integratie en het bestrijden van 
achterstanden. 
 
Bijlage 3 Waarderingskader 
nieuwkomersvoorzieningen type 1 en 2 
 
In deze bijlage is het waarderingskader voor het toezicht op nieuwkomersvoorzieningen type 1 en 
2 opgenomen. De toelichting hierop is te vinden in paragraaf 9.4.  
 
KWALITEITSGEBIED BESTURING, KWALITEITSZORG EN AMBITIE (BKA) 
BKA1. Visie, ambities en doelen 
Het bestuur heeft een visie op kwaliteit, heeft hiervoor ambities en doelen opgesteld en stuurt 
op het behalen daarvan. 
Basiskwaliteit  
Het bestuur heeft een visie op goed onderwijs en op de besturing daarvan. De visie is concreet 
en passend vertaald naar ambities, doelen en daarmee samenhangend beleid. Deze vertaling 
maakt sturing mogelijk op de kwaliteit en resultaten van het onderwijs en de voorwaarden. 
Onderzoekskader 2021 voorschoolse educatie en primair onderwijs – Geldig per 1 augustus 
2023
