Wij onderzoeken bij een specifiek onderzoek bepaalde aspecten van het besturen, het financieel 
beheer of het onderwijs (artikel 15, WOT). Ook hier geldt dat we de intensiteit van het onderzoek 
afstemmen op de kwaliteit van het bestuur. 
 
Bestuursgesprekken 
Besturen en inspectie hebben de mogelijkheid om periodiek een gesprek met elkaar te voeren. Aan 
elk bestuur is een contactinspecteur gekoppeld die het contact onderhoudt. Dit gaat in ieder geval 
over onderzoeken en vervolgtoezicht (inclusief herstelopdrachten, zie paragraaf 7.5). Ook heeft de 
contactinspecteur gesprekken met het bestuur over risico’s, signalen en incidenten. Het bestuur 
kan de contactinspecteur hierover informeren. Het kan ook zijn dat de contactinspecteur het 
bestuur bevraagt of (afhankelijk van de kwaliteit van het bestuur) verzoekt om zelf nader 
onderzoek te doen bij mogelijke risico’s. Daarnaast kan het gesprek gaan over relevante 
ontwikkelingen binnen of buiten de onderwijsinstelling. We betrekken daarbij ook vraagstukken op 
het niveau van het onderwijsstelsel als geheel.  
 
Het leggen van het contact is een gezamenlijke verantwoordelijkheid. Het bestuur kan ervoor 
kiezen de contactinspecteur gedurende het jaar op de hoogte te houden van relevante 
ontwikkelingen en hem te informeren bij urgente zaken, zoals (ernstige) signalen. Ook kan de 
contactinspecteur geregeld contact leggen met het bestuur om een vinger aan de pols te houden of 
urgente zaken te bespreken. De informatie uit deze contacten nemen we mee in de 
eerdergenoemde monitoring. 
7.5 Vervolgtoezicht, intensivering en sancties 
Vervolgtoezicht is nodig wanneer er tijdens een vierjaarlijks onderzoek tekortkomingen worden 
vastgesteld bij het bestuur en de opleidingen of wanneer andere onderzoeken of 
toezichtsactiviteiten hiertoe aanleiding geven. 
7.5.1 Vervolgtoezicht bij herstelperiode 
Natuurlijk is vervolgtoezicht lang niet altijd nodig. Als tijdens een onderzoek tekortkomingen zijn 
geconstateerd, wordt vervolgtoezicht afgesproken. De intensiteit hiervan is ook hier afhankelijk van 
de kwaliteit van het bestuur. We kunnen tekortkomingen constateren op bestuursniveau en/of op 
opleidingsniveau. 
 
Geen tekortkomingen 
Als uit een onderzoek blijkt dat het bestuur voor basiskwaliteit heeft gezorgd en dat het daarmee 
aan de deugdelijkheidseisen en financiële voorwaarden voor bestuur en opleiding voldoet, is er 
geen vervolgtoezicht. Het bestuur en de opleidingen vallen dan onder het reguliere toezicht, 
waarbij we prestaties en risico’s jaarlijks monitoren en elke vier jaar het bestuur beoordelen. 
Wanneer nodig of gewenst, is er tussentijds contact. 
 
Tekortkomingen bij het bestuur 
Bij tekortkomingen op bestuursniveau, bijvoorbeeld bij onvoldoende (financiële) basiskwaliteit en 
daardoor niet voldoen aan wet- en regelgeving, spreken we met het bestuur af binnen welke 
termijn de geconstateerde tekortkomingen hersteld moeten zijn. Afhankelijk van de zwaarte en 
omvang van de tekortkoming verantwoordt het bestuur zich over het herstel aan de inspectie en 
gaan wij na of de tekortkoming is hersteld. De intensiteit waarmee we dat doen, bepalen we ook in 
relatie tot de kwaliteit van het bestuur. 
  
Tekortkomingen op opleidingen 
Bij tekortkomingen in de basiskwaliteit op een opleiding maken we met het bestuur afspraken over 
de termijn waarbinnen de kwaliteit hersteld moet zijn. Wanneer de zwaarte en omvang van de 
tekortkomingen hiertoe aanleiding geven, bijvoorbeeld bij het oordeel Zeer zwak, kunnen we een 
toezichtsplan opstellen of door het bestuur laten opstellen om het verloop van het herstel te 
monitoren en voeren we mogelijk zelf een herstelonderzoek uit. Bij kleinere tekortkomingen en als 
de kwaliteit van het besturen op orde is, verantwoordt het bestuur zich bij ons over het herstel. We 
Onderzoekskader 2021 middelbaar beroepsonderwijs – Versie per 1 augustus 2023 54
