5 Waarderingskader scholen  
5.1 Inleiding 
In het vorige hoofdstuk beschreven we het kader voor de beoordeling van de besturing door het 
bestuur. In dit hoofdstuk beschrijven we het waarderingskader voor het beoordelen van de 
kwaliteit op scholen. Deze kaders hangen nauw met elkaar samen. Het bestuur geeft de kaders 
voor kwaliteit en financieel beheer aan waarbinnen schoolleiders hun verantwoordelijkheid voor de 
sturing van de kwaliteit op school vormgeven. Dit waarderingskader bevat naast standaarden over 
sturen en kwaliteit ook standaarden over het onderwijsproces, het schoolklimaat en de 
onderwijsresultaten. De standaarden over sturen, kwaliteitszorg en ambitie op schoolniveau (SKA) 
hangen samen met die over besturing, kwaliteitszorg en ambitie op bestuursniveau (BKA) en zijn 
toegespitst op de wettelijke eisen op schoolniveau.  
 
We gebruiken het waarderingskader voor scholen wanneer we onderzoek doen op schoolniveau.  
 
We beschrijven de opbouw van het kader in paragraaf 5.2. In paragraaf 5.3 is vervolgens het 
waarderingskader op schoolniveau opgenomen. In de laatste paragraaf, 5.4, gaan we in op de 
overige wettelijke vereisten, die niet aan een standaard zijn gekoppeld. 
5.2 Opbouw van het kader 
In het waarderingskader op schoolniveau onderscheiden we vier kwaliteitsgebieden: 
Onderwijsproces, Veiligheid en schoolklimaat, Onderwijsresultaten, en Sturen, kwaliteitszorg en 
ambitie. Met het waarderingskader krijgen we antwoord op de drie elementaire vragen over het 
onderwijs voor leerlingen: krijgen ze goed onderwijs (Onderwijsproces), voelen ze zich veilig 
(Veiligheid en schoolklimaat), en leren ze genoeg (Onderwijsresultaten)? Daarnaast kijken we naar 
de sturing op en de verbetering van de kwaliteit (Sturen, kwaliteitszorg en ambitie). Dit zijn 
belangrijke aspecten voor de kwaliteit en ontwikkeling van het onderwijs aan leerlingen. We 
beoordelen bij de kwaliteit van het onderwijs het geheel van de prestaties van de school op deze 
vier gebieden. Het financieel beheer beoordeelt de inspectie op het niveau van het bestuur.  
 
18
Het waarderingskader primair onderwijs heeft de volgende opbouw: 
 
KWALITEITSGEBIEDEN EN STANDAARDEN PO SCHOOLNIVEAU 
OP      ONDERWIJSPROCES 
OP0 Basisvaardigheden 
OP1 Aanbod 
OP2 Zicht op ontwikkeling en begeleiding 
OP3 Pedagogisch-didactisch handelen 
OP4 Onderwijstijd 
OP6 Afsluiting  
VS      VEILIGHEID EN SCHOOLKLIMAAT 
VS1 Veiligheid 
VS2 Schoolklimaat 
OR     ONDERWIJSRESULTATEN 
                                                 
18
 De waarderingskaders zijn in alle sectoren zo veel mogelijk gelijk. Voor de kwaliteitsgebieden worden in alle 
sectoren dezelfde lettercodes gehanteerd. De nummering van de standaarden loopt niet altijd door, omdat de 
sectoren verschillen in de uitwerking van de kwaliteitsgebieden en soms ook in het aantal standaarden dat een 
kwaliteitsgebied omvat. 
Onderzoekskader 2021 voorschoolse educatie en primair onderwijs â€“ Geldig per 1 augustus 
2023
