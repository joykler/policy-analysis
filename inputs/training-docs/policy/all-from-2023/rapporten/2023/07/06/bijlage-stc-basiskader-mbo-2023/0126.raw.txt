 Artikel 7.2.7, vijfde en zesde lid, WEB: Het onderwijsprogramma omvat uitsluitend begeleide 
onderwijsuren en beroepspraktijkvorming onder verantwoordelijkheid en toezicht van het 
bestuur, en met actieve betrokkenheid van het onderwijspersoneel.  
 Artikel 7.4.8, eerste lid, WEB: Het bestuur van de instelling zorgt voor een goede organisatie 
en kwaliteit van het onderwijsprogramma en de examinering van het mbo-diploma. 
 Artikel 2.2, eerste lid, WVO 2020: Het onderwijs bevordert actief burgerschap en sociale 
cohesie op doelgerichte en samenhangende wijze, richt zich onder andere op het bijbrengen 
van respect voor en kennis van de basiswaarden (zie hieronder) en het ontwikkelen van 
sociale en maatschappelijke competenties. 
 Artikel 2.2, tweede lid, WVO 2020: Het bestuur draagt zorg voor een schoolcultuur die in 
overeenstemming is met de basiswaarden van de democratische rechtsstaat en creëert een 
omgeving waarin leerlingen worden gestimuleerd actief te oefenen met de omgang met deze 
waarden. 
 
KWALITEITSGEBIED BORGING EN AFLSUITING (BA) (van toepassing op diploma, 
certificaat of verklaring middelbaar beroepsonderwijs) 
BA1. Borging diplomering 
De examencommissie borgt deugdelijke diplomering. 
Basiskwaliteit 
Het onafhankelijk en deskundig functioneren van de examencommissie is voldoende 
gewaarborgd door het bestuur.  
 
De examencommissie stelt op objectieve en deskundige wijze vast of een student voldoet aan de 
voorwaarden voor het verkrijgen van een diploma of een certificaat. Zij bewaakt, monitort en 
analyseert de kwaliteit van de processen die hieraan ten grondslag liggen. Hierdoor zijn het 
niveau, de complexiteit en de inhoud van de door de student geleverde prestaties, afgestemd op 
de kwalificatievereisten of het certificaat, geborgd.  
 
De examencommissie borgt in alle fasen van de examinering en diplomering de deskundigheid 
van de betrokken personen.  
 
De examencommissie bewaakt op een cyclische manier haar eigen werkwijze en eigen kwaliteit 
met betrekking tot de borging van de examinering en diplomering, certificering voor de 
opleidingen waarvoor zij verantwoordelijk is. Zij geeft betekenis aan de uitkomsten hiervan en 
acteert hierop. Hierbij betrekt zij eventueel onafhankelijke deskundigen. In voorkomende 
gevallen worden verbetermaatregelen genomen en wordt toegezien op de realisatie ervan. 
Hierover wordt jaarlijks verslag gedaan.  
 
De examencommissie geeft op deugdelijke gronden mbo-verklaringen af. Tevens geeft zij op 
deugdelijke gronden vrijstellingen voor examenonderdelen.  
Aanvullende ambities 
 Zijn er aanvullende ambities voor de borging van de diplomering en (hoe) worden deze 
gerealiseerd? 
Wettelijke vereisten 
De twee standaarden op het gebied van diplomering en afsluiting en de bijbehorende normering 
in dit waarderingskader komen overeen met de standaarden en normering in de Regeling 
standaarden examenkwaliteit WEB.  
BA2. Afsluiting 
76
De leerroute onderbouwt dat de leerling voldaan heeft aan de voorwaarden voor het diploma, 
een certificaat of een verklaring middelbaar beroepsonderwijs. 
                                                 
76
 Waar leerling staat, kan ook student worden gelezen. 
Onderzoekskader 2021 middelbaar beroepsonderwijs – Versie per 1 augustus 2023 126
