rapport. Het rapport ‘Vierjaarlijks onderzoek bij bestuur en opleidingen’ bevat deelrapportages over 
onderzoeks- en verificatie-activiteiten die binnen het bestuursonderzoek op opleidingen 
plaatsvonden. We rapporteren afzonderlijk over onderzoeken die we op opleidingen uitvoeren, 
buiten de thema- en bestuursonderzoeken om. Zo kunnen ouders en andere belangstellenden, 
naast de informatie die vanuit het bestuur beschikbaar is, van onze toezichtsresultaten 
kennisnemen. Dat doen we in de volgende gevallen. 
 
Kwaliteitsonderzoek naar risico’s 
Als we een kwaliteitsonderzoek naar risico’s hebben uitgevoerd, rapporteren we over de 
uitkomsten in een rapport gericht aan het bestuur. Bij het oordeel Zeer zwak zenden we het 
bestuur ook een rapport toe dat bedoeld is voor ouders. Naast een beschrijving van de bevindingen 
worden de oordelen op de standaarden weergegeven. Ook wordt het eindoordeel toegevoegd. Het 
rapport van de opleiding plaatsen we op onze website. 
Wanneer het bestuur in opdracht van de inspectie zelf een (herstel)onderzoek uitvoert, worden de 
resultaten na herstel op de inspectiewebsite in principe vermeld via een verwijzing naar de website 
van het bestuur.  
 
Onderzoeken naar Goed 
Ook over onderzoeken naar Goed brengen we een afzonderlijk rapport uit als deze buiten een 
vierjaarlijks onderzoek bij bestuur en opleidingen plaatsvinden. Naast een beschrijving van de 
bevindingen geven we hierin de waarderingen en oordelen op de standaarden weer. Ook voegen 
we het eindoordeel toe. Het rapport plaatsen we op onze website. 
 
Specifieke onderzoeken 
Net als bij besturen kunnen we ook op opleidingsniveau een specifiek onderzoek uitvoeren. Dit kan 
met het onderzoek op bestuursniveau samenhangen, maar ook afzonderlijk worden uitgevoerd. 
Dergelijke onderzoeken worden uitgevoerd in het kader van artikel 15, WOT. Over de bevindingen 
en conclusies schrijven we een rapport, dat op de website van de inspectie openbaar wordt 
gemaakt. 
8.4 Openbaarmaking, zienswijze en bezwaar 
32
Zoals in de inleiding van dit hoofdstuk staat, maken we al onze rapporten in beginsel openbaar. 
Nadat we het bestuur gevraagd hebben op basis van het conceptrapport een (beleids)reactie op te 
stellen, voegen we deze aan het rapport toe en stellen we het rapport definitief vast. 
 
Als met het bestuur geen overeenstemming is bereikt over de door het bestuur gewenste 
wijzigingen van het conceptrapport, heeft het bestuur een andere zienswijze op de oordelen en 
waarderingen. Deze zienswijze voegen we als bijlage toe aan het definitieve rapport.  
 
Een bestuur kan bezwaar maken tegen de openbaarmaking van een rapport als het een onderzoek 
is dat wordt uitgevoerd op basis van artikel 15 van de WOT (specifiek onderzoek, paragraaf 5.3) en 
daarnaast kan een bestuur bezwaar maken tegen het eindoordeel Zeer zwak.  
 
In bepaalde gevallen is het mogelijk om een klacht in te dienen over een gedraging van de 
inspectie. Wij verwijzen u voor de klachtenprocedure naar onze website 
(www.onderwijsinspectie.nl).  
 
 
                                                 
32
 In artikel 15, tweede lid, WOT is bepaald dat rapporten van een specifiek onderzoek openbaar zijn, tenzij 
aard of omvang van het onderzoek zich tegen openbare rapportage verzet. 
Onderzoekskader 2021 middelbaar beroepsonderwijs – Versie per 1 augustus 2023
