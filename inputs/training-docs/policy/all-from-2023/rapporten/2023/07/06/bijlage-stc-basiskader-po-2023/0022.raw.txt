Het bestuur zorgt er met betrokkenheid van de scholen voor dat de visie, ambities, doelen en 
het beleid sturend zijn voor de verbetering van het onderwijs aan leerlingen. Scholen formuleren 
op hun beurt doelen die aansluiten bij wat leerlingen nodig hebben met het oog op hun 
doorgaande onderwijsloopbaan. 
 
Het bestuur richt de voorwaarden in om de doelen te bereiken, waaronder de inzet en het 
beheer van de (financiële) middelen voor het waarborgen van de kwaliteit van het 
onderwijsproces, het schoolklimaat en de resultaten. Het bestuur heeft daartoe een 
meerjarenbegroting waarin de relatie met het beleid en de doelen duidelijk zijn toegelicht. Er is 
voor de sturing op (financiële) kwaliteit een functionerende verantwoordelijkheidsverdeling 
tussen de interne toezichthouder, het bestuur en de scholen afgesproken, op basis van de 
geldende wet- en regelgeving.  
Aanvullende ambities 
 Zijn er aanvullende ambities in relatie tot de visie en doelen en (hoe) worden deze 
gerealiseerd? 
Wettelijke vereisten 
 Artikel 8, eerste lid, WPO: Het onderwijs wordt zodanig ingericht dat de leerlingen een 
ononderbroken ontwikkelingsproces kunnen doorlopen en wordt afgestemd op de voortgang 
in de ontwikkeling van de leerlingen. 
 Artikel 10 en artikel 12, vierde lid, WPO: Het bestuur zorgt voor de kwaliteit van het 
onderwijs op de scholen via een stelsel van kwaliteitszorg. Dat houdt onder andere in dat er 
toetsbare doelen zijn geformuleerd.  
 Artikel 12, eerste, tweede en derde lid, WPO (in samenhang met artikel 1): Het bestuur 
zorgt ervoor dat alle scholen een schoolplan hebben. Het schoolplan omvat in elk geval het 
onderwijskundig beleid, het personeelsbeleid en het stelsel van kwaliteitszorg. Bij de 
beschrijving van het onderwijskundig beleid wordt het schoolondersteuningsprofiel 
betrokken. Dit bevat een beschrijving van de voorzieningen die zijn getroffen voor leerlingen 
die extra ondersteuning behoeven. 
 Artikel 17b, eerste en derde lid, WPO: Er moet sprake zijn van een functionele of organieke 
scheiding tussen uitvoerend deel van het bestuur en intern toezicht. 
 Artikel 17c, eerste lid, sub c, WPO: De interne toezichthouder ziet erop toe dat het bestuur 
de middelen doelmatig en rechtmatig besteedt en aanwendt.  
 Artikel 29, zevende lid, WPO: Het bestuur stelt jaarlijks het beleid vast met betrekking tot de 
formatie van de verschillende categorieën personeel van de scholen. 
 Artikel 31 WPO: Het bestuur stelt een managementstatuut vast waaruit de 
verantwoordelijkheidsverdeling in de aansturing van de school blijkt. 
 Artikel 115 en artikel 169 WPO [jo. AMvB] en artikel 26, eerste tot en met vierde lid, Besluit 
bekostiging WPO 2022: Het bestuur moet de rijksbekostiging rechtmatig aanwenden en 
moet evident ondoelmatige aanwending van beschikbare (financiële) middelen voorkomen.  
 Artikel 160 en artikel 161 WPO: Het op gemeentelijk niveau maken van afspraken over en 
het formuleren van doelen voor het bestrijden van onderwijsachterstanden. 
 Artikel 165 WPO en jo. artikel 4, vierde lid, RJO: Het bestuur maakt jaarlijks een jaarverslag 
waarin de resultaten van het financieel beleid en de continuïteitsparagraaf staan opgenomen. 
 RJO, jo. artikel 165 WPO: De wijze waarop door het bestuur verslag wordt gedaan van het 
financieel beheer gebeurt overeenkomstig de daarvoor in de RJO gestelde regels. 
BKA2. Uitvoering en kwaliteitscultuur 
Het bestuur realiseert samen met de scholen de doelen voor kwaliteit, bevordert een 
kwaliteitscultuur, zorgt voor randvoorwaarden en stuurt, waar nodig, tussentijds bij. 
Basiskwaliteit 
Onderzoekskader 2021 voorschoolse educatie en primair onderwijs – Geldig per 1 augustus 
2023
