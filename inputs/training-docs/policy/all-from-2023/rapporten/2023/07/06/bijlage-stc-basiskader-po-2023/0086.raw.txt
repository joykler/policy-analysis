Alle leerlingen in leerjaar 8 (behoudens wettelijke uitzonderingen) maken een doorstroomtoets. 
De leraren nemen de toets conform de voorschriften af.  
Wanneer de uitslag van de doorstroomtoets een hoger schooladvies suggereert dan het 
gegeven advies, neemt de school het advies in heroverweging. Als hierbij wordt afgeweken van 
de uitslag van de toets, wordt dit gemotiveerd aan de ouders.  
 
De school informeert de ouders daarnaast over de vorderingen van de leerling en over de 
informatie over de leerling die aan de ontvangende school wordt verstrekt. 
Aanvullende ambities 
 Zijn er aanvullende ambities voor de afsluiting en (hoe) worden deze gerealiseerd? 
Wettelijke vereisten 
 Artikel 2 WPO: De school bereidt de leerlingen voor op het vervolgonderwijs.  
 Artikel 11 WPO: De school houdt de ouders op de hoogte van de vorderingen van de 
leerlingen. 
 Artikel 45b en 45c WPO en Beleidsregel ontheffingsgronden doorstroomtoets: De wet 
schrijft voor welke toetsen in het primair onderwijs verplicht moeten worden afgenomen en 
in welke gevallen het bestuur kan beslissen dat een leerling geen doorstroomtoets hoeft af 
te leggen.  
 Artikel 5, Toetsbesluit PO: De directeur van de school is verantwoordelijk voor het afnemen 
van de doorstroomtoets conform de wettelijke voorschriften. 
 Artikel 42, eerste lid, WPO: De doorstroomtoets dient om onderadvisering vanuit het primair 
onderwijs te voorkomen. 
 Artikel 42, tweede lid, WPO: Het bestuur stelt in de laatste drie weken van januari voor een 
leerling in het laatste leerjaar van het basisonderwijs een schooladvies op voor het volgen 
van aansluitend voortgezet onderwijs of voortgezet speciaal onderwijs. Het bestuur deelt 
het schooladvies mee aan de ouders. Artikel 42, eerste lid, WPO: Voor de ontvangende 
school stelt de school een onderwijskundig rapport op. 
 
KWALITEITSGEBIED VEILIGHEID EN SCHOOLKLIMAAT (VS) 
VS1. Veiligheid 
De school zorgt voor een veilige omgeving voor leerlingen. 
Basiskwaliteit 
De school zorgt voor de sociale, fysieke en psychische veiligheid van de leerlingen op school 
gedurende de schooldag. Een school is veilig als de sociale, fysieke en psychische veiligheid van 
leerlingen niet door handelingen van anderen wordt aangetast. Dit blijkt onder andere uit de 
beleving van de veiligheid en het welbevinden van de leerlingen op school. De school monitort 
dit ten minste jaarlijks met een gestandaardiseerd instrument.  
 
De school heeft een veiligheidsbeleid beschreven dat bestaat uit een samenhangende set van 
maatregelen. Het beleid is gericht op het voorkomen, afhandelen, registreren en evalueren van 
incidenten, en de school voert dat beleid ook uit. Als de uitkomsten van de monitoring daartoe 
aanleiding geven, treft de school maatregelen om de situatie te verbeteren. De school voorkomt, 
zoveel als mogelijk, (digitaal) pesten, agressie en geweld in elke vorm en treedt zo nodig snel en 
adequaat op. Dat geldt ook bij uitingen die strijdig zijn met basiswaarden van de democratische 
rechtsstaat, zoals discriminatie en onverdraagzaamheid. De school heeft een persoon aangesteld 
die voor ouders en leerlingen het aanspreekpunt is in geval van pesten en die het beleid tegen 
pesten coördineert.  
 
Onderzoekskader 2021 voorschoolse educatie en primair onderwijs – Geldig per 1 augustus 
2023
