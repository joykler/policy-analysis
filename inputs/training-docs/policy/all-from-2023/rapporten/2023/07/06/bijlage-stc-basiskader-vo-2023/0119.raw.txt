OR1 Resultaten 
OR2 Sociale en maatschappelijke competenties 
SKA    STUREN, KWALITEITSZORG EN AMBITIE 
SKA1 Visie, ambities en doelen 
SKA2 Uitvoering en kwaliteitscultuur 
SKA3 Evaluatie, verantwoording en dialoog 
 
KWALITEITSGEBIED ONDERWIJSPROCES (OP) 
OP1. Aanbod 
Het aanbod bereidt de leerlingen voor op vervolgonderwijs en de samenleving. 
Basiskwaliteit  
De school bereidt de leerlingen voor op het vervolgonderwijs en de samenleving. Zij biedt een 
breed aanbod dat voldoet aan de standaarden van het desbetreffende buitenlandse of 
internationale curriculum (International Baccalaureate (IB) of European Baccalaureate (EB) 
diploma program) en dat ook de basisvaardigheden taal en rekenen omvat. Onder aanbod 
verstaan we alle lesinhouden, ook die digitaal zijn of online aangeboden worden. Het aanbod 
van de school is afgestemd op de leerlingenpopulatie en sluit aan bij het (taal)niveau en de 
onderwijsbehoeften van de leerlingen. Het aanbod wordt waar nodig gedurende de 
schoolloopbaan verdiept en verbreed, zodanig dat leerlingen een ononderbroken ontwikkeling 
kunnen doorlopen. Het aanbod is doelgericht, samenhangend en herkenbaar. Bovendien heeft 
de school de leerinhouden evenwichtig en in samenhang over de leerjaren verdeeld. 
 
Het aanbod draagt bij aan het bijbrengen van respect voor en kennis van de basiswaarden van 
de democratische rechtsstaat en aan het ontwikkelen van sociale en maatschappelijke 
competenties die leerlingen in staat stellen deel uit te maken en bij te dragen aan de 
pluriforme, democratische samenleving. 
Aanvullende ambities 
 Zijn er aanvullende ambities voor het aanbod en (hoe) worden deze gerealiseerd?  
Wettelijke vereisten  
 Artikel 1.4, tweede lid, WVO 2020: Het onderwijs is afgestemd op de voortgang in de 
ontwikkeling van leerlingen en zij kunnen een ononderbroken ontwikkelingsproces 
doorlopen.  
 Artikel 2 en artikel 3 Besluit referentieniveaus Nederlandse taal en rekenen jo. artikel 2, 
Wet referentieniveaus Nederlandse taal en rekenen: Het onderwijs neemt de 
referentieniveaus van taal en rekenen als uitgangspunt.  
 Artikel 2.4 tot en met artikel 2.9 WVO 2020: De school bereidt de leerlingen voor op het 
vervolgonderwijs.  
 Artikel 2.13 en artikel 2.14, eerste lid, WVO 2020: Het onderwijsaanbod voor de eerste 
twee leerjaren voldoet aan de kerndoelen en is samenhangend ingericht. 
 Artikel 13 en artikel 14 Beleidsregel IGVO 2010: De inrichting van de cursussen 
International Baccalaureate Middle Years Program (IB MYP) en International Baccalaureate 
Diploma Programme (IB DP) voldoen aan de eisen voor toepassing in het igvo. 
 Artikel 2.2, eerste lid, WVO 2020: Het onderwijs bevordert actief burgerschap en sociale 
cohesie (kennis van en respect voor basiswaarden en de ontwikkeling van sociale en 
maatschappelijke competenties).  
 Artikel 2.89 WVO 2020: Het schoolplan bevat de uitwerking van de wettelijke opdrachten 
voor de uitgangspunten, doelstellingen en inhoud van het onderwijs.  
OP2. Zicht op ontwikkeling en begeleiding  
Onderzoekskader 2021 voortgezet onderwijs – Versie per 1 augustus 2023 
119
