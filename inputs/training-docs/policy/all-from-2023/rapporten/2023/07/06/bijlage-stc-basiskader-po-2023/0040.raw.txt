6 Oordelen en waarderen 
6.1 Inleiding   
In dit hoofdstuk beschrijven we hoe we oordelen en waarderen. We doen dat zo transparant 
mogelijk, aan de hand van het waarderingskader op bestuurs- en schoolniveau en met de 
beschrijving van de oordeelsvorming, zoals opgenomen in dit hoofdstuk. Onze oordelen gaan altijd 
over de gerealiseerde kwaliteit van de (be)sturing en over het onderwijs dat leerlingen ontvangen. 
 
We gaan in dit hoofdstuk eerst in op hoe we omgaan met het raamwerk van de kernfuncties op 
stelselniveau (paragraaf 6.2), zoals opgenomen in hoofdstuk 3. Dat hanteren we uitsluitend vanuit 
onze stimulerende rol. Daarna leggen we uit hoe we op basis van de waarderingskaders voor 
besturen en scholen (hoofdstuk 4 en 5) oordelen en waarderen. In het algemeen bepaalt het al dan 
niet voldoen aan de deugdelijkheidseisen of een standaard Voldoende of Onvoldoende is. De 
waardering Goed spreken we uit als ambities, rondom basiskwaliteit en/of daarboven uitstijgend, 
gerealiseerd worden. We beschrijven dit in paragraaf 6.3. In paragraaf 6.4 zijn beslisregels voor de 
beoordeling van de standaarden voor het bestuur beschreven, gevolgd door de beslisregels voor de 
beoordeling van onderwijskwaliteit van scholen in paragraaf 6.5.  
 
De standaard basisvaardigheden krijgt per 1 augustus 2024 het gewicht van de standaarden 
Resultaten, Zicht op ontwikkeling en begeleiding, Pedagogisch-didactisch handelen en Veiligheid en 
telt vanaf die datum dus net als deze standaarden zwaarder dan de andere standaarden mee in het 
oordeel op schoolniveau. Tot 1 augustus 2024 telt de standaard basisvaardigheden wel mee in het 
oordeel op schoolniveau, maar nog niet met het gewicht van de standaarden Resultaten, Zicht op 
ontwikkeling en begeleiding, Pedagogisch-didactisch handelen en Veiligheid. 
6.2 Stimuleren op stelselniveau  
In hoofdstuk 3 is het stelseltoezicht beschreven. We reflecteren daarop en spreken geen oordelen 
uit. We gebruiken het raamwerk om de drie kernfuncties van het onderwijs, namelijk kwalificatie, 
socialisatie en allocatie, waaronder selectie en gelijke kansen en daarnaast de belangrijke 
voorwaarden daarvoor te beschouwen. We beschrijven jaarlijks in ‘De Staat van het Onderwijs’ 
(paragraaf 7.2) hoe het met de kernfuncties en voorwaarden van het onderwijsstelsel is gesteld.  
 
We bespreken deze thema’s bij onderzoeken bij besturen en scholen. Uit onze gegevens op 
stelselniveau kan blijken dat de kwaliteit van (een deel van) de kernfuncties in een bepaalde regio 
in hoge of juist mindere mate gerealiseerd wordt. Door ambities van besturen rondom kernfuncties 
in een open dialoog te bespreken en te verkennen, leggen we een verbinding tussen scholen en 
hun invulling van de kernfuncties.  
6.3 Oordelen en waarderen standaarden bestuur en school 
Voor het beoordelen en waarderen van de kwaliteit van besturen en scholen gebruiken we de 
standaarden zoals beschreven in de hoofdstukken 4 en 5. Een standaard bestaat uit een 
beschrijving van de basiskwaliteit, gebaseerd op de deugdelijkheidseisen. Per standaard besteden 
we daarnaast aandacht aan de vragen naar aanvullende ambities. 
 
Of een standaard als Voldoende of Onvoldoende wordt beoordeeld, is gebaseerd op de vraag of het 
bestuur/de school voldoet aan de deugdelijkheidseisen en daarmee basiskwaliteit realiseert. Voor 
de waardering Goed wordt de realisatie van ambities betrokken. Onderstaande tabel geeft aan hoe 
het oordeel en de waardering op standaardniveau tot stand komt:  
 
Oordeel/waardering Norm voor standaarden  
standaard 
Onderzoekskader 2021 voorschoolse educatie en primair onderwijs – Geldig per 1 augustus 
2023   
  
 40
