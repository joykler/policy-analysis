Bijlage 4 Waarderingskader overige educatie 
 
In deze bijlage is het waarderingskader voor overige educatie, inclusief de Taalschakeltrajecten, 
opgenomen. De toelichting hierop is te vinden in paragraaf 9.4. 
 
KWALITEITSGEBIED BESTURING, KWALITEITSZORG EN AMBITIE (BKA) 
BKA1. Visie, ambities en doelen 
Het bestuur heeft een visie op kwaliteit, heeft hiervoor ambities en doelen opgesteld en stuurt op 
het behalen daarvan. 
Basiskwaliteit  
Het bestuur heeft een visie op goed onderwijs en op de besturing daarvan. De visie is concreet 
en passend vertaald naar ambities, doelen en daarmee samenhangend beleid. Deze vertaling 
maakt sturing mogelijk op de kwaliteit en resultaten van het onderwijs en de voorwaarden. 
Daartoe is een stelsel van kwaliteitszorg ingericht dat het bestuur in staat stelt de basiskwaliteit 
van het onderwijs te waarborgen. 
 
De doelen betreffen in elk geval de naleving van wettelijke eisen, waaronder de wettelijke 
vereisten voor het onderwijsaanbod, het onderwijsleerproces, de manier van afsluiten en 
diplomeren en de beoogde resultaten van de deelnemers. De visie, ambities en doelen omvatten 
uitwerkingen van eerdere evaluatieresultaten en resultaten van interne en externe dialoog.  
 
Het bestuur zorgt er met betrokkenheid van de opleidingen voor dat de visie, ambities, doelen 
en het beleid sturend zijn voor de verbetering van het onderwijs aan studenten. 
 
Het bestuur richt de voorwaarden in om de doelen te bereiken, waaronder het waarborgen van 
de kwaliteit van het onderwijsproces, de diplomering, het schoolklimaat en de resultaten. Er is 
voor de sturing op kwaliteit een functionerende verantwoordelijkheidsverdeling tussen het 
bestuur en de opleidingen afgesproken, op basis van de geldende wet- en regelgeving.  
Aanvullende ambities 
 Zijn er aanvullende ambities in relatie tot de visie en doelen en (hoe) worden deze 
gerealiseerd? 
Wettelijke vereisten 
 Artikel 1.3.6, eerste lid, WEB: Het bestuur richt een stelsel van kwaliteitszorg in en verbetert 
aan de hand daarvan het onderwijs.  
 Artikel 7.4.5 WEB: Het bestuur zorgt voor een examencommissie die voldoet aan de 
inrichtingsvereisten. 
 Artikel 7.4.5, derde lid, WEB: Het bestuur waarborgt dat de examencommissie deugdelijk en 
onafhankelijk kan functioneren. 
 Artikel 7.4.8, eerste lid, WEB: Het bestuur zorgt voor een goede organisatie en kwaliteit van 
het onderwijsprogramma en de examinering. 
BKA2. Uitvoering en kwaliteitscultuur 
Het bestuur realiseert samen met de opleidingen de doelen voor kwaliteit, bevordert een 
kwaliteitscultuur, zorgt voor randvoorwaarden en stuurt, waar nodig, tussentijds bij. 
Basiskwaliteit 
Het bestuur geeft als onderdeel van zijn stelsel van kwaliteitszorg met de opleidingen effectief 
uitvoering aan de visie en de doelen voor onderwijskwaliteit. Aan de transparante, integere 
kwaliteitscultuur is zichtbaar dat deze bijdraagt aan de gestelde doelen. 
 
Onderzoekskader 2021 middelbaar beroepsonderwijs – Versie per 1 augustus 2023 106
