 Artikel 18a, zesde lid, sub c, WPO / artikel 2.47, zevende lid, sub c, WVO 2020: Het 
samenwerkingsverband heeft onder andere tot taak het beoordelen of een leerling 
toelaatbaar is tot het sbo en het so, respectievelijk het pro en vso, of aangewezen is op het 
lwoo. 
 Artikel 18a, lid 10a, WPO / artikel 2.47, twaalfde lid, WVO 2020: Het 
samenwerkingsverband kan met het oog op het dekkend netwerk een opdc inrichten. Hier 
zijn voorwaarden aan verbonden (zie artikel 3.4 Inrichtingsbesluit WPO / artikel 2.50 
Uitvoeringsbesluit WVO 2020). 
 Artikel 18a, elfde lid, WPO en artikel 3.2 Inrichtingsbesluit WPO / artikel 2.47, veertiende 
lid, WVO 2020 en artikel 2.51 Uitvoeringsbesluit WVO 2020: Het samenwerkingsverband 
betrekt de adviezen van wettelijk verplichte deskundigen bij de beoordeling of een leerling 
toelaatbaar is tot het sbo en so, respectievelijk het pro en vso, of aangewezen is op het 
lwoo. 
 Artikel 18a, twaalfde lid, WPO / artikel 2.47, vijftiende lid, WVO 2020: Het 
samenwerkingsverband stelt een adviescommissie in die adviseert over bezwaarschriften 
betreffende besluiten van het samenwerkingsverband over de toelaatbaarheid van 
leerlingen tot speciale scholen (sbo, v(s)o en pro). 
 Artikel 18a, veertiende lid, WPO / artikel 2.47, zeventiende lid, WVO 2020: Het 
samenwerkingsverband kent aan elke toelaatbaarheidsverklaring een volgnummer toe en 
verstrekt van elk advies over de ondersteuningsbehoefte van een leerling een afschrift aan 
de ouders. 
 
KWALITEITSGEBIED BESTURING, KWALITEITSZORG EN AMBITIE (BKA) 
BKA1. Visie, ambities en doelen 
Het bestuur heeft een visie op kwaliteit, heeft hiervoor ambities en doelen opgesteld en stuurt 
op het behalen daarvan. 
Basiskwaliteit  
Het bestuur heeft een visie op de uitvoering van de wettelijke taken en op de besturing 
daarvan. De visie is concreet en passend vertaald naar ambities, doelen en daarmee 
samenhangende beleid. Deze vertaling maakt sturing mogelijk op de kwaliteit en resultaten van 
beleid van het samenwerkingsverband en de voorwaarden. Daartoe is een stelsel van 
kwaliteitszorg ingericht dat het bestuur in staat stelt de basiskwaliteit van de taakuitvoering te 
waarborgen. Wanneer het samenwerkingsverband een opdc in stand houdt, valt hieronder ook 
het zorg dragen voor de kwaliteit van het onderwijs op het opdc. 
 
De doelen betreffen in elk geval de naleving van de wettelijke eisen, waaronder het zorg dragen 
voor de dienstverlening aan de aangeslotenen, het realiseren van een samenhangend geheel 
van voorzieningen en de beoogde kwalitatieve en kwantitatieve resultaten van het onderwijs 
aan leerlingen die extra ondersteuning behoeven en de daarmee samenhangende bekostiging. 
De visie, ambities en doelen omvatten uitwerkingen van eerdere evaluatieresultaten en 
resultaten van interne en externe dialoog. De doelen, het beleid en de afspraken zijn 
vastgelegd in het ondersteuningsplan. Het ondersteuningsplan wordt eenmaal in de vier jaar 
door het bestuur vastgesteld en vormt de basis voor de sturing op de uitvoering van de taken 
en de verbetering van de kwaliteit. 
 
Het bestuur richt de voorwaarden in om de doelen te bereiken, waaronder de inzet en het 
beheer van de (financiële) middelen voor het waarborgen van de uitvoering van de wettelijke 
taken van het samenwerkingsverband en de realisatie van de zorgplicht passend onderwijs door 
schoolbesturen. Het bestuur heeft daartoe een meerjarenbegroting waarin de relatie met het 
beleid, de doelen en de gemaakte keuzes voor het verdelen van de middelen duidelijk zijn 
toegelicht. Er is voor de sturing op (financiële) kwaliteit een functionerende 
Onderzoekskader 2021 voorschoolse educatie en primair onderwijs – Geldig per 1 augustus 
2023
