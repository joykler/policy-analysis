de les en benutten de lestijd efficiënt. De leraren maken het lesdoel duidelijk. Zij monitoren 
tijdens de les of de leerlingen het beoogde lesdoel al dan niet halen en passen hun onderwijs 
waar nodig aan. De leraren leggen de lesstof duidelijk uit en geven de leerlingen voldoende tijd 
om te oefenen met de lesstof. Zij stemmen daarbij de instructie, de verwerking en het tempo 
van hun onderwijs af op de onderwijsbehoeften van individuele en groepen leerlingen. De 
leraren geven hun leerlingen gerichte feedback op hun gemaakte werk en op hun leerproces. 
Zij stimuleren de leerlingen na te denken over hun eigen ontwikkeling. 
 
Aanvullende ambities 
 Zijn er aanvullende ambities voor het pedagogisch-didactisch handelen en (hoe) worden 
deze gerealiseerd? 
Wettelijke vereisten 
 Artikel 1.4, tweede lid, WVO 2020: Het onderwijs is afgestemd op de voortgang in de 
ontwikkeling van leerlingen en zij kunnen een ononderbroken ontwikkelingsproces 
doorlopen. 
 Artikel 2.2, eerste lid, WVO 2020: Het onderwijs bevordert actief burgerschap en sociale 
cohesie (kennis van en respect voor basiswaarden en de ontwikkeling van sociale en 
maatschappelijke competenties).  
 Artikel 2.89 en artikel 2.90 WVO  2020: De school heeft haar beleid over het pedagogisch-
didactisch handelen in het schoolplan geformuleerd.  
OP4. Onderwijstijd 
De leerlingen krijgen voldoende tijd om zich het aanbod eigen te maken.  
Basiskwaliteit 
De school biedt een programma aan dat voldoet aan de wettelijk verplichte onderwijstijd. De 
school stelt daartoe, met instemming van de medezeggenschapsraad, vast welke activiteiten 
onder de onderwijstijd vallen. De school plant de onderwijsactiviteiten weloverwogen over het 
schooljaar en deze worden uitgevoerd onder verantwoordelijkheid van bevoegde leraren. 
 
De school verdeelt de tijd zo over de vakken dat leerlingen in staat zijn het verplichte 
onderwijsprogramma tot zich te nemen. De school heeft beleid om ongeoorloofd verzuim en 
voortijdig schoolverlaten van leerlingen tegen te gaan, zodat ook op leerlingniveau gestreefd 
wordt de onderwijstijd te behalen. 
 
De school maakt, zo nodig, volgens de wettelijke voorschriften gebruik van de mogelijkheden 
om, in het belang van de individuele leerling, af te wijken van de verplichte onderwijstijd en/of 
van de mogelijkheid om een leerling een deel van de onderwijstijd door te laten brengen op een 
andere school. 
Aanvullende ambities 
 Zijn er aanvullende ambities voor de onderwijstijd en (hoe) worden deze gerealiseerd? 
Wettelijke vereisten 
 Artikel 2.38 WVO: De school verzorgt minimaal het wettelijk verplichte aantal uren en 
dagen onderwijs.  
 Artikel 2.38, vijfde lid, WVO 2020: De onderwijstijd wordt ingevuld met activiteiten die 
worden verzorgd in het onderwijsprogramma.  
 Artikel 2.38, elfde lid, WVO 2020 jo. Beleidsregel inzake het instemmen met afwijking 
onderwijstijd WVO: Voor het afwijken van de onderwijstijd vraagt het bestuur in bepaalde 
gevallen instemming van de inspectie.  
 Artikel 2.40 WVO 2020 jo. artikel 2.45 Uitvoeringsbesluit WVO 2020: Als een leerling voor 
een deel van het onderwijsprogramma onderwijs ontvangt op een andere school en het 
bestuur voldoet aan de voorwaarden daarvoor, dan telt die tijd mee voor het aantal uren 
onderwijs dat de leerling ten minste moet ontvangen.  
 Artikel 2.38, zevende lid, WVO 2020 De onderwijstijd voor het praktijkonderwijs wordt 
ingericht conform de voorschriften. 
Onderzoekskader 2021 voortgezet onderwijs – Versie per 1 augustus 2023 
106
