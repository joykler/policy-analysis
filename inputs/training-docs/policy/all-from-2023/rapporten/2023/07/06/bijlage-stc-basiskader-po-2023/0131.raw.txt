Wanneer de school de extra ondersteuning voor de leerlingen niet kan bieden, zoekt de school 
in samenwerking met ouders en zo nodig het Expertisecentrum Onderwijszorg voor passende 
extra ondersteuning en zo nodig een meer passende onderwijsplek. 
Aanvullende ambities 
 Zijn er aanvullende ambities voor zicht op ontwikkeling en begeleiding en (hoe) worden 
deze gerealiseerd? 
Wettelijke vereisten  
 Artikel 10, eerste lid, WPO BES: Het onderwijs wordt zodanig ingericht dat de leerlingen een 
ononderbroken ontwikkelingsproces kunnen doorlopen. Het wordt afgestemd op de 
voortgang in de ontwikkeling van de leerlingen.  
 Artikel 10, derde lid, WPO BES: Het onderwijs bevordert actief burgerschap en sociale 
cohesie op doelgerichte en samenhangende wijze. Dat omvat onder meer regelmatig 
monitoren van de ontwikkeling van burgerschapscompetenties, om het onderwijs af te 
stemmen op de actuele leerbehoefte van leerlingen. 
 Artikel 10, vierde lid, WPO BES: De scholen voorzien in een leerlingvolgsysteem waarin in 
elk geval de vorderingen van de leerling van de basisvaardigheden worden bijgehouden.  
 Artikel 10, vijfde lid, WPO BES: De school biedt individuele begeleiding die is afgestemd op 
de behoeften van de leerlingen met een specifieke onderwijsbehoefte.  
 Artikel 10, achtste lid, WPO BES: Het onderwijs wordt zodanig ingericht dat daarbij op 
structurele en herkenbare wijze aandacht wordt besteed aan het bestrijden van 
achterstanden, in het bijzonder van taalachterstanden.  
 Artikel 15, tweede lid, WPO BES: Bij de beschrijving van het onderwijskundig beleid worden 
ook de voorzieningen betrokken die zijn getroffen voor leerlingen met specifieke 
onderwijsbehoeften. 
 Artikel 15, vierde lid, sub a, WPO BES: De school heeft de wijze waarop het onderwijs wordt 
afgestemd op de voortgang in de ontwikkeling van leerlingen in het schoolplan beschreven.  
 Artikel 12 van de Wet register onderwijsdeelnemers jo. artikel 8, eerste lid, Besluit register 
onderwijsdeelnemers: Er is een Expertisecentrum Onderwijszorg aangewezen dat onder 
andere onderwijsondersteunende activiteiten en ambulante begeleiding verzorgt. Het 
bestuur van de school blijft verantwoordelijk voor de leerling tijdens het verblijf binnen het 
Expertisecentrum Onderwijszorg. 
OP3. Pedagogisch-didactisch handelen  
Het pedagogisch-didactisch handelen van de leraren stelt leerlingen in staat om te leren en zich 
te ontwikkelen.  
Basiskwaliteit 
De pedagogisch-didactische visie van de school is zichtbaar in het dagelijks handelen van de 
leraren. 
 
De leraren plannen en structureren hun handelen met behulp van informatie die zij over 
leerlingen hebben. Zij maken pedagogische en didactische keuzes en stemmen daarbij het 
niveau van hun onderwijs af op het beoogde eindniveau van leerlingen. De leerstof omvat 
kennis, vaardigheden en attitudes en wordt in een logische opbouw aangeboden. 
 
De leraren creëren een pedagogisch en didactisch passend en stimulerend leerklimaat, 
waardoor leerlingen actief en betrokken zijn. Met geschikte opdrachten en heldere uitleg 
structureren de leraren het onderwijsaanbod zodanig dat de leerlingen zich het leerstofaanbod 
eigen kunnen maken. Leraren hebben hoge verwachtingen van leerlingen en geven leerlingen 
feedback op hun leerproces. 
 
Onderzoekskader 2021 voorschoolse educatie en primair onderwijs – Geldig per 1 augustus 
2023
