belanghebbenden en deskundigen, niet zijnde de deskundigen bedoeld in artikel 1.1.1. De 
uitkomsten van de beoordeling zijn openbaar. 
 Artikel 1.3.2a WEB BES: Het bestuur zorgt voor personeelsbeleid, voor zover het de 
duurzame borging van de kwaliteit van het onderwijspersoneel betreft. 
 Artikel 1.4.1, zevende lid, WEB BES: Het bestuur verstrekt Onze Minister op diens verzoek 
de nodige inlichtingen omtrent de instelling. Het bestuur doet Onze Minister en, indien het op 
grond van artikel 2.1.1 bekostigde opleidingen betreft, de desbetreffende eilandsraad 
jaarlijks vóór 1 februari een verslag toekomen omtrent de werkzaamheden van de instelling 
voor zover betrekking hebbend op opleidingen. Het verslag bevat tevens het aantal 
studenten per opleiding en het aantal uitgereikte certificaten en diploma's, bedoeld in artikel 
7.4.8.  
 Artikel 2.3.1, tweede lid, WEB BES: In de jaarrekening legt het bestuur verantwoording af 
over het financiële beheer van de instelling voor zover het de ingevolge deze wet uit 's Rijks 
kas ontvangen middelen betreft. Uit de jaarrekening dient te blijken dat sprake is van een 
rechtmatige en doelmatige aanwending van de rijksbijdrage. 
 Artikel 2.3.2, eerste lid, WEB BES: Het bestuur stelt jaarlijks een jaarverslag over het 
afgelopen jaar vast en maakt het openbaar. Het jaarverslag bevat ten minste het verslag, 
bedoeld in artikel 1.3.2, derde lid, voor zover dat in het desbetreffende jaar is uitgebracht, 
dan wel de hoofdpunten van laatstgenoemd verslag, alsmede de hoofdpunten van de 
bevindingen van de inspectie met betrekking tot de examens en informatie over schorsing en 
verwijdering van studenten in het afgelopen jaar. 
 RJO BES, jo. artikel 2.3.1, WEB BES: De wijze waarop door het bestuur verslag wordt 
gedaan van het financieel beheer gebeurt overeenkomstig de daarvoor in de RJO BES 
gestelde regels. 
 Artikel 3, achtste lid, RJO BES: Het bestuur zorgt voor een continuïteitsparagraaf in het 
jaarverslag. 
BKA2. Uitvoering en kwaliteitscultuur 
Het bestuur realiseert samen met de opleidingen de doelen voor kwaliteit, bevordert een 
kwaliteitscultuur, zorgt voor randvoorwaarden en stuurt, waar nodig, tussentijds bij. 
Basiskwaliteit 
Het bestuur geeft als onderdeel van zijn stelsel van kwaliteitszorg met de opleidingen effectief 
uitvoering aan de visie en de doelen voor onderwijskwaliteit. Aan de transparante, integere 
kwaliteitscultuur is zichtbaar dat deze bijdraagt aan de gestelde doelen. 
 
Het bestuur bevordert een op samenwerken, leren en verbeteren gerichte kwaliteitscultuur, 
zodat de doelen en ambities gerealiseerd kunnen worden. Het bestuur zorgt ervoor dat het 
onderwijskundig leiderschap op alle niveaus herkenbaar verankerd is in de organisatie. Ook 
bevordert het bestuur dat directie en teams gezamenlijk werken aan hun professionaliteit in 
relatie tot de bekwaamheidseisen en aan een verbetercultuur.  
 
Binnen de kwaliteitscultuur geeft het bestuur uitvoering aan kwaliteitszorg, gericht op de 
kwaliteit van het onderwijs en de naleving van wettelijke voorschriften. Het bestuur bewaakt en 
bevordert dat de uitvoering in overeenstemming is met het beleid, zodat de doelen worden 
bereikt. Het bestuur houdt zicht op de uitvoering van het beleid en op de nagestreefde 
verbeteringen en stuurt daarop, zo nodig, tussentijds bij. Ook stelt het bestuur de 
examencommissie in en benoemt de leden. 
 
De beschikbare (financiële) middelen dragen bij aan de realisatie van de door het bestuur 
gestelde doelen en worden doelmatig en rechtmatig aangewend. Als onderdeel van zijn taak ziet 
de interne toezichthouder daarop toe. Het bestuur stuurt op effectief financieel beheer, zodat de 
continuïteit van het onderwijs gewaarborgd is en bekostiging rechtmatig verkregen wordt. 
 
Onderzoekskader 2021 middelbaar beroepsonderwijs – Versie per 1 augustus 2023
