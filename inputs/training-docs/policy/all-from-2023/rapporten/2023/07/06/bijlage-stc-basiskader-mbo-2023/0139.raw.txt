OP ONDERWIJSPROCES 
OP1 Aanbod 
OP2 Ontwikkeling en begeleiding 
OP3 Pedagogisch-didactisch handelen 
OP5 Beroepspraktijkvorming 
VS VEILIGHEID EN SCHOOLKLIMAAT 
VS1 Veiligheid 
VS2 Schoolklimaat 
BA BORGING EN AFSLUITING 
BA1 Borging diplomering 
BA2 Afsluiting 
OR ONDERWIJSRESULTATEN 
OR1 Studiesucces  
OR3 Vervolgsucces 
SKA STUREN, KWALITEITSZORG EN AMBITIE 
SKA1 Visie, ambities en doelen 
SKA2 Uitvoering en kwaliteitscultuur 
SKA3 Evaluatie, verantwoording en dialoog 
 
KWALITEITSGEBIED ONDERWIJSPROCES (OP) 
OP1. Aanbod 
Het aangeboden onderwijsprogramma bereidt de studenten voor op de beroepspraktijk, het 
vervolgonderwijs en de samenleving. 
Basiskwaliteit 
De opleiding bereidt studenten voor op de beroepspraktijk, het vervolgonderwijs en de 
democratische samenleving. Het biedt een breed en op het kwalificatiedossier gebaseerd 
programma aan, waarin ook de beroepspraktijkvorming, en eventuele wettelijke 
beroepsvereisten zijn opgenomen en de opleidings- en vormingsdoelen die de opleiding zelf 
formuleert. Het programma is daarnaast gericht op het verwerven van generieke competenties, 
waaronder die voor loopbaan en burgerschap. Het programma kent samenhang met de toetsing 
en examinering op basis waarvan de opleiding kwalificeert en diplomeert. Onder het programma 
verstaan we alle lesinhouden, ook die digitaal zijn of online aangeboden worden. 
 
Het onderwijsprogramma is afgestemd op de studentenpopulatie en sluit aan bij het niveau van 
het kwalificatiedossier en de onderwijsbehoeften van de studenten. Bovendien heeft de opleiding 
de leerinhouden in samenhang over de leerjaren verdeeld. De studenten worden tijdig 
geïnformeerd over de opbouw en de doelen van de opleiding. 
Aanvullende ambities 
 Zijn er aanvullende ambities voor het aanbod en (hoe) worden deze gerealiseerd?  
Wettelijke vereisten 
 Artikel 1.3.2 eerste lid, WEB BES: Het bestuur zorgt voor onderwijs van voldoende kwaliteit.  
 Artikel 1.4.1, jo. artikel 7.1.2, tweede lid, jo. artikel 7.2.5, sub b, WEB BES: Een 
beroepsopleiding is gebaseerd op een kwalificatie en bevat ook eventuele wettelijke 
beroepsvereisten.  
 Artikel 7.1.2, tweede lid, WEB BES: Een beroepsopleiding is een onderwijstraject dat voor 
een student is ingericht overeenkomstig de eisen van hoofdstuk 7, titel 2, en dat is gericht 
op het behalen van een kwalificatie in het beroepsonderwijs.  
Onderzoekskader 2021 middelbaar beroepsonderwijs – Versie per 1 augustus 2023 139
