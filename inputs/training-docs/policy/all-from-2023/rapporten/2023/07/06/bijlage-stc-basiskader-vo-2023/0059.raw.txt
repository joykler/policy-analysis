het beleid van schoolbesturen en scholen betreffen, zijn de schoolbesturen verantwoordelijk voor 
de uitvoering van deze afspraken. 
 
De wet laat veel ruimte voor samenwerkingsverbanden en schoolbesturen om passend onderwijs 
naar regionale kenmerken en eigen visie te organiseren. Die vrijheid is ook bedoeld om ruimte te 
creëren voor meer maatwerk en om keuzes te maken die passen bij de extra onderwijsbehoeften 
van leerlingen in de regio. Dit vraagt om een goede afstemming met gemeentelijke partners en is 
gericht op de aansluiting van het onderwijs op het jeugdbeleid van de gemeente(n), waaronder de 
jeugdhulp. Ook hierover legt het samenwerkingsverband afspraken vast in het ondersteuningsplan 
en voert hierover overleg met de gemeente(n) en andere samenwerkingsverbanden in de regio. 
Een andere belangrijke taak van het samenwerkingsverband is de verantwoordelijkheid voor de 
advisering over extra ondersteuning en toeleiding tot speciale scholen en voorzieningen. Hiermee 
vervult het samenwerkingsverband een centrale rol in de toewijzing van extra ondersteuning. 
 
Het toezicht moet inzicht geven in de mate waarin samenwerkingsverbanden erin slagen hun taak 
te vervullen. 
 
Orthopedagogisch-didactische centra 
Een samenwerkingsverband kan ervoor kiezen om, met het oog op de doelstelling om te zorgen 
voor een dekkend netwerk van voorzieningen, een orthopedagogisch-didactisch centrum (opdc) 
onderdeel te laten zijn van het samenwerkingsverband. Een opdc is een onderwijsvoorziening voor 
leerlingen voor wie een orthopedagogische en orthodidactische benadering nodig is. Voor hen is het 
tijdelijk niet mogelijk om onderwijs te volgen op de reguliere school, ook niet met extra 
ondersteuning. Hiermee biedt de voorziening schoolbesturen de mogelijkheid om voor specifieke 
leerlingen aan de zorgplicht te kunnen voldoen. Omdat de leerling ingeschreven blijft staan bij de 
reguliere school en het schoolbestuur daarmee verantwoordelijk blijft voor de resultaten van de 
leerling, is ook het schoolbestuur gebaat bij een voorziening van voldoende kwaliteit. 
 
De kwaliteit van het onderwijs op een opdc is de verantwoordelijkheid van het bestuur van het 
samenwerkingsverband waartoe het opdc behoort. In het ondersteuningsplan staat wat de positie 
en functie zijn van het opdc binnen het dekkend netwerk van het samenwerkingsverband en welke 
leerlingen in aanmerking kunnen komen voor het volgen van (een deel van) het 
onderwijsprogramma op een opdc. 
 
Het toezicht richt zich op de beoordeling van de onderwijskwaliteit van het opdc en gaat na in 
hoeverre het bestuur van het samenwerkingsverband zicht heeft op de kwaliteit en stuurt op 
verbetering. Voor schoolbesturen is het van belang dat het onderwijs van voldoende kwaliteit is, 
omdat zij verantwoordelijk zijn voor de resultaten van de leerling. De leerling blijft immers 
ingeschreven op de reguliere school. 
9.2.2 Aanpassingen waarderingskader en normering 
Waarderingskader en normering besturen samenwerkingsverbanden 
Het waarderingskader voor besturen van samenwerkingsverbanden passend onderwijs bestaat uit 
twee kwaliteitsgebieden die ieder onderverdeeld zijn in drie standaarden.  
 
Het kwaliteitsgebied Besturing, kwaliteitszorg en ambitie (BKA) is onderverdeeld in drie 
standaarden die (in)richting, uitvoering en evaluatie omvatten. Deze standaarden zijn met elkaar 
verbonden en richten zich op het stelsel van kwaliteitszorg en governance. Dit betekent dat we 
deze standaarden in samenhang onderzoeken. Als een samenwerkingsverband een opdc heeft 
ingericht, dan nemen we bij de beoordeling van deze standaarden mee of het bestuur voldoet aan 
de zorgplicht voor de kwaliteit van het onderwijs op het opdc. 
 
Het kwaliteitsgebied Realisatie passend onderwijs (RPO) richt zich op de wettelijke taken die 
specifiek zijn voorbehouden aan samenwerkingsverbanden passend onderwijs en die zijn gericht op 
Onderzoekskader 2021 voortgezet onderwijs – Versie per 1 augustus 2023
