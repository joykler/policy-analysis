beleid op voert. Ook dient de instelling in het kader van de kwaliteitszorg oorzaken van 
achterblijvende resultaten te analyseren en zich hierover te verantwoorden. 
 Artikel 7.4.8, eerste lid, WEB, jo. Artikel 7.2.7, eerste lid, WEB: Het bestuur zorgt ervoor dat 
beroepsopleidingen zo zodanig zijn ingericht dat studenten de kwalificatie en de daarbij 
behorende keuzedelen binnen de (door de instelling) vastgestelde studieduur kunnen 
behalen. Daarnaast zorgt het bestuur voor een goede organisatie en kwaliteit van het 
onderwijsprogramma. 
 
59
KWALITEITSGEBIED STUREN, KWALITEITSZORG EN AMBITIE OPLEIDINGEN (SKA) 
SKA1. Visie, ambities en doelen  
De opleiding heeft een gedragen visie op goed onderwijs, heeft daarvoor ambities en doelen en 
stuurt op het behalen daarvan. 
Basiskwaliteit  
De opleiding heeft, als onderdeel van het stelsel van kwaliteitszorg, een gedragen visie, ambities 
en doelen gericht op goed onderwijs. De opleiding stuurt systematisch op de doelen om de 
beoogde resultaten te behalen. 
 
De opleiding sluit haar visie, ambities en doelen aan op die van het bestuur, op de resultaten van 
eerdere evaluaties en op bevindingen uit de interne en externe dialoog. De opleiding richt 
voorwaarden in om de onderwijskundige ambities en doelen te bereiken. Daarbij is de interne 
verantwoordelijkheidsverdeling duidelijk.  
Aanvullende ambities  
 Zijn er aanvullende ambities in relatie tot de visie en doelen en (hoe) worden deze gerealiseerd? 
Wettelijke vereisten 
 Artikel 1.3.6, eerste lid, WEB: Het bestuur richt een stelsel van kwaliteitszorg in en verbetert 
aan de hand daarvan het onderwijs.  
 Artikel 7.4.8, eerste lid, WEB: Het bestuur zorgt voor een goede organisatie en kwaliteit van 
het onderwijsprogramma en de examinering. 
 Artikel 7.4.8, derde lid, jo. artikel 7.2.7, vijfde lid, WEB: Het bestuur zorgt ervoor dat 
opleidingen aantoonbaar voldoen aan enkele eisen, waaronder artikel 7.2.7, vijfde lid, 
waaruit blijkt dat het onderwijsprogramma moet zijn gericht op het bereiken van onderwijs- 
en vormingsdoelen van de beroepsopleiding.  
SKA2. Uitvoering en kwaliteitscultuur  
De opleiding realiseert de doelen voor goed onderwijs, bevordert een kwaliteitscultuur, zorgt 
voor randvoorwaarden en stuurt, waar nodig, tussentijds bij.  
Basiskwaliteit  
De opleiding geeft als onderdeel van het stelsel van kwaliteitszorg effectief uitvoering aan de 
onderwijskundige ambities en doelen en schept de daarvoor benodigde voorwaarden. 
 
De opleiding zorgt op basis van de interne verantwoordelijkheidsverdeling voor een op 
samenwerken, leren en verbeteren gerichte kwaliteitscultuur, waarin doelen en ambities 
gerealiseerd kunnen worden. Daarbij is onderwijskundig leiderschap herkenbaar.  
 
Binnen deze kwaliteitscultuur geeft de opleiding uitvoering aan het stelsel van kwaliteitszorg, 
zodat gericht wordt gewerkt aan de kwaliteit van het onderwijs en de naleving van wettelijke 
voorschriften. De opleiding stuurt, waar nodig, tussentijds bij. 
                                                 
59
 Artikel 7.2.7, vijfde lid, WEB geldt in zijn geheel niet voor de derde leerweg. 
 
Onderzoekskader 2021 middelbaar beroepsonderwijs – Versie per 1 augustus 2023
