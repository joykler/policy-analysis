 Artikel 2.88, 2.89 en 2.90 WVO 2020: Het bestuur zorgt ervoor dat alle scholen een 
schoolplan hebben. Het schoolplan omvat in elk geval het onderwijskundig beleid, het 
personeelsbeleid en het stelsel van kwaliteitszorg. Bij de beschrijving van het 
onderwijskundig beleid wordt het schoolondersteuningsprofiel betrokken. Dit bevat een 
beschrijving van de voorzieningen die zijn getroffen voor leerlingen die extra ondersteuning 
behoeven. 
BKA2. Uitvoering en kwaliteitscultuur 
Het bestuur realiseert samen met de opleidingen de doelen voor kwaliteit, bevordert een 
kwaliteitscultuur, zorgt voor randvoorwaarden en stuurt, waar nodig, tussentijds bij. 
Basiskwaliteit 
Het bestuur geeft als onderdeel van zijn stelsel van kwaliteitszorg met de opleidingen effectief 
uitvoering aan de visie en de doelen voor onderwijskwaliteit. Aan de transparante, integere 
kwaliteitscultuur is zichtbaar dat deze bijdraagt aan de gestelde doelen. 
 
Het bestuur bevordert een op samenwerken, leren en verbeteren gerichte kwaliteitscultuur, 
zodat de doelen en ambities gerealiseerd kunnen worden. Het bestuur zorgt ervoor dat het 
onderwijskundig leiderschap op alle niveaus herkenbaar verankerd is in de organisatie.  
Binnen de kwaliteitscultuur geeft het bestuur uitvoering aan kwaliteitszorg, gericht op de 
kwaliteit van het onderwijs en de naleving van wettelijke voorschriften. Het bestuur bewaakt en 
bevordert dat de uitvoering in overeenstemming is met het beleid, zodat de (verbeter)doelen 
worden bereikt. Het bestuur houdt zicht op en stuurt daarop, zo nodig, tussentijds bij.  
Het bestuur komt haar verplichtingen na omtrent de onverwijlde overleg- en aangifteplicht en 
zorgt ervoor dat een personeelslid het bestuur van een redelijk vermoeden van een 
zedenmisdrijf onverwijld in kennis kan stellen. Het bestuur zorgt voor een doeltreffende 
verwerking van interne en externe signalen en klachten. 
Ook stelt het bestuur de examencommissie in en benoemt de leden. 
Aanvullende ambities 
 Zijn er aanvullende ambities voor de sturing op uitvoering en kwaliteitscultuur en (hoe) 
worden deze gerealiseerd? 
Wettelijke vereisten 
 Artikel 1.3.6, eerste lid, WEB: De kwaliteit van het onderwijs wordt regelmatig beoordeeld, 
er worden maatregelen en instrumenten gebruikt om te waarborgen dat het personeel zijn 
bekwaamheid onderhoudt.  
 Artikel 7.4.5 WEB: Het bestuur zorgt voor een examencommissie die voldoet aan de 
inrichtingsvereisten. 
 Artikel 7.4.8, vierde lid, WEB: Het bestuur zorgt ervoor dat de instelling beschikt over een 
toegankelijk en begrijpelijk studentenstatuut waarin de rechten en plichten van de studenten 
zijn opgenomen en stelt de actuele versie van het studentenstatuut voor de studenten 
beschikbaar. Het bestuur bevordert voorts de kennis van het studentenstatuut. Het 
studentenstatuut bevat in elk geval de bij wet bepaalde onderdelen, waaronder bijvoorbeeld 
een beschrijving van de procedures voor de behandeling van klachten en geschillen, de 
nadere regels over het bindend studieadvies en het beleid met betrekking tot verzuim, 
schorsing en verwijdering van studenten.  
 Artikel 7.5.7, eerste lid, WEB: Het bestuur stelt, al dan niet in samenwerking met een of 
meer bevoegde gezagsorganen van andere instellingen, een geschillenadviescommissie in of 
sluit zich bij een dergelijke commissie aan.  
 Artikel 7.5.7, eerste lid, WEB: Het bestuur stelt, al dan niet in samenwerking met een of 
meer bevoegde gezagsorganen van andere instellingen, een geschillenadviescommissie in of 
sluit zich bij een dergelijke commissie aan. 
 Artikel 2.87 en artikel 2.91 WVO 2020: Bestuur en schoolleiding zorgen ervoor dat de wet 
wordt nageleefd en dat er wanneer nodig verbetermaatregelen komen voor de kwaliteit. Dat 
Onderzoekskader 2021 voortgezet onderwijs – Versie per 1 augustus 2023 
130
