die de opleiding (voortijdig of) met een diploma hebben verlaten. Daarbij kan het gaan om de 
overstap naar vervolgonderwijs (mbo of hbo), een plek op de arbeidsmarkt dan wel een passend 
vervolg voor studenten met een specifieke onderwijsbehoefte.  
 
Gezien de relatie tussen vervolgsucces en de onderwijskwaliteit mag in het kader van de 
kwaliteitszorg verder van de opleiding worden verwacht dat zij hier inzicht in heeft en beleid op 
voert. 
Het vervolgsucces voldoet ten minste aan de verwachtingen van de opleiding in relatie tot de 
gemiddelde landelijke resultaten van vergelijkbare opleidingen en de situatie op de regionale 
arbeidsmarkt. 
Aanvullende ambities 
 Zijn er aanvullende ambities voor het vervolgsucces en (hoe) worden deze gerealiseerd? 
Wettelijke vereisten 
 Artikel 1.3.5, sub c, jo. artikel 6.1.3a, eerste lid, sub c, jo. artikel 7.1.2, tweede lid, WEB: 
Kennis van de (regionale) arbeidsmarkt is noodzakelijk om aspirant-studenten over het 
arbeidsmarktperspectief van de opleiding te kunnen informeren en loopbaanoriëntatie en  
-begeleiding te kunnen bieden. 
 Artikel 1.3.6 WEB: Het bestuur richt een stelsel van kwaliteitszorg voor de instelling in en 
draagt er in dat verband zorg voor dat (zo veel mogelijk in samenwerking met andere 
instellingen) wordt voorzien in een regelmatige beoordeling van de kwaliteit van het 
onderwijs. 
 Artikel 6.1.3, eerste lid, jo. artikel 1.3.5, sub b, WEB: Het bestuur zorgt voor doelmatige 
leerwegen en zorgt ervoor dat een beroepsopleiding alleen wordt aangeboden als er na 
beëindiging van de opleiding voldoende arbeidsmarktperspectief is voor de studenten. Onder 
arbeidsmarktperspectief wordt in ieder geval verstaan het perspectief voor gediplomeerde 
schoolverlaters op het binnen een redelijke termijn vinden van werk op het niveau van de 
gevolgde opleiding. 
 Artikel 7.4.8, eerste lid, WEB: Het bestuur zorgt voor een goede organisatie en kwaliteit van 
het onderwijsprogramma en de examinering. 
 
KWALITEITSGEBIED STUREN, KWALITEITSZORG EN AMBITIE OPLEIDINGEN (SKA) 
SKA1. Visie, ambities en doelen  
De opleiding heeft een gedragen visie op goed onderwijs, heeft daarvoor ambities en doelen en 
stuurt op het behalen daarvan. 
Basiskwaliteit  
De opleiding heeft, als onderdeel van het stelsel van kwaliteitszorg, een gedragen visie, ambities 
en doelen gericht op goed onderwijs. De opleiding stuurt systematisch op de doelen om de 
beoogde resultaten te behalen. 
 
De opleiding sluit met haar visie, ambities en doelen aan op die van het bestuur, op de 
resultaten van eerdere evaluaties en op bevindingen uit de interne en externe dialoog. De 
opleiding richt de voorwaarden in om de onderwijskundige ambities en doelen te bereiken. 
Daarbij is de interne verantwoordelijkheidsverdeling duidelijk.  
Aanvullende ambities  
 Zijn er aanvullende ambities in relatie tot de visie en doelen en (hoe) worden deze 
gerealiseerd? 
Wettelijke vereisten 
 Artikel 1.3.6, eerste lid, WEB: Het bestuur richt een stelsel van kwaliteitszorg in en verbetert 
aan de hand daarvan het onderwijs.  
Onderzoekskader 2021 middelbaar beroepsonderwijs – Versie per 1 augustus 2023
