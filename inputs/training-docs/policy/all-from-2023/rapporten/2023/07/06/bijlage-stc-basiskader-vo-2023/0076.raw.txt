 Artikel 17a, eerste en derde lid, WPO / artikel 3.1, eerste en vijfde lid, WVO 2020: Het 
bestuur draagt zorg voor een goed bestuurd samenwerkingsverband met een scheiding 
tussen bestuur en toezicht en met een rechtmatig bestuur en beheer. 
 Artikel 17a, tweede lid, WPO / artikel 3.1, vierde en vijfde lid, WVO 2020: Benoeming van 
bestuur en intern toezicht geschiedt op vooraf openbaar gemaakte profielen. De 
ondersteuningsplanraad (en indien van toepassing de medezeggenschapsraad) krijgt de 
gelegenheid een bindende voordracht te doen bij het benoemen van leden van de raad van 
toezicht.  
 Artikel 17b, eerste en derde lid, WPO / artikel 3.1, tweede en vijfde lid, WVO 2020: Er moet 
sprake zijn van een functionele of organieke scheiding tussen het uitvoerend deel van het 
bestuur en het intern toezicht. 
 Artikel 17b, tweede en derde lid, WPO / artikel 3.1, derde en vijfde lid, WVO 2020: De 
interne toezichthouder (of lid daarvan) functioneert onafhankelijk van het bestuur. 
 Artikel 17c, eerste lid, WPO / artikel 3.3, eerste en tweede lid, WVO 2020 jo. artikel 3.2, 
eerste lid, WVO 2020: De interne toezichthouder houdt toezicht op de uitvoering van de 
taken en de uitoefening van de bevoegdheden door het bestuur, staat het bestuur met raad 
terzijde en heeft ten minste de bij de wet bepaalde taken. Artikel 17c, tweede, vierde en 
vijfde lid, WPO / artikel 3.3, derde, vierde, vijfde en zesde lid, WVO 2020: De taken en 
bevoegdheden van de interne toezichthouder of het intern toezichthoudend orgaan zijn 
zodanig dat hij een deugdelijk en onafhankelijk intern toezicht kan uitoefenen. Wanneer 
een samenwerkingsverband werkt met een raad van toezicht, dan is deze belast met het 
benoemen, schorsen en ontslaan van de leden van het bestuur. De interne toezichthouder 
of het intern toezichthoudend orgaan van het samenwerkingsverband pleegt ten minste 
tweemaal per jaar overleg met de ondersteuningsplanraad. 
 Artikel 69, artikel 122, artikel 124 en artikel 169 WPO / artikel 5.1, artikel 5.13, artikel 5.15 
en artikel 5.49 WVO 2020 en artikel 6.21 Uitvoeringsbesluit WVO 2020: Het bestuur moet 
de rijksbekostiging rechtmatig aanwenden. 
 Artikel 165, eerste lid, WPO / artikel 3.2, eerste en derde lid, en artikel 5.46, eerste lid, 
onder a WVO 2020: Het bestuur van het samenwerkingsverband dient een code Goed 
Bestuur te hanteren en verantwoordt zich over eventuele afwijkingen in het jaarverslag. 
BKA3. Evaluatie, verantwoording en dialoog 
Het bestuur evalueert en analyseert systematisch of het de doelen realiseert en verantwoordt 
zich hierover. Het stelt wanneer dat nodig is het beleid bij en betrekt daartoe interne en 
externe belanghebbenden in een goed functionerende dialoog. 
Basiskwaliteit 
Het bestuur evalueert en beoordeelt als onderdeel van zijn stelsel van kwaliteitszorg in 
hoeverre de ambities, de doelen en het beleid worden gerealiseerd. Op deze manier krijgt het 
bestuur zicht op de gerealiseerde (financiële) kwaliteit en de bereikte resultaten. Bij de 
evaluatie en beoordeling van het beleid, de naleving van de afspraken en indien van toepassing 
de onderwijskwaliteit op het opdc, haalt het bestuur actief externe informatie op en gebruikt 
deze informatie bij de evaluatie en beoordeling. Op basis van de evaluatie reageert het bestuur 
tijdig op mogelijke kansen en bedreigingen, stelt wanneer nodig (verbeter)beleid op en treft 
passende maatregelen om de kwaliteit van de uitvoering van de taken te borgen. 
 
Het bestuur legt verantwoording af door middel van accurate, actuele en openbaar 
toegankelijke informatie over de gerealiseerde kwaliteit. Het brengt minimaal jaarlijks verslag 
uit aan zijn in- en externe belanghebbenden over zijn doelen en de realisatie van de wettelijke 
taken. De verantwoording in het jaarverslag is betrouwbaar en (de inhoud van) het jaarverslag 
voldoet aan de wettelijke vereisten. 
 
Het bestuur verantwoordt zich daarbij ten minste over het zorg dragen voor de dienstverlening 
aan de aangeslotenen, het realiseren van een samenhangend geheel van voorzieningen en de 
bereikte kwantitatieve en kwalitatieve resultaten van het onderwijs aan leerlingen die extra 
Onderzoekskader 2021 voortgezet onderwijs – Versie per 1 augustus 2023
