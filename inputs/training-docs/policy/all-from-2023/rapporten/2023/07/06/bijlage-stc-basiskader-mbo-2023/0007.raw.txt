niet in slaagt zijn besturing op (delen van) de kwaliteit van scholen te waarborgen, voeren wij zelf 
(delen van) het tussentijds onderzoek uit.  
 
Toezicht op individuele opleidingen 
Het bestuur is verantwoordelijk voor de kwaliteit van het onderwijs op zijn scholen of opleidingen, 
waarbinnen schoolleiders of het management van opleidingen hun verantwoordelijkheid voor de 
sturing van de kwaliteit op school of opleiding vormgeven. De waarborgfunctie van de inspectie 
sluit daarop aan. Deze waarborgfunctie wordt versterkt door meer en beter gebruik te maken van 
signalen en andere gegevens en informatie, waaronder opleidingseigen informatie. Het toezicht op 
individuele opleidingen is daarmee ook aanvullend op wat het bestuur zelf uitvoert en waarover het 
bestuur zich verantwoordt. Naast verificatie-activiteiten op opleidingen waar we onderdelen van de 
kwaliteit onderzoeken, is het mogelijk dat we op het niveau van een opleiding op (een selectie van) 
standaarden oordelen geven of een waardering uitspreken. Dit doen we bij een onderzoek naar 
risico’s en bij een onderzoek naar de waardering Goed. Wanneer wij risico’s signaleren, voeren wij 
(afhankelijk van de aard van de risico’s) het onderzoek op de opleiding geheel of gedeeltelijk uit. 
Dit kan zowel binnen als buiten het vierjaarlijks onderzoek plaatsvinden. Op verzoek van het 
bestuur kunnen we tevens een onderzoek naar de waardering Goed uitvoeren indien het bestuur 
2
onderbouwt waarom de betreffende opleiding de waardering Goed verdient.  
 
Wanneer we een onderzoek naar risico’s of naar de waardering Goed uitvoeren, gebruiken we 
standaarden uit het waarderingskader voor opleidingen. We beoordelen standaarden binnen de 
kwaliteitsgebieden Onderwijsproces, Veiligheid en schoolklimaat, Onderwijsresultaten en Sturen, 
3
kwaliteitszorg en ambitie. De standaarden krijgen een oordeel of waardering. Daarnaast kan een 
opleiding, op basis van een beslisregel, het eindoordeel Zeer zwak, Onvoldoende, Voldoende 
(basiskwaliteit) of de waardering Goed krijgen. De oordelen en/of waarderingen, die vaak 
onderdeel zijn van het rapport van het vierjaarlijks onderzoek, maken we openbaar via onze 
website.  
 
Net zoals bij besturen is ook op opleidingen vervolgtoezicht mogelijk bij tekortkomingen en bij het 
oordeel Onvoldoende of Zeer zwak. Ook bij scholen is het, zoals hierboven aangegeven, mogelijk 
dat we tussentijds een onderzoek naar risico’s uitvoeren, bijvoorbeeld bij ernstige signalen. De 
intensiteit van het vervolgtoezicht hangt net als bij besturen af van de kwaliteit van het bestuur. 
We gaan er namelijk van uit dat het bestuur er in eerste instantie zelf voor zorgt dat er effectieve 
maatregelen worden getroffen. Een laatste type onderzoek waarbij we scholen bezoeken, is het 
themaonderzoek. De uitkomsten van themaonderzoeken brengen we op verschillende manieren 
onder de aandacht van besturen, scholen en de samenleving.  
 
Afsluiting 
Hierboven is het toezicht op het funderend onderwijs en het middelbaar beroepsonderwijs 
beschreven. Voor elke sector is een specifiek onderzoekskader gemaakt op basis van de relevante 
wet- en regelgeving en de ontwikkelingen in de sector. Daarnaast zijn er specifieke toepassingen 
van en uitzonderingen op het reguliere onderzoekskader, zoals bij de samenwerkingsverbanden 
voor passend onderwijs en bij onderwijssoorten en voorzieningen waarvoor specifieke wet- en 
regelgeving geldt. 
 
In het onderzoekskader is beschreven hoe het toezicht is vormgegeven en wat de inspectie 
verwacht van het onderwijs. Uiteindelijk begint de verantwoordelijkheid voor beter onderwijs voor 
alle leerlingen en studenten op de school en opleiding zelf. Het bestuur kan scholen en opleidingen 
daarin activeren en dit borgen. De inspectie zal hierop toezien, zo nodig ingrijpen en verdere 
kwaliteitsverbetering stimuleren. 
 
                                                 
2
 In het middelbaar beroepsonderwijs kan dit uitsluitend binnen het vierjaarlijks onderzoek. 
3
 In het middelbaar beroepsonderwijs gaat het ook om Borging en afsluiting. 
 
Onderzoekskader 2021 middelbaar beroepsonderwijs – Versie per 1 augustus 2023
