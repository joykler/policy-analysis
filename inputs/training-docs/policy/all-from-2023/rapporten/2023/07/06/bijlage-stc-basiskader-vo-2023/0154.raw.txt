vervangende voorziening, als er omstandigheden zijn waardoor de beroepspraktijkvorming 
(bpv) niet naar behoren zal kunnen plaatsvinden.  
 Artikel 8.5a.8, eerste lid, sub a, WEB: Het bestuur van de instelling is verantwoordelijk voor 
de beroepspraktijkvorming.  
 Artikel 2.109a, tweede en derde lid, artikel 2.107a, WVO 2020 en artikel 8a.5a.2, derde lid, 
WEB: Als een doorlopende leerroute wordt aangeboden, moet die uiteindelijk leiden tot een 
diploma waarbij de in de wet opgesomde onderdelen tot één onderwijsprogramma worden 
geïntegreerd.  
 Artikel 2.26, derde lid en 2.27, derde lid, Uitvoeringsbesluit WVO 2020: De school kan in het 
derde en vierde leerjaar van de basisberoepsgerichte, kaderberoepsgerichte of gemengde 
leerweg in het vmbo én voor praktijkonderwijsleerlingen lessen besteden aan stage.  
 Artikel 2.35 Uitvoeringsbesluit WVO 2020: De school omschrijft doel, inhoud, omvang, 
opbouw en organisatie van de stage in een stageplan. 
 Artikel 2.36 Uitvoeringsbesluit WVO 2020: Het bestuur sluit met de leerling en de 
stagegever gezamenlijk een schriftelijke stageovereenkomst waarin onder andere de 
begeleiding en de wijze van beoordeling aan bod komen. 
OP6. Afsluiting (van toepassing op afsluiting voortgezet onderwijs) 
De afsluiting van het voortgezet onderwijs verloopt, indien van toepassing, zorgvuldig. 
Basiskwaliteit 
Binnen de leerroute worden alle leerlingen goed voorbereid op de afsluiting van het onderwijs. 
De examinering van de leerroute is duidelijk. Hierbij wordt vermeld welke delen de afsluiting van 
het voortgezet onderwijs betreffen, welke delen de afsluiting van het beroepsonderwijs en welke 
delen een gecombineerde afsluiting.  
 
Afsluiting voortgezet onderwijs 
De leerroute zorgt ervoor dat alle leerlingen goed worden voorbereid op de afsluiting van het 
onderwijs. De leerroute heeft een gecombineerd Programma van Toetsing en Afsluiting (PTA) en 
Onderwijs- en Examenregeling (OER), die beide voldoen aan de eisen van de wetgeving. Dit 
document maakt leerlingen en ouders tijdig duidelijk hoe het schoolexamen, het centraal 
examen en het examen van de beroepsopleiding georganiseerd zijn, welke regels daarbij gelden 
en welke maatregelen de school hanteert bij leerlingen die zich niet aan de regels houden. Ook 
moet duidelijk zijn welke examens leerlingen op welke manier kunnen herkansen, welke stof 
wanneer wordt geëxamineerd, hoe het examen meeweegt en welke vrijstellingen gelden. De 
examinering verloopt volgens het gecombineerde PTA/OER. Een onafhankelijke en deskundige 
examencommissie borgt de kwaliteit van de toetsing en de examinering. 
Aanvullende ambities 
 Zijn er aanvullende ambities voor de afsluiting en (hoe) worden deze gerealiseerd? 
Wettelijke vereisten 
 Artikel 2.51, derde lid, WVO 2020: De directeur en de examinatoren van de school nemen 
onder verantwoordelijkheid van het bestuur het (deel)eindexamen af.  
 Artikel 2.51a WVO 2020: De directeur van de school wijst een personeelslid aan als 
secretaris van het eindexamen; deze is ook secretaris van de deeleindexamens. 
 Artikel 2.34 WVO 2020: De school werkt herkenbaar en gestructureerd aan de bestrijding 
van achterstanden.  
 Artikel 7.4.8, tweede lid, WEB: Het bestuur legt regels met betrekking tot het examen tijdig 
voor aanvang van de opleiding vast in de onderwijs- en examenregeling van de instelling en 
zorgt ervoor dat deelnemers volledig en tijdig worden geïnformeerd. 
 Artikel 2.107d, tweede lid, WVO 2020: De beschrijving van het onderwijsprogramma en de 
examinering van het voortgezet onderwijsdeel en het mbo-deel van de doorlopende 
leerroute vmbo-mbo wordt niet in afzonderlijke documenten opgenomen, maar in één 
document. 
Onderzoekskader 2021 voortgezet onderwijs – Versie per 1 augustus 2023
