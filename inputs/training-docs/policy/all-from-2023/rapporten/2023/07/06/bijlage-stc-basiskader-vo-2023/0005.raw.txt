Samenvatting  
Inleiding 
Toezicht vereist actualisatie en continue verbetering om effectief te zijn en te blijven. Op basis van 
evaluaties, ervaringen en actuele ontwikkelingen heeft de Inspectie van het Onderwijs daarom het 
1
Onderzoekskader 2017 aangepast. Het vernieuwde toezicht dat toen in werking trad nam de 
verantwoordelijkheid van besturen voor de kwaliteit van hun scholen en opleidingen als 
uitgangspunt. Die ontwikkeling zetten we (hiermee wordt in dit document de inspectie bedoeld) 
door en wordt met dit aangepaste kader verder verstevigd. 
 
In het onderzoekskader is beschreven hoe het toezicht op het onderwijs is ingericht. Het omvat het 
waarderingskader op grond waarvan we oordelen en waarderen en omschrijft de werkwijze 
daarvoor.  
 
Visie 
Centraal in het toezicht op het onderwijs staan de belangen van de leerlingen en studenten. Het 
doel is het stelsel zo te laten functioneren dat het voorziet in de bagage die voor leerlingen en 
studenten nu en in hun verdere onderwijsloopbaan en leven essentieel is. Iedereen heeft recht op 
onderwijs van voldoende kwaliteit en moet erop kunnen vertrouwen dat het onderwijs op een 
school op orde is. Onze missie, ‘Effectief toezicht voor beter onderwijs’, sluit daarop aan. In ons 
toezicht waarborgen we de kwaliteit van het 
onderwijs en stimuleren we de verbetering ervan.  
 
Onze missie wordt gedragen door vijf 
uitgangspunten. De uitgangspunten hangen met 
elkaar samen en borduren op elkaar voort. Met elk 
uitgangspunt afzonderlijk, maar vooral in die 
samenhang beoogt het toezicht bij te dragen aan de 
verbetering van de kwaliteit van het onderwijsstelsel. 
Daarnaast sluit het toezicht aan bij de 
verantwoordelijkheid die besturen hebben voor het 
onderwijs, bewaakt het in aanvulling daarop de 
basiskwaliteit (waarborgen) en wil het beter onderwijs bevorderen (stimuleren). We bepalen de 
intensiteit van het toezicht per bestuur (proportionaliteit) en houden bij de uitvoering rekening met 
de organisatiekenmerken en omstandigheden van het bestuur (maatwerk).  
 
Toezicht op de kwaliteit van het onderwijs richt zich op drie niveaus, die voortvloeien uit onze 
wettelijke opdracht(en): op het stelsel, op besturen en op hun scholen. Hierna wordt per niveau 
toegelicht hoe het toezicht is ingericht. 
 
Toezicht op het onderwijsstelsel 
Toezicht op de kwaliteit van het onderwijs richt zich op de context waarbinnen besturen en hun 
scholen hun werk doen: we spreken dan over het onderwijsstelsel als geheel. Voor de werking en 
de kwaliteit van het stelsel beschouwen we onderdelen ervan en de verbanden daartussen. We 
geven daarmee invulling aan de reflectieve functie van het toezicht: vanwege onze wettelijke taak 
op stelselniveau reflecteren we op de kwaliteit van het stelsel. 
 
                                                 
 
1
 Over de evaluatie van ons toezicht is een rapport geschreven: Evaluatie vernieuwd toezicht. 
Voortgangsrapportage 2018/2019. U kunt dit rapport vinden op onze website (www.onderwijsinspectie.nl).  
Onderzoekskader 2021 voortgezet onderwijs – Versie per 1 augustus 2023 
5
