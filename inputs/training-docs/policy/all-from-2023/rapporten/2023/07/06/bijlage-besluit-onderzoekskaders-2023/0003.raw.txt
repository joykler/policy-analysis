In schooljaar 2023/24 wordt (het oordeel op) de standaard Basisvaardigheden in het funderend 
onderwijs in beperkte mate meegenomen in de beslisregels, nl als één van de ‘overige 
standaarden’ in het kwaliteitsgebied Onderwijsproces. Hij heeft dan nog geen zelfstandige plek in 
de normering voor Onvoldoende of Zeer zwak. In het voorliggende kader wordt tevens 
aangekondigd dat dit anders wordt in het kader dat we per 1 augustus 2024 in gebruik gaan 
nemen. Dan wordt de rol van de standaard Basisvaardigheden in de beslisregels een stuk steviger, 
omdat deze dan een zelfstandige positie krijgt en doorslaggevend wordt voor het eindoordeel 
Onvoldoende en – in combinatie met de opbrengsten dan wel één van de overige vier 
1
doorslaggevende standaarden – voor het eindoordeel Zeer zwak. De keuze om Basisvaardigheden 
als beslisstandaard te benoemen is ingegeven door het belang ervan: het (aan)leren van 
basisvaardigheden is immers cruciaal voor het succesvol functioneren in de maatschappij. De wet 
geeft daar ook de ruimte voor in de definitie van ’Zeer zwak’ (artikel 10a WPO, artikel 2.94 WVO 
2020, artikel 19a WEC). Om diezelfde reden is Basisvaardigheden toegevoegd aan de standaarden 
die – wanneer zij alle Onvoldoende zijn - bij het eerste inspectieonderzoek bij een nieuwe school 
(na de start van het onderwijs) tot het eindoordeel Zeer zwak leiden. 
 
De nieuwe standaard Basisvaardigheden wordt niet opgenomen in de kaders voor het 
Internationaal georiënteerd basis- en voortgezet onderwijs (IGBO en IGVO), omdat deze 
onderwijsvormen onder een ander wettelijk regime vallen. Gezien de specifieke leerlingpopulatie 
werken deze scholen met een afwijkend buitenlands of internationaal curriculum. Zo hoeft het 
aanbod bijvoorbeeld niet te voldoen aan de kerndoelen of de referentieniveaus Nederlandse taal. 
De standaard Basisvaardigheden past dan ook niet op deze onderwijsvormen. 
 
Ad 2) 
Bij de concretisering van het kader is de focus gelegd op het waarderingskader voor scholen en 
daarbinnen het kwaliteitsgebied Onderwijsproces. Dit kwaliteitsgebied vormt namelijk het hart van 
onderwijskwaliteit, in het bijzonder de kwaliteit van de lessen, de begeleiding en (extra) 
ondersteuning van leerlingen en het curriculum. De concretiseringen betreffen daarom de 
verduidelijking van de standaarden Zicht op ontwikkeling en begeleiding (OP2) en Pedagogisch-
didactisch handelen (OP3). De nieuwe teksten gelden voor de kaders voor het bekostigd po, so en 
vo. Daarnaast gelden ze voor de specifieke toepassingen voor het speciaal basisonderwijs, het 
onderwijs aan nieuwkomersvoorzieningen, het internationaal georiënteerd basisonderwijs, het 
praktijkonderwijs, het internationaal georiënteerd voortgezet onderwijs en de eerste opvang 
anderstaligen. In de kaders voor het mbo en in de specifieke kaders voor Caribisch Nederland 
worden deze wijzigingen niet doorgevoerd. 
 
In de nieuwe tekst voor de standaard Zicht op ontwikkeling en begeleiding wordt benoemd dat de 
referentieniveaus voor taal en rekenen in ieder geval als uitgangspunt voor het beoordelen van de 
ontwikkeling van de leerlingen genomen moeten worden. Daarnaast is toegevoegd dat van scholen 
wordt verwacht dat zij hoge verwachtingen hebben van leerlingen. 
De overige tekst is ongewijzigd; waar nodig is in verband met de specifieke aard van het onderwijs 
een lichte variatie in de tekst aangebracht. 
 
Ad 3) 
De tekst waarin de basiskwaliteit van het Pedagogisch-didactisch handelen wordt beschreven, is 
grondig herschreven. Deze sluit nu beter aan op de formulering in de relevante wetsartikelen en 
maakt beter dan voorheen duidelijk wat er van leerkrachten/leraren verwacht wordt in de 
uitvoering van het onderwijs. 
 
De herschreven tekst beoogt niet om in te grijpen op de autonomie van docenten. Er wordt  
voldoende ruimte gegeven om op verschillende manieren invulling te kunnen geven aan de 
basiskwaliteit. De inhoud is in belangrijke mate afgeleid van wat uit onderzoek bekend is over 
                                                 
1
 De overige hier bedoelde standaarden zijn OP2 (Zicht op ontwikkeling en begeleiding), OP3 (Pedagogisch-
didactisch handelen) en VS1 (Veiligheid). In het geval dat OR1 (Resultaten) niet beoordeeld kan worden, wordt 
in plaats daarvan het oordeel op SKA1 (Visie, ambitie en doelen) meegenomen in de beslisregels.
