opgenomen en de opleidings- en vormingsdoelen die de opleiding zelf formuleert. In het 
onderwijsprogramma wordt ook aandacht besteed aan de loopbaan van de student.  
 
Het programma kent samenhang met de toetsing en examinering op basis waarvan de opleiding 
kwalificeert en diplomeert. Onder het programma verstaan we alle lesinhouden, ook die digitaal 
zijn of online aangeboden worden. Het onderwijsprogramma is afgestemd op de 
studentenpopulatie en sluit aan bij het niveau van het kwalificatiedossier en de 
onderwijsbehoeften van de studenten. Bovendien heeft de opleiding de leerinhouden evenwichtig 
en in samenhang over de leerjaren verdeeld. De studenten worden tijdig geïnformeerd over de 
opbouw en de doelen van de opleiding. 
Aanvullende ambities 
 Zijn er aanvullende ambities voor het aanbod en (hoe) worden deze gerealiseerd?  
Wettelijke vereisten 
 Artikel 1.2.1, tweede lid, WEB: Het beroepsonderwijs bevordert de algemene vorming en de 
persoonlijke ontplooiing van de studenten en draagt bij tot het maatschappelijk functioneren. 
 Artikel 1.3.5, sub c, jo. artikel 6.1.3a, eerste lid, sub c, WEB: Kennis van de (regionale) 
arbeidsmarkt is noodzakelijk om aspirant-studenten over het arbeidsmarktperspectief van de 
opleiding te kunnen informeren en loopbaanoriëntatie en -begeleiding te kunnen bieden. 
 Artikel 3, eerste lid, tweede lid, aanhef en onderdeel c (loopbaan), vierde lid en bijlage I, 
Examen- en kwalificatiebesluit WEB: Loopbaan is een generiek examenonderdeel. Wat 
betreft loopbaan  stelt het bevoegd gezag de eisen vast waaraan de student moet voldoen 
met inachtneming van het kwalificatiedossier. 
 Artikel 6.1.3a, eerste lid, WEB: Het bevoegd gezag verstrekt de in dit lid genoemde 
informatie aan aspirant-studenten van beroepsopleidingen. 
 Artikel 7.1.2, tweede lid, WEB: Een beroepsopleiding is een onderwijstraject dat voor een 
student is ingericht overeenkomstig de eisen van hoofdstuk 7, titel 2, en dat is gericht op het 
behalen van een kwalificatie in het beroepsonderwijs alsmede een of meer daarbij behorende 
keuzedelen, ten bewijze waarvan een diploma wordt uitgereikt.  
 Artikel 7.2.4a WEB: Het bestuur stelt de studieduur van de opleiding vast met inachtneming 
van de gestelde regels.  
 Artikel 7.2.6, tweede lid, WEB: Als er voor een beroepsopleiding wettelijke beroepsvereisten 
zijn vastgesteld, worden studenten in de gelegenheid gesteld om hieraan te voldoen.  
 Artikel 7.2.7, vijfde lid, WEB: Het onderwijsprogramma omvat alle onderwijsactiviteiten 
gericht op het bereiken van de onderwijs- en vormingsdoelen van de opleiding, waaraan 
door de student wordt deelgenomen onder verantwoordelijkheid en toezicht van het bestuur 
en bestaat uitsluitend uit voldoende begeleide onderwijsuren en beroepspraktijkvorming.  
 Artikel 7.2.7, eerste lid, WEB: Beroepsopleidingen zijn zodanig ingericht dat studenten de 
kwalificatie en daarbij behorende keuzedelen binnen de vastgestelde studieduur kunnen 
bereiken en dat het onderwijsprogramma evenwichtig is ingedeeld, alsmede voldoende 
begeleide onderwijsuren en uren beroepspraktijkvorming omvat.  
 Artikel 7.4.8, eerste lid, WEB: Het bestuur zorgt voor een goede organisatie en kwaliteit van 
het onderwijsprogramma en de examinering.  
 Artikel 7.4.8, tweede lid, WEB: Studenten worden tijdig geïnformeerd over het 
onderwijsprogramma, de examens en het ondersteuningsaanbod voor studenten met een 
handicap of chronische ziekte die extra ondersteuning behoeven. 
 Artikel 7.4.8, lid 2a, WEB: De onderwijs- en examenregeling omvat in elk geval de bij wet 
bepaalde onderdelen. 
 
OP2. Ontwikkeling en begeleiding  
De opleiding zorgt voor een passende intake en plaatsing. De opleiding houdt de ontwikkeling en 
voortgang van de studenten in de gaten en biedt waar nodig passende begeleiding en extra 
ondersteuning. 
Onderzoekskader 2021 middelbaar beroepsonderwijs – Versie per 1 augustus 2023 30
