 Artikel 1.3.2, eerste lid, WEB BES: Het bestuur draagt er zorg voor dat het onderwijs van 
voldoende kwaliteit is. 
 Artikel 1.3.2, tweede lid, WEB BES: Het bestuur richt een stelsel van kwaliteitszorg voor de 
instelling in en draagt er in dat verband zorg voor dat er zo veel mogelijk in samenwerking 
met andere instellingen wordt voorzien in een regelmatige beoordeling van de kwaliteit van 
het onderwijs, waaronder maatregelen en instrumenten om te waarborgen dat het 
personeel zijn bekwaamheid onderhoudt. Het bestuur draagt er zorg voor dat de in de 
eerste volzin van dit lid bedoelde beoordeling geschiedt met betrokkenheid van 
onafhankelijke belanghebbenden en deskundigen, niet zijnde de deskundigen bedoeld in 
artikel 1.1.1. De uitkomsten van de beoordeling zijn openbaar.  
 Artikel 1.3.2a WEB BES: Het bestuur zorgt voor personeelsbeleid, voor zover het de 
duurzame borging van de kwaliteit van het onderwijspersoneel betreft.  
 Artikel 2.1.2, tweede lid, WEB BES: Beroepsonderwijs is gericht op de theoretische en 
praktische voorbereiding voor de uitoefening van beroepen waarvoor een 
beroepskwalificerende opleiding is vereist of dienstig kan zijn. Het beroepsonderwijs 
bevordert tevens de algemene vorming en de persoonlijke ontplooiing van de studenten en 
draagt bij tot het maatschappelijk functioneren. 
 Artikel 4.2.3, derde lid, WEB BES: De in het eerste lid bedoelde bekwaamheidseisen zijn 
gericht op het handelen in het onderwijsleerproces, het algemeen professioneel handelen 
en het werken binnen een onderwijsorganisatie. Zij omvatten in elk geval eisen ten aanzien 
van: a. pedagogisch-didactische kennis, inzicht en vaardigheden, en b. vakbekwaamheid. 
 Artikel 5.1, eerste lid, WEB BES: Het bestuur stelt een representatief te achten 
vertegenwoordiging van ouders, leerlingen en personeel ten minste tweemaal per jaar in de 
gelegenheid de algemene gang van zaken in de instelling met hem te bespreken. 
 Artikel 5.1, tweede lid, WEB BES: Het bestuur en de vertegenwoordigers van ouders, 
leerlingen en personeel komen bijeen indien daarom onder opgave van redenen door het 
bestuur, de vertegenwoordigers van ouders of de vertegenwoordigers van personeel wordt 
verzocht. De besprekingen kunnen namens het bestuur worden gevoerd. 
 Artikel 5.1, derde lid, WEB BES: Indien een beroepsopleiding wordt verzorgd aan een 
scholengemeenschap als bedoeld in artikel 123 van de Wet voortgezet onderwijs BES, is 
artikel 57 van die wet van toepassing. 
 Artikel 7.2.6, vierde lid, WEB BES: Het in instellingstijd verzorgde onderwijsprogramma, 
bedoeld in het derde lid, omvat alle onderwijsactiviteiten, gericht op het bereiken van de 
onderwijs- en vormingsdoelen van de opleiding waaraan door de student wordt 
deelgenomen onder verantwoordelijkheid en toezicht van het bestuur. 
SKA2. Uitvoering en kwaliteitscultuur  
De opleiding realiseert de doelen voor goed onderwijs, bevordert een kwaliteitscultuur, zorgt 
voor randvoorwaarden en stuurt, waar nodig, tussentijds bij.  
Basiskwaliteit  
De opleiding geeft als onderdeel van het stelsel van kwaliteitszorg effectief uitvoering aan de 
onderwijskundige ambities en doelen en schept de daarvoor benodigde voorwaarden. 
 
De opleiding zorgt op basis van de interne verantwoordelijkheidsverdeling voor een op 
samenwerken, leren en verbeteren gerichte kwaliteitscultuur, waarin doelen en ambities 
gerealiseerd kunnen worden. Daarbij is onderwijskundig leiderschap herkenbaar.  
Docenten(teams) oefenen daarbij de eigen verantwoordelijkheid bij het inrichten van hun 
onderwijs uit. 
 
Binnen deze kwaliteitscultuur geeft de opleiding uitvoering aan het stelsel van kwaliteitszorg, 
zodat gericht wordt gewerkt aan de kwaliteit van het onderwijs en de naleving van wettelijke 
voorschriften. De opleiding stuurt, waar nodig, tussentijds bij.  
 
Onderzoekskader 2021 middelbaar beroepsonderwijs – Versie per 1 augustus 2023
