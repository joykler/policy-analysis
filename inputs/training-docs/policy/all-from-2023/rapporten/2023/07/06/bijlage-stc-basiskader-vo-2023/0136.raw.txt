De beoogde pedagogisch-didactische visie van de school is zichtbaar in het dagelijks handelen 
van de leraren. De leraren plannen en structureren hun handelen met behulp van informatie die 
zij over leerlingen hebben. Zij maken pedagogische en didactische keuzes en stemmen daarbij 
het niveau van hun onderwijs af op het beoogde eindniveau van de leerlingen. De leerstof omvat 
kennis, vaardigheden en attitudes en wordt in een logische opbouw aangeboden. De leraren 
creëren een pedagogisch en didactisch passend en stimulerend leerklimaat, waardoor leerlingen 
actief en betrokken zijn. Met geschikte opdrachten en heldere uitleg structureren de leraren het 
onderwijsaanbod zo dat de leerlingen zich het leerstofaanbod eigen kunnen maken. Leraren 
hebben hoge verwachtingen van leerlingen en geven leerlingen feedback op hun leerproces. De 
leraren stemmen de instructies, begeleiding, opdrachten en onderwijstijd doelgericht af op de 
onderwijsbehoeften van groepen en individuele leerlingen, inclusief op de sociale en 
maatschappelijke competenties. De afstemming is zowel gericht op (pedagogische) 
ondersteuning als op uitdaging, afhankelijk van de onderwijsbehoeften van leerlingen 
Aanvullende ambities 
Zijn er aanvullende ambities voor het pedagogisch-didactisch handelen en (hoe) worden deze 
gerealiseerd? 
Wettelijke vereisten  
 Artikel 1.4, tweede lid, WVO 2020: Het onderwijs is afgestemd op de voortgang in de 
ontwikkeling van leerlingen en zij kunnen een ononderbroken ontwikkelingsproces doorlopen.  
 Artikel 7.1.2, derde lid, WEB: Een opleiding is een samenhangend geheel van 
onderwijseenheden gericht op de verwezenlijking van eindtermen of het behalen van een 
diploma of onderdelen daarvan.  
 Artikel 7.3.4 eerste lid, WEB: Opleidingen vavo omvatten het onderwijs dat noodzakelijk is 
voor het behalen van het diploma mavo, havo of vwo.  
 Artikel 7.4.8, eerste lid, WEB, jo. artikel 7.4.11, zesde lid, WEB : De instelling dient te zorgen 
voor een goede organisatie en kwaliteit van het onderwijsprogramma en de examinering.  
 Artikel 4.1a.1, eerste lid, WEB en artikel 7.8, eerste lid, WVO 2020: De docent draagt 
verantwoordelijkheid voor het vakinhoudelijke, vakdidactische en pedagogische proces in de 
instelling. 
 Artikel 2.2, eerste lid, WVO 2020: Het onderwijs bevordert actief burgerschap en sociale 
cohesie (kennis en respect voor basiswaarden en de ontwikkeling van sociale en 
maatschappelijke competenties).  
 Artikel 2.89 en 2.90 WVO 2020: De school heeft haar beleid over het pedagogisch-didactisch 
handelen in het schoolplan geformuleerd. 
OP4 Onderwijstijd (alleen voor B2) 
De leerlingen krijgen voldoende tijd om zich het aanbod eigen te maken. 
Basiskwaliteit 
De school biedt een programma aan dat voldoet aan de wettelijk verplichte onderwijstijd. De 
school stelt daartoe vast welke activiteiten onder de onderwijstijd vallen. De school plant de 
onderwijsactiviteiten weloverwogen over het schooljaar en deze worden uitgevoerd onder 
verantwoordelijkheid van bevoegde leraren. 
 
De school verdeelt de tijd zodanig over de vakken dat leerlingen in staat zijn het verplichte 
onderwijsprogramma tot zich te nemen. De school heeft beleid om ongeoorloofd verzuim en 
voortijdig schoolverlaten van leerlingen tegen te gaan, zodat ook op leerling niveau gestreefd 
wordt om de onderwijstijd te behalen. 
Aanvullende ambities 
Zijn er aanvullende ambities voor de realisatie van onderwijstijd en (hoe) worden deze 
gerealiseerd? 
Wettelijke vereisten  
Onderzoekskader 2021 voortgezet onderwijs – Versie per 1 augustus 2023 
136
