Aanvullende ambities 
Zijn er aanvullende ambities voor de onderwijsresultaten en (hoe) worden deze gerealiseerd?  
Wettelijke vereisten 
 Artikel 1.3.6 WEB: Het bestuur richt een stelsel voor kwaliteitszorg in, analyseert in dit kader 
de oorzaken van achterblijvende resultaten en verantwoordt dit.  
 Artikel 7.1.2, derde lid, jo. artikel 7.3.4, eerste lid, WEB: Een vavo-opleiding is een 
samenhangend geheel van onderwijseenheden en bevat het onderwijs dat noodzakelijk is 
voor het behalen van een diploma mavo, havo of vwo.  
 Artikel 7.4.8, eerste lid, jo. artikel 7.4.11, zesde lid, WEB: Het bestuur zorgt voor een goede 
organisatie en kwaliteit van het onderwijsprogramma.  
 Artikel 2.94 WVO 2020: Er is sprake van voldoende leerresultaten indien de gemiddelde 
eindexamenresultaten[…], gemeten over een periode van drie schooljaren, liggen op of 
boven de normering […].  
 Artikel 2.62 WVO 2020: Ten aanzien van een schoolsoort of leerweg mag het gemiddelde 
verschil tussen de cijfers van het centraal examen en het schoolexamen over een periode 
van drie jaar niet meer dan een half punt bedragen. 
 
KWALITEITSGEBIED STUREN, KWALITEITSZORG EN AMBITIE (SKA) 
SKA1. Visie, ambities en doelen 
De school heeft een gedragen visie op goed onderwijs, heeft daarvoor ambities en doelen en 
stuurt op het behalen daarvan. 
Basiskwaliteit  
De school heeft, als onderdeel van het stelsel van kwaliteitszorg, een gedragen visie, ambities en 
doelen gericht op goed onderwijs. De school stuurt systematisch op de doelen om de beoogde 
resultaten te behalen.  
 
De school sluit haar visie, ambities en doelen aan op die van het bestuur, op de resultaten van 
eerdere evaluaties en op bevindingen uit de interne en externe dialoog. De school richt 
voorwaarden in om de onderwijskundige ambities en doelen te bereiken waaronder het 
personeelsbeleid en de organisatie van het onderwijs. Daarbij is de interne 
verantwoordelijkheidsverdeling duidelijk.  
 
B2-instellingen dienen ook aan het volgende te voldoen voor het voldoen aan 
basiskwaliteit: 
De doelen zijn gericht op goed onderwijs dat zorgt voor een ononderbroken ontwikkeling van 
leerlingen. De school vertaalt haar visie, ambities en doelen in onderwijskundig beleid. De school 
beschrijft op welke wijze ze zorgt voor het realiseren, borgen en verbeteren van de 
onderwijskwaliteit en hoe we ze naleving van de wettelijke eisen realiseert.  
Aanvullende ambities  
 Zijn er aanvullende ambities in relatie tot de visie en doelen en (hoe) worden deze 
gerealiseerd? 
Wettelijke vereisten 
 Artikel 1.3.6, eerste lid, WEB: Het bestuur richt een stelsel van kwaliteitszorg in en verbetert 
aan de hand daarvan het onderwijs.  
 Artikel 4.1a.1, vierde lid, WEB: Het bestuur maakt met de docenten afspraken over de wijze 
waarop de zeggenschap van docenten wordt georganiseerd, waarbij de professionele 
standaard van de beroepsgroep in acht wordt genomen.  
 Artikel 7.4.8, eerste lid, jo. artikel 7.4.11, zesde lid, WEB: Het bestuur zorgt voor een goede 
organisatie en kwaliteit van het onderwijsprogramma.  
Onderzoekskader 2021 middelbaar beroepsonderwijs – Versie per 1 augustus 2023 103
