en pedagogische proces in de school. De afspraken hierover worden vastgelegd in een 
professioneel statuut. 
SKA3. Evaluatie, verantwoording en dialoog 
De school evalueert en analyseert systematisch of zij de doelen realiseert en verantwoordt zich 
daarover. Ze stelt, wanneer nodig, het schoolbeleid bij en betrekt interne en externe 
belanghebbenden in een goed functionerende dialoog. 
Basiskwaliteit 
De schoolleiding monitort, evalueert, analyseert en beoordeelt als onderdeel van het stelsel van 
kwaliteitszorg in hoeverre de doelen en het beleid worden gerealiseerd en informeert het 
bestuur daarover. Zij haalt intern en extern actief informatie op om zicht te krijgen op de 
uitvoering, de resultaten van het onderwijs voor de leerlingen en mogelijke kansen en 
bedreigingen voor de verdere ontwikkeling van het onderwijs, onder meer op het gebied van de 
basisvaardigheden taal, rekenen en burgerschap.  
 
Voor een goede overdracht en om zicht te houden op het vervolgsucces van haar leerlingen, 
onderhoudt de school contact met de scholen/instellingen waar deze naartoe uitstromen. De 
schoolleiding organiseert tegenspraak. Daarvoor gaat zij actief een dialoog aan met in ieder 
geval ouders, personeel, de (gemeenschappelijke) medezeggenschapsraad ((G)MR) en, 
wanneer van toepassing, leerlingen, gemeenten en/of (regionale)werkgevers.  
De school informeert belanghebbenden minimaal jaarlijks op toegankelijke manier over haar 
doelen en werkwijze, en over de resultaten die zij heeft behaald.  
 
De schoolleiding analyseert en beoordeelt de uitkomsten van de evaluatie en verwerkt deze 
wanneer nodig in het (verbeter)beleid, zodat dit bijdraagt aan ontwikkeling en verbetering van 
het onderwijs. Daarnaast gebruikt de school de uitkomsten van de evaluatie om de sturing te 
verbeteren. Zij maakt daarbij duidelijk welk effect de inbreng van belanghebbenden heeft op 
het borgen en bijstellen van het schoolbeleid. 
Aanvullende ambities 
 Zijn er aanvullende ambities voor de evaluatie, verantwoording en dialoog en (hoe) worden 
deze gerealiseerd? 
Wettelijke vereisten 
 Artikel 8, eerste lid, WPO: Het onderwijs wordt zodanig ingericht dat de leerlingen een 
ononderbroken ontwikkelingsproces kunnen doorlopen. 
 Artikel 8 WMS: De (G)MR ontvangt tijdig alle inlichtingen van het bestuur die redelijkerwijs 
nodig zijn om zijn taak te kunnen vervullen en ontvangt in elk geval bepaalde in de wet 
beschreven informatie.  
 Artikel 10 en artikel 12, vierde lid, WPO: Het bestuur zorgt voor de kwaliteit van het 
onderwijs op de scholen via een stelsel van kwaliteitszorg. Dat houdt onder andere in dat er 
regelmatig wordt geëvalueerd of deze doelen worden gehaald. 
 Artikel 10 WMS: Het bestuur heeft in bepaalde gevallen voorafgaande instemming nodig van 
de (G)MR voor elk besluit in dat geval, bijvoorbeeld bij verandering van de 
onderwijskundige doelstellingen van de school. 
 Artikel 11 WMS: Het bestuur moet de (G)MR vooraf in de gelegenheid stellen om te 
adviseren over besluiten bij bepaalde aangelegenheden, bijvoorbeeld bij de vaststelling of 
wijziging van de hoofdlijnen van het meerjarig financieel beleid voor de school. 
 Artikel 12 WMS: Het bestuur heeft voorafgaande instemming nodig van het personeelsdeel 
van de (G)MR bij besluiten bij bepaalde aangelegenheden, bijvoorbeeld bij de vaststelling of 
wijziging van de samenstelling van de formatie. 
 Artikel 13, eerste lid, sub a, WPO: De school maakt in de schoolgids duidelijk wat de doelen 
van het onderwijs zijn en welke resultaten met het onderwijsleerproces worden bereikt.  
Onderzoekskader 2021 voorschoolse educatie en primair onderwijs – Geldig per 1 augustus 
2023   
  
 123
