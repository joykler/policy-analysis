3.3 Raamwerk voor stelselkwaliteit  
Om de kwaliteit van het stelsel te monitoren, hanteren we een raamwerk. Dit raamwerk beschrijft 
de werking en de kwaliteit van het stelsel aan de hand van de kernfuncties van het onderwijs. Dit 
biedt focus voor het krijgen van zicht op de kwaliteit van de werking van het stelsel als geheel en 
op de trends en knelpunten. Het raamwerk geeft de thema’s aan voor de activiteiten die we 
ondernemen op het gebied van waarnemen, analyseren en agenderen. Om de kwaliteit van het 
onderwijsstelsel op niveau te houden en te bevorderen, zijn inspanningen nodig van alle 
betrokkenen samen. Daarbij helpt het om de aandacht te richten op wat belangrijk is met het oog 
op de leerlingen en de samenleving, maar ook op wat urgent is, gegeven de actuele ontwikkelingen 
en trends op de langere termijn. We formuleren daarom focuspunten om andere actoren te 
stimuleren om samen aan het oplossen van knelpunten te werken. Enkele voorbeelden: ‘Elke 
leerling is (digitaal) geletterd en gecijferd’, ‘Elke leerling krijgt gelijke kansen op een passend 
aanbod’, ‘Leerlingen zijn toegerust om bij te dragen aan de samenleving’, ‘Leerlingen slagen in het 
vervolgonderwijs en op de arbeidsmarkt’ en ‘Leerlingen kennen zichzelf en hun omgeving, en 
kunnen zelfstandig keuzes maken’. Deze vormen ook onderwerp van gesprek met besturen en 
raken het onderwijs op de scholen. 
 
In het onderstaande Raamwerk voor stelselkwaliteit hebben we de kernfuncties weergegeven. In 
de beschrijving onderscheiden we drie kernfuncties: kwalificatie, socialisatie en allocatie, 
waaronder selectie en gelijke kansen. Persoonsvorming maakt daarbij onderdeel uit van de 
kernfunctie socialisatie. Naast de drie kernfuncties beschrijven we ook de voorwaarden die cruciaal 
zijn voor realisatie van de kernfuncties. De beschrijving geeft de essentie van de kernfunctie weer. 
In hoofdstuk 7 (Werkwijze) werken we uit hoe we invulling geven aan het stelseltoezicht.  
 
RAAMWERK VOOR STELSELKWALITEIT 
Kernfunctie Kwalificatie 
Het onderwijs brengt leerlingen kennis, houdingen en vaardigheden bij die aansluiten bij de 
behoeften van de samenleving en bij de mogelijkheden en talenten van leerlingen. 
Beschrijving 
De leerprestaties en het bereikte niveau van alle leerlingen samen hebben een optimaal niveau, 
voor diverse groepen en voor deelgebieden (vakken). Onderdeel daarvan is dat elke leerling, 
naar zijn mogelijkheden, geletterd en gecijferd is. De leerprestaties sluiten aan bij de behoefte 
van de samenleving, zodat elke leerling uiteindelijk goed kan functioneren in de samenleving. In 
vergelijking met (eerdere) trends, nationaal en internationaal, is er stabiliteit of een ontwikkeling 
in de richting van de ambities van de samenleving. De kwaliteit van toetsing en examinering 
leidt tot relevante en betrouwbare uitspraken op stelselniveau over niveau, prestaties en 
referentieniveaus van leerlingen. De kwaliteit van het onderwijsaanbod omvat kennis, houding 
en (digitale) vaardigheden en wordt regelmatig getoetst aan de actualiteit en aan 
(internationale) wetenschappelijke maatstaven. 
  
Kernfunctie Socialisatie 
Het onderwijs draagt bij aan de verwerving van de sociale en maatschappelijke competenties die 
nodig zijn om optimaal te kunnen deelnemen en bijdragen aan de samenleving.  
Beschrijving 
De kennis, houding en vaardigheden van leerlingen liggen op het niveau dat nodig is om goed te 
kunnen functioneren in de pluriforme samenleving en de democratische rechtsstaat. Het gaat 
14
daarbij om de sociale en maatschappelijke competenties en om de basiswaarden van de 
democratische rechtsstaat die nodig zijn om hieraan succesvol te kunnen deelnemen. Bij de 
                                                 
 
14
 Zie bijlage 8 voor de uitwerking van burgerschap en basiswaarden. 
Onderzoekskader 2021 voortgezet onderwijs – Versie per 1 augustus 2023 
18
