4 Waarderingskader besturen  
4.1 Inleiding 
In dit hoofdstuk beschrijven we het kader voor de beoordeling van de besturing door het bevoegd 
16
gezag. Het bevoegd gezag bestaat uit het uitvoerend deel van het bestuur (hiermee wordt in het 
middelbaar beroepsonderwijs het college van bestuur bedoeld en is daarmee ons aanspreekpunt 
binnen het toezicht) en het interne toezicht. Hoewel de functies gescheiden zijn, zorgt men er, 
ieder vanuit zijn eigen rol en verantwoordelijkheid, samen voor dat de kwaliteit van hun 
opleidingen gewaarborgd is en er sprake is van deugdelijk financieel beheer. Voor de leesbaarheid 
spreken we over het bestuur als aanduiding voor het bevoegd gezag.  
 
We willen nagaan of het bestuur in staat is de basiskwaliteit van het onderwijs op zijn opleidingen 
te borgen, verder te verbeteren en te zorgen voor deugdelijk financieel beheer ten behoeve van de 
continuïteit. We beoordelen de kwaliteit van de besturing op basis van de geldende wet- en 
regelgeving (hierna: wettelijke vereisten) die is genoemd in het kwaliteitsgebied Besturing, 
kwaliteitszorg en ambitie. Ook de invulling van de kernfuncties van het stelsel door het bestuur (zie 
hoofdstuk 3) heeft hier een plek. Uit het oordeel op dit kwaliteitsgebied blijkt of het bestuur in 
staat is om met zijn (be)sturing de kwaliteit van het onderwijs op de opleidingen te waarborgen en 
verder te ontwikkelen. Met deze kennis over de kwaliteit van de sturing, richten we het 
(vervolg)toezicht proportioneel in (zie hoofdstuk 7). 
 
Naast het waarderingskader met standaarden voor besturing, kwaliteitszorg en ambitie op 
bestuursniveau (BKA) zijn er ook standaarden voor sturen, kwaliteitszorg en ambitie op school- en 
opleidingsniveau (SKA). Deze standaarden zijn opgenomen in het waarderingskader voor 
opleidingen en beschrijven we in hoofdstuk 5. We maken onderscheid tussen besturen en 
opleidingen, omdat de besturing (van een of meerdere opleidingen) door het bestuur en de sturing 
(op een opleiding) van elkaar verschillen. Met dit onderscheid kunnen we het toezicht beter laten 
aansluiten bij de verantwoordelijkheden en werkwijzen van besturen en opleidingen. Deze niveaus 
staan allerminst los van elkaar. Het bestuur geeft de kaders voor kwaliteit en financieel beheer aan 
waarbinnen de opleidingen hun verantwoordelijkheid voor de sturing van de kwaliteit op 
opleidingsniveau vormgeven. Het bestuur en de opleidingen zorgen gezamenlijk voor het behalen 
van beoogde resultaten rondom onderwijskwaliteit en financiële kwaliteit. 
 
In paragraaf 4.2 lichten we toe hoe het waarderingskader voor besturen is opgebouwd. In 
aansluiting daarop beschrijven we in paragraaf 4.3 de inhoud van dat waarderingskader.  
 
4.2 Opbouw van het kader 
De kern van het kwaliteitsgebied Besturing, kwaliteitszorg en ambitie (BKA) is dat het bestuur zorg 
draagt voor de sturing op de onderwijskwaliteit van de opleidingen en voor een goede organisatie 
en kwaliteitscultuur. Dat maakt dat studenten 
kunnen leren en zich kunnen ontwikkelen in 
een veilige omgeving. Ook het financieel 
beheer, waaronder financiële continuïteit, 
Figuur 4.2a Opbouw kwaliteitsgebied 
rechtmatigheid en doelmatigheid, is hiervan 
integraal onderdeel. Wij beschouwen de 
besturing als een cyclisch proces. De drie 
standaarden van het waarderingskader samen 
geven zicht op de kwaliteitscyclus van het 
bestuur. Als deze cyclus op orde is, is het 
bestuur in staat de basiskwaliteit te realiseren 
                                                 
16
 In de Wet Bestuurlijke Harmonisatie Beroepsonderwijs (inwerkingtreding per 1 januari 2022) wordt het 
bevoegd gezag gedefinieerd als de rechtspersoon die de instelling in stand houdt. 
Onderzoekskader 2021 middelbaar beroepsonderwijs – Versie per 1 augustus 2023
