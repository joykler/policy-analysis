de verantwoordelijkheidsverdeling vastgelegd. We agenderen eventuele tekortkomingen in de 
doorlopende leerroute bij beide partijen. Bij concreet aantoonbare tekortkomingen die enkel en 
alleen onder verantwoordelijkheid van een van de twee partijen voorkomen, behouden we ons het 
recht voor om met het sectorspecifieke waarderingskader nader onderzoek bij het betreffende deel 
van de doorlopende leerroute vmbo-mbo uit te voeren.  
9.6 Onderwijs in Caribisch Nederland 
9.6.1 Inleiding 
Sinds 10 oktober 2010 zijn Bonaire, Sint-Eustatius en Saba (BES) bijzondere gemeenten van 
Nederland. De eilanden worden samen Caribisch Nederland genoemd. We houden toezicht op het 
46
onderwijs in Caribisch Nederland (primair onderwijs, voortgezet onderwijs, middelbaar 
beroepsonderwijs, hoger onderwijs) en op hieraan gerelateerde specifieke voorzieningen (sociale 
kanstrajecten jongeren en expertisecentra onderwijszorg). Ook hebben we de taak van 
vertrouwensinspecteur voor Caribisch Nederland.  
9.6.2 Aanpassing waarderingskader en normering 
Het onderwijs in Caribisch Nederland beoordelen wij zoveel mogelijk aan de hand van dezelfde 
onderzoekskaders als in Europees Nederland (zie hoofdstuk 1 tot en met 8). Er zijn echter enkele 
verschillen in het waarderingskader, de normering en de werkwijze. Dat is noodzakelijk, omdat 
voor Caribisch Nederland specifieke wet- en regelgeving geldt. Ook kunnen wij met een enigszins 
aangepaste werkwijze beter aansluiten op de onderwijskundige context in Caribisch Nederland. Zo 
is voor het overgrote deel van de leerlingen en studenten in Caribisch Nederland het Nederlands 
een vreemde taal. 
 
Waarderingskader 
Het waarderingskader voor Caribisch Nederland is gebaseerd op de Wet Primair Onderwijs BES 
(WPO BES), de Wet voortgezet onderwijs (WVO 2020) en de Wet educatie en beroepsonderwijs 
BES (WEB BES). Deze wetten wijken af van de sectorwetten voor Europees Nederland. Bovendien 
zijn sommige wetsartikelen weliswaar in de wet opgenomen, maar nog niet van kracht. Tot slot is 
er nog aanvullende regelgeving voor het voortgezet onderwijs op Sint Eustatius en Saba als het 
gaat om het Engelstalige onderwijs op deze eilanden. Het volledige waarderingskader is te vinden 
in bijlage 6. Het bevat dezelfde standaarden als het waarderingskader voor Europees Nederland. 
Op enkele plaatsen is de beschrijving van de basiskwaliteit aangepast vanwege de afwijkende wet- 
en regelgeving.  
 
Normering 
Wij willen zodra dat mogelijk is voor Caribisch Nederland dezelfde normen hanteren in het 
waarderingskader als in Europees Nederland. Voor de standaard Onderwijsresultaten kunnen wij 
echter nog geen oordeel uitspreken, omdat de basis voor deze standaard in de wet- en regelgeving 
voor Caribisch Nederland nog niet is geregeld: er zijn geen normen vastgesteld. Wij streven ernaar 
om de onderwijsresultaten in Caribisch Nederland op termijn wél te beoordelen. Dit zal gebeuren 
zodra de aangepaste wet- en regelgeving op dit punt van kracht is en er in overleg met alle 
betrokkenen wel eilandelijke normen voor de resultaten zijn afgesproken en in de wet- en 
regelgeving zijn vastgelegd.  
 
Behalve op standaardniveau geeft de inspectie ook een eindoordeel op school- of opleidingsniveau. 
We beperken ons vooralsnog tot het eindoordeel Voldoende of Onvoldoende. Dit oordeel komt tot 
stand op basis van de bestaande beslisregels die wij hanteren wanneer wij de onderwijsresultaten 
niet kunnen beoordelen. Tekortkomingen op de wettelijke eisen kunnen leiden tot een oordeel 
Onvoldoende op standaarden en eventueel ook op het eindoordeel over de school/opleiding. Een 
                                                 
46
 Op Saba en Sint Eustatius vindt het onderwijs plaats volgens een Caribisch curriculum en specifieke wijze van 
examinering, het CXC genaamd. Deze vorm van onderwijs toetsen we aan het Besluit ‘Saba Comprehensive 
School en Gwendoline van Puttenschool BES’.   
Onderzoekskader 2021 middelbaar beroepsonderwijs – Versie per 1 augustus 2023 71
