besteding, dan volgen daarna in de regel een wijziging in de bekostiging en een terugvordering van 
de bekostiging. 
 
De inspectie is, naast het toezicht op onderwijswetgeving in een vierjaarlijks onderzoek, ook belast 
met het toezicht op en de handhaving van de Wet normering topinkomens (WNT) binnen het 
onderwijs. De WNT is geen onderwijswet, maar wetgeving die van toepassing is op de gehele 
publieke en semipublieke sector. Het toezicht op onderwijswetgeving in een vierjaarlijks onderzoek 
en het toezicht op de WNT worden daarom door de inspectie gescheiden van elkaar uitgevoerd. 
7.4.4 Overige toezichtsactiviteiten  
Onderzoek bij nieuwe scholen 
Bij nieuwe scholen, die vanaf 1 augustus 2023 zijn gestart nadat zij een aanvraag als bedoeld in de 
Wet Meer Ruimte voor Nieuwe scholen hebben ingediend waarop de Minister heeft besloten om de 
school te bekostigen, voeren we binnen een jaar na de start een kwaliteitsonderzoek naar risico’s 
uit. Hoe we dit onderzoek inrichten, hangt af van de (aard van de aangeleverde) informatie die 
26
beschikbaar is over deze school en hoe de adviesprocedure voorafgaand aan de start van de 
nieuwe school verliep. Ook is dit afhankelijk van de vraag of de school start onder een bestaand 
bestuur (en wat de kwaliteit van dat bestuur is), of dat er ook sprake is van een nieuw bestuur.  
 
Specifiek onderzoek 
Ernstige signalen of andere informatie kunnen aanleiding zijn om een onderzoek over een specifiek 
onderwerp in te stellen bij een bestuur of een school. Dit kan tijdens het vierjaarlijks onderzoek of 
daarbuiten. Bij urgente signalen en ernstige incidenten interveniëren we vanzelfsprekend meteen 
op een passende manier.  
 
Wij onderzoeken bij een specifiek onderzoek bepaalde aspecten van het besturen, het financieel 
beheer of het onderwijs (artikel 15, WOT). Ook hier geldt dat we de intensiteit van het onderzoek 
afstemmen op de kwaliteit van het bestuur.  
 
Bestuursgesprekken 
Besturen en inspectie hebben de mogelijkheid om periodiek een gesprek met elkaar te voeren. Aan 
elk bestuur is een contactinspecteur gekoppeld die het contact onderhoudt. Dit gaat in ieder geval 
over onderzoeken en vervolgtoezicht (inclusief herstelopdrachten, zie paragraaf 7.5). Ook heeft de 
contactinspecteur gesprekken met het bestuur over risico’s, signalen en incidenten. Het bestuur 
kan de contactinspecteur hierover informeren. Het kan ook zijn dat de contactinspecteur het 
bestuur bevraagt of (afhankelijk van de kwaliteit van het bestuur) verzoekt om zelf nader 
onderzoek te doen bij mogelijke risico’s. Daarnaast kan het gesprek gaan over relevante 
ontwikkelingen binnen of buiten de onderwijsinstelling. We betrekken daarbij ook vraagstukken op 
het niveau van het onderwijsstelsel als geheel.  
 
Het leggen van het contact is een gezamenlijke verantwoordelijkheid. Het bestuur kan ervoor 
kiezen de contactinspecteur gedurende het jaar op de hoogte te houden van relevante 
ontwikkelingen en hem te informeren bij urgente zaken, zoals (ernstige) signalen. Ook kan de 
contactinspecteur geregeld contact leggen met het bestuur om een vinger aan de pols te houden of 
urgente zaken te bespreken. De informatie uit deze contacten nemen we mee in de 
eerdergenoemde monitoring. 
7.5 Vervolgtoezicht, intensivering en sancties 
Vervolgtoezicht is nodig wanneer er tijdens een vierjaarlijks onderzoek tekortkomingen worden 
vastgesteld bij het bestuur en de scholen, of wanneer andere onderzoeken of toezichtsactiviteiten 
hiertoe aanleiding geven. 
                                                 
26
 Meer informatie over deze adviesprocedure en het Advieskader is te vinden op www.onderwijsinspectie.nl.  
Onderzoekskader 2021 voorschoolse educatie en primair onderwijs – Geldig per 1 augustus 
2023
