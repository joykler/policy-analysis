De school en de instelling realiseren de doelen voor goed onderwijs, die voortkomen uit hun visie 
en ambities, binnen de leerroute. De school en instelling zorgen daartoe voor een professionele 
en veilige leer- en verbetercultuur in de leerroute. Binnen deze kwaliteitscultuur geven de leiding 
en het onderwijsteam samen uitvoering aan het stelsel van kwaliteitszorg, zodat binnen de 
leerroute als geheel gericht wordt gewerkt aan het bereiken van de onderwijskundige doelen. 
Waar nodig sturen de school en de instelling tussentijds bij. 
 
De school en de instelling zorgen ervoor dat de deskundigheidsbevordering van het 
onderwijsteam van de leerroute binnen de gestelde doelen gestalte krijgt. Het onderwijsteam 
oefent daarbij zijn eigen verantwoordelijkheid bij het inrichten van het onderwijs in de leerroute 
uit.  
 
De school en de instelling tonen in hun sturing onderwijskundig leiderschap en zorgen voor een 
doelmatige inzet van middelen om gestelde doelen in de leerroute te realiseren.  
Aanvullende ambities 
 Zijn er aanvullende ambities voor de sturing op uitvoering en kwaliteitscultuur en (hoe) 
worden deze gerealiseerd?  
Wettelijke vereisten 
 Artikel 1.3.6, eerste lid, WEB: Het bestuur richt een stelsel van kwaliteitszorg in en verbetert 
aan de hand daarvan het onderwijs.  
 Artikel 1.3.6, eerste lid, WEB: De kwaliteit van het onderwijs wordt regelmatig beoordeeld, 
er worden maatregelen en instrumenten gebruikt om te waarborgen dat het personeel zijn 
bekwaamheid onderhoudt.  
 Artikel 1.3.6a WEB: Het bestuur zorgt voor personeelsbeleid voor zover het de duurzame 
borging van de kwaliteit van het onderwijspersoneel betreft.  
 Artikel 4.1.a1, eerste lid, WEB: Docenten zijn binnen het onderwijskundig beleid 
verantwoordelijk voor het vakinhoudelijke, vakdidactische en pedagogische proces van de 
instelling. 
 Artikel 4.1.a1, derde lid, WEB: Docenten beschikken over voldoende zeggenschap, 
waaronder de zeggenschap over de inhoud van de lesstof en de wijze waarop de lesstof 
wordt aangeboden.  
 Artikel 4.1a.1, vierde lid, WEB: Het bestuur maakt met de docenten afspraken over de wijze 
waarop de zeggenschap van docenten wordt georganiseerd, waarbij de professionele 
standaard van de beroepsgroep in acht wordt genomen. 
 Artikel 7.4.8, eerste lid, WEB: Het bestuur zorgt voor een goede organisatie en kwaliteit van 
het onderwijsprogramma en de examinering. 
 Artikel 7.4.8, derde lid, jo. artikel 7.2.7, vijfde lid, WEB: Het bestuur zorgt ervoor dat 
opleidingen aantoonbaar voldoen aan enkele eisen, waaronder artikel 7.2.7, vijfde lid, 
waaruit blijkt dat het onderwijsprogramma moet zijn gericht op het bereiken van onderwijs- 
en vormingsdoelen van de beroepsopleiding. 
 Artikel 7.13a eerste tot en met vierde lid, WEB (Werken in teams bij vak- en 
sectoroverstijgende programmaonderdelen in doorlopende leerroutes vmbo-mbo): Indien in 
het onderwijsprogramma van een doorlopende leerroute vmbo-mbo, als bedoeld in artikel 
2.107a, of de geïntegreerde route vmbo-basisberoepsopleiding, als bedoeld in artikel 2.107l 
sprake is van vak- en sectoroverstijgende programmaonderdelen, als bedoeld in artikel 
2.107d, tweede lid, onderdeel a, respectievelijk c, kan worden gewerkt met teams die 
verantwoordelijk zijn voor de kwaliteit van het onderwijsprogramma voor die vak- en 
sectoroverstijgende programmaonderdelen. 
 Artikel 2.107b, tweede lid, WVO 2020: In de samenwerkingsovereenkomst zijn afspraken 
opgenomen over de verantwoordelijkheidsverdeling tussen school en instelling over de 
vormgeving en uitvoering van de doorlopende leerroute. 
 Artikel 2.47 en artikel2.41, WVO 2020: Voor leerlingen met extra ondersteuning werkt de 
school samen met het samenwerkingsverband passend onderwijs en partners in de zorg. 
Onderzoekskader 2021 voortgezet onderwijs – Versie per 1 augustus 2023
