Het samenwerkingsverband legt de afspraken hierover vast in het ondersteuningsplan. Hierover 
voert het samenwerkingsverband op overeenstemming gericht overleg (oogo) met het college 
van burgemeester en wethouders van de desbetreffende gemeente of gemeenten. 
 
Met het oog op de doorgaande leerlijn van het primair onderwijs (inclusief het speciaal 
(basis)onderwijs) naar het voortgezet onderwijs (inclusief het praktijkonderwijs (pro) en 
voortgezet speciaal onderwijs (vso)) stemt het samenwerkingsverband zijn beleid af met het 
samenwerkingsverband dat (geheel of gedeeltelijk) samenvalt met de eigen regio. Ook deze 
afspraken legt het samenwerkingsverband vast in het ondersteuningsplan. 
Aanvullende ambities 
 Zijn er aanvullende ambities voor de regionale samenwerking en (hoe) worden deze 
gerealiseerd? 
Wettelijke vereisten 
 Artikel 18a, tweede en achtste lid, WPO / artikel 2.47, tweede en negende lid, WVO 2020: 
Het ondersteuningsplan omvat onder andere de wijze waarop wordt voldaan aan het 
realiseren van een samenhangend geheel van ondersteuningsvoorzieningen binnen en 
tussen de scholen. 
 Artikel 18a, negende lid, WPO / artikel 2.47, achtste en tiende lid, WVO 2020: Na op 
overeenstemming gericht overleg over het conceptondersteuningsplan met de gemeente(n) 
en het samenwerkingsverband waarmee de regio samenvalt (en het bestuur van 
instelling(en) voor middelbaar beroepsonderwijs in dit gebied) stelt het bestuur het 
ondersteuningsplan vast. 
RPO3. Advisering en beoordeling toelaatbaarheid 
Het samenwerkingsverband voorziet in een zorgvuldige advisering en besluitvorming bij de 
beoordeling van aanvragen voor de toelaatbaarheid tot speciale onderwijsvoorzieningen. 
Basiskwaliteit 
Op verzoek van het bestuur van een school adviseert het samenwerkingsverband over de 
ondersteuningsbehoefte van een leerling als deze bij de school is aangemeld of ingeschreven. 
Voor leerlingen voor wie een speciale vorm van onderwijs (voor het primair onderwijs: speciaal 
basisonderwijs (sbo) en speciaal onderwijs (so); voor het voortgezet onderwijs: 
leerwegondersteunend onderwijs (lwoo), praktijkonderwijs (pro) en voortgezet speciaal 
onderwijs (vso)) de best passende plek is, is een toelaatbaarheidsverklaring van het 
samenwerkingsverband nodig (voor het lwoo geldt een aanwijzing). Het toelaatbaar verklaren 
tot deze scholen is een wettelijke taak van het samenwerkingsverband en is aan voorschriften 
gebonden. Wanneer voor een leerling een toelaatbaarheidsverklaring is aangevraagd, dan 
handelt het samenwerkingsverband deze aanvraag volgens een zorgvuldige procedure af 
binnen een redelijke termijn, opdat de leerling een ononderbroken ontwikkeling kan 
doormaken. 
Aanvullende ambities 
 Zijn er aanvullende ambities voor de advisering en beoordeling toelaatbaarheid en (hoe) 
worden deze gerealiseerd? 
Wettelijke vereisten 
 Artikel 18a, zesde lid, sub d, WPO / artikel 2.47, zevende lid, sub d, WVO 2020,: Het 
samenwerkingsverband heeft onder andere tot taak om te adviseren over de 
ondersteuningsbehoefte van een leerling op verzoek van het bestuur van een bij het 
samenwerkingsverband aangesloten school waar de leerling is aangemeld of ingeschreven. 
 Artikel 18a, zesde lid, sub c, WPO / artikel 2.47, zevende lid, sub c, WVO 2020: Het 
samenwerkingsverband heeft onder andere tot taak het beoordelen of een leerling 
toelaatbaar is tot het sbo en het so, respectievelijk het pro en vso, of aangewezen is op het 
lwoo. 
Onderzoekskader 2021 voortgezet onderwijs – Versie per 1 augustus 2023 
72
