uitwerking vormt het (hiertoe begrensde) uitgangspunt voor het inspectietoezicht op basiswaarden. 
De navolgende uitwerking en formuleringen zijn aan dit wettelijk kader ontleend.  
 
Basiswaarden van de democratische rechtsstaat 
Het respect voor de menselijke waardigheid zonder onderscheid des persoons staat aan de basis 
van de drie basiswaarden van de democratische, pluriforme en Nederlandse rechtsstaat: vrijheid, 
gelijkwaardigheid en solidariteit. De basiswaarde vrijheid wordt bevorderd door aandacht voor 
vrijheid van meningsuiting en autonomie. Gelijkwaardigheid wordt bevorderd in de vorm van het 
gelijkheidsbeginsel en het afwijzen van discriminatie. Solidariteit wordt bevorderd door 
verdraagzaamheid, begrip en verantwoordelijkheidsbesef en het afwijzen van onverdraagzaamheid.  
Dit betekent dat scholen aandacht besteden aan vrijheid van meningsuiting, het 
gelijkheidsbeginsel, begrip, verdraagzaamheid, het afwijzen van onverdraagzaamheid en 
discriminatie, en autonomie en verantwoordelijkheidsbesef. Deze elementen vormen in de 
onderwijspraktijk de minimale kern waaraan een school moet voldoen bij de bevordering van 
respect voor en de kennis van basiswaarden.  
 
De burgerschapswet creëert geen nieuwe basiswaarden. Ook onder de eerdere wettelijke opdracht 
was sprake van bevordering van deze basiswaarden. Wel is het gewicht daarvan groter geworden. 
In aansluiting bij deze wettelijke kaders en ter bevordering van de continuïteit voor 
onderwijspraktijk en inspectietoezicht wordt in de op praktijk gerichte operationalisering uitsluitend 
uitgegaan van de volgende uitwerkingen. Deze uitwerkingen zijn gericht op concrete toepassing in 
de dagelijkse schoolpraktijk en geformuleerd op voor alle betrokkenen (inclusief leerlingen) 
toegankelijke wijze: 
 Vrijheid van meningsuiting betekent dat je mag zeggen of schrijven wat je denkt of tegen 
de opvatting van anderen in mag gaan. Iedereen mag dus ook zijn of haar geloof 
uitdragen, of zijn of haar mening aan anderen voorhouden. Daarbij moet je je wel houden 
aan de wet. 
 Het gelijkheidsbeginsel (ook wel gelijkheid of gelijkwaardigheid genoemd) betekent dat 
mensen van gelijke waarde zijn. Daarbij maakt het niet uit wat je denkbeelden zijn of wat 
je gelooft. Je hoeft niet te vinden dat die denkbeelden of gebruiken zelf waardevol zijn, 
maar wel dat mensen met andere denkbeelden en gebruiken niet minder waard zijn dan jij 
of dan jouw groep. 
 Begrip voor anderen betekent dat je probeert te begrijpen waarom mensen of groepen 
bepaalde denkbeelden of gebruiken hebben: wat is de achtergrond daarvan en waarom is 
dat belangrijk voor een ander? 
 Verdraagzaamheid (ook wel tolerantie genoemd) betekent dat je de mening of het gedrag 
van een ander accepteert, ook al ben je het er helemaal niet mee eens. En het betekent 
ook dat je iedereen de ruimte wilt geven om zo’n mening of zulk gedrag te hebben. 
Natuurlijk moet iedereen zich daarbij wel houden aan de wet. 
 Afwijzen van onverdraagzaamheid: onverdraagzaamheid (ook wel intolerantie genoemd) is 
het tegenovergestelde van tolerantie. Het betekent dat je vindt dat andere mensen of 
groepen, dingen waar jij het niet mee eens bent niet zouden mogen denken of doen; en 
dat je het niet nodig vindt dat ieder de ruimte krijgt om zo’n mening of zulk gedrag te 
hebben. 
 Afwijzen van discriminatie: discriminatie betekent dat mensen of groepen bij anderen 
achtergesteld worden of dat je vindt dat er voor mensen met andere denkbeelden of 
gebruiken niet zoveel ruimte hoeft te zijn of dat die denkbeelden of gebruiken misschien 
zelfs verboden moeten worden. 
 Autonomie betekent dat iedereen zelf kan bepalen wie hij/zij wil zijn en hoe hij/zij zijn/haar 
leven wil leiden. Iedereen is dus bijvoorbeeld vrij om zelf te bepalen welke denkbeelden of 
welk geloof voor hem/haar belangrijk zijn/is. Daarbij moet je je wel houden aan de wet. 
 Verantwoordelijkheidsbesef betekent dat mensen verantwoordelijkheid willen nemen voor 
wat ze zeggen en doen (en wat ze niet zeggen en doen) en dat ze daarbij rekening willen 
houden met wat dat voor anderen betekent. Daarbij is vooral belangrijk dat je probeert 
Onderzoekskader 2021 voorschoolse educatie en primair onderwijs – Geldig per 1 augustus 
2023   
  
 141
