effectief leraargedrag. Het zijn elementen waarvan bekend is dat ze bijdragen aan een 
ononderbroken ontwikkeling. Bij het beoordelen van deze standaard kijkt de inspectie naar het 
algemene beeld dat wordt gezien bij verschillende geobserveerde lessen. De standaard wordt niet 
als onvoldoende beoordeeld op grond van een enkel element dat in de lessen ontbreekt of een 
enkele geobserveerde les die niet voldoet. 
 
De nieuwe standaard OP0 en de aanpassingen in de standaarden OP2 en OP3 worden niet 
doorgevoerd in de onderzoekskaders voor het onderwijs in Caribisch Nederland. De specifieke 
context evenals het bestaan van afwijkende wetgeving op diverse relevante punten maakt dit 
momenteel nog niet mogelijk. Zo is het bijvoorbeeld niet opportuun om de referentieniveaus voor 
Nederlandse taal te hanteren terwijl de instructietaal op een deel van de eilanden Engels is in 
plaats van Nederlands. 
 
Ad 4) 
Als gevolg van de aangenomen motie Van Meenen schrapt de inspectie de waardering Goed op 
school-/instellings-/afdelingsniveau in het po, (v)so en vo. De waardering Goed voor besturen blijft 
bestaan, evenals de waardering Goed voor scholen, instellingen en afdelingen op het niveau van 
een standaard en/of kwaliteitsgebied. Toekenning van de waardering gebeurt dan ambtshalve in 
plaats van op aanvraag. 
 
Conform de toezegging in de Kamerbrief Uitvoering motie lid Van Meenen worden in het mbo deze 
wijzigingen niet doorgevoerd en wordt de bestaande werkwijze gecontinueerd. Dit betekent dat ook 
bij de onderwijsvarianten vavo en Doorlopende leerroutes, die worden aangeboden door c.q. 
worden afgerond in het middelbaar beroepsonderwijs, de waardering Goed op opleidingsniveau 
blijft bestaan. 
 
De genoemde motie omvat tevens het afschaffen van het predicaat Excellent. De kaders bevatten 
slechts een enkele verwijzing naar deze mogelijkheid en deze verwijzing wordt dan ook geschrapt. 
 
Ad 5) 
Per 1 augustus 2023 treedt het laatste deel van de Wet verbetering rechtsbescherming mbo in 
werking. In 2022 is reeds de Wet Bestuurlijke Harmonisatie Beroepsonderwijs in werking getreden. 
Daarmee krijgt de Wet educatie en beroepsonderwijs een nieuwe begripsbepaling voor ‘bestuur’. 
Aangezien de begripsbepaling nu aansluit op artikel 1, onderdeel k, van de Wet op het 
onderwijstoezicht, heeft de inspectie ervoor gekozen om de begripsbepaling in alle kaders gelijk te 
trekken door te refereren aan het genoemde artikel 1 WOT. 
 
Verder betreffen de wijzigingen als gevolg van beide hierboven genoemde van kracht geworden 
wetten aanpassingen in nummers van relevante artikelen in de wettelijke onderbouwingen, zijn 
waar van toepassing nieuwe dan wel hernummerde artikelen toegevoegd aan de wettelijke 
onderbouwingen van de relevante standaarden en zijn parafrasen van aangepaste artikelen 
opnieuw geformuleerd zodat deze aansluiten op de nieuwe wetsteksten. Deze wijzigingen betreffen 
het Onderzoekskader mbo. 
 
Ad 6) 
Naast de hierboven genoemde wijzigingen is ook sprake van een aantal kleinere wijzigingen: 
 De overgangsregeling van Onderzoekskader 2021 in de versie per 1 augustus 2022 naar de 
versie per 1 augustus 2023 is voor alle sectoren aangepast zodat deze aansluit bij de 
actuele situatie; 
 In de standaard voor besturen Uitvoering en kwaliteitscultuur in het kwaliteitsgebied 
Besturing, kwaliteit en ambitie (alle sectoren) wordt de meld-, overleg- en aangifteplicht in 
geval van een (redelijk vermoeden van een) zedenmisdrijf toegevoegd. Het gaat daarbij 
specifiek om de vraag of het bestuur zodanige maatregelen heeft getroffen dat het 
onverwijld in kennis gesteld kan worden van een dergelijk voorval en zich in voorkomende 
gevallen na kennisgeving daadwerkelijk in verbinding heeft gesteld met de 
vertrouwensinspecteur. 
 De naamswijziging van Eindtoets naar Doorstroomtoets, evenals de hernoeming van de 
gerelateerde beleidsregel is doorgevoerd in het Onderzoekskader primair onderwijs.
