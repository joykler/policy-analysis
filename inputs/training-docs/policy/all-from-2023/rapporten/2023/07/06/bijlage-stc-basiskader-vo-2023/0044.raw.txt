De in 6.5.3 genoemde wettelijke regels brengen per 1 augustus 2024 de volgende extra normering 
met zich mee voor nieuwe scholen. 
 
Extra normering voor nieuwe scholen 
Zeer zwak Basisvaardigheden, Veiligheid, Zicht op ontwikkeling en 
begeleiding én Pedagogisch-didactisch handelen zijn 
Onvoldoende. 
 
6.6 Oordeelsvorming 
6.6.1 Beoordelen naleving deugdelijkheidseisen 
Bij onze oordeelsvorming hanteren we bovengenoemde normering als richtlijn. De mate waarin de 
onderwijspraktijk de essentie en de bedoeling van met name de deugdelijkheidseisen 
tentoonspreidt, is bepalend voor ons oordeel. Voor het oordeel Voldoende gaan we er in principe 
van uit dat aan alle deugdelijkheidseisen die horen bij de standaard is voldaan. We beoordelen de 
kwaliteit zoals in de standaard is omschreven integraal en niet elke deugdelijkheidseis van de 
standaard op zichzelf. Het kan zijn dat een bestuur of school op een standaard een positief beeld 
laat zien, maar op een bepaald element van de standaard (nog) niet. Als dit beperkt van invloed is 
op de aangetroffen kwaliteit van de school of voor leerlingen én als de tekortkoming eenvoudig en 
op korte termijn kan worden hersteld, dan geven we het oordeel Voldoende op de standaard. Het 
bestuur krijgt dan een opdracht tot herstel (herstelopdracht) voor dit bepaalde onderdeel van de 
standaard en zorgt voor de naleving. Wanneer niet is voldaan aan de deugdelijkheidseisen van 
financiële continuïteit of rechtmatigheid, kan de betreffende standaard binnen het kwaliteitsgebied 
Besturing, kwaliteitszorg en ambities niet als Voldoende worden beoordeeld of als Goed worden 
gewaardeerd.  
6.6.2 Waarderen van ambities 
Zowel besturen als scholen hebben vanuit hun visie ambities. Deze ambities kunnen gaan over de 
basiskwaliteit en er zijn ambities die daarboven uitstijgen. Naast het voldoen aan de 
deugdelijkheidseisen, baseren we een waardering Goed op het geheel aan gerealiseerde ambities 
door het bestuur of door de school bij een betreffende standaard. We onderzoeken of het bestuur 
(bij een vierjaarlijks onderzoek) of de school (bij een onderzoek op schoolniveau) de voorgenomen 
ambities uitvoert en realiseert. De visie en de plannen op bestuursniveau en de vertaling daarvan 
door de schoolleiding op schoolniveau, vastgelegd in het schoolplan, spelen hierbij een belangrijke 
rol.  
6.6.3 Omgeving van bestuur en school  
De omgeving en de condities waarin het bestuur en de school opereren, kunnen in positieve of 
negatieve zin de onderwijskwaliteit en het financieel beheer beïnvloeden. Omgevingsfactoren en 
condities zijn bijvoorbeeld de kenmerken en de ontwikkeling van de leerlingenpopulatie, de 
beschikbaarheid van personeel, een fusiegeschiedenis, de huisvesting, de organisatieontwikkeling 
en de ontwikkeling van het bestuur. We verwachten dat besturen en scholen met hun visie, 
ambities, doelen en beleid op deze factoren inspelen om de kernfuncties voor het onderwijs voor al 
hun leerlingen te realiseren. Onze oordelen gaan altijd over de gerealiseerde kwaliteit van de 
(be)sturing en van het onderwijs dat leerlingen ontvangen.  
Omgeving en condities spelen hoofdzakelijk een rol bij het bepalen van de invulling van het 
onderzoek en eventueel bij het vervolgtoezicht.  
 
 
  
Onderzoekskader 2021 voortgezet onderwijs – Versie per 1 augustus 2023
