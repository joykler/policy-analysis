 Artikel 2.44, tweede lid, WVO 2020: Over het handelingsdeel van het ontwikkelperspectief 
dient door het bestuur overeenstemming met de ouders te worden bereikt. 
 Artikel 2.44, derde lid, WVO 2020: Het bestuur evalueert het ontwikkelingsperspectief 
minimaal eens per schooljaar met de ouders.  
 Artikel 2.44, vierde lid, WVO 2020: Het bestuur kan het ontwikkelingsperspectief bijstellen. 
 Artikel 8.9, tweede lid, WVO 2020: De school houdt zich aan de zorgplicht passend 
onderwijs. 
 Artikel 8.9, eerste lid, WVO 2020: De school beoordeelt of de leerling extra ondersteuning 
nodig heeft.  
OP3. Pedagogisch-didactisch handelen  
Het pedagogisch-didactisch handelen van het onderwijsteam stelt leerlingen in staat om te leren 
en zich te ontwikkelen. 
Basiskwaliteit 
De pedagogisch-didactische visie die van toepassing is voor de leerroute is zichtbaar in het 
dagelijks handelen van het onderwijsteam.  
 
Het onderwijsteam zorgt voor effectieve leersituaties. Het team plant en structureert zijn 
handelen met behulp van informatie die het over leerlingen heeft. Het team maakt didactische 
keuzes waarbij het niveau en de complexiteit van het onderwijs in lijn zijn met het 
onderliggende kwalificatiedossier. De leerstof omvat kennis, vaardigheden en attitudes en wordt 
in een logische opbouw aangeboden. Het team realiseert bovendien een evenwichtige verbinding 
tussen het leren in de beroepspraktijkvorming en het leren op de school of instelling. 
 
Het team creëert een pedagogisch en didactisch passend en stimulerend leerklimaat, waardoor 
leerlingen actief en betrokken zijn. Met geschikte opdrachten en heldere uitleg structureert het 
team het onderwijsaanbod zo dat leerlingen zich het leerstofaanbod eigen kunnen maken. Het 
team heeft hoge verwachtingen van leerlingen en geeft hun gerichte feedback op hun 
leerproces. 
 
Het team stemt de instructies, begeleiding, opdrachten en onderwijstijd doelgericht af op de 
onderwijsbehoeften van groepen en individuele leerlingen. De afstemming is zowel gericht op 
(pedagogische) ondersteuning als op uitdaging, afhankelijk van de onderwijsbehoeften van 
groepen en individuele leerlingen. 
Aanvullende ambities 
 Zijn er aanvullende ambities voor het pedagogisch-didactisch handelen en (hoe) worden 
deze gerealiseerd? 
Onderzoekskader 2021 middelbaar beroepsonderwijs – Versie per 1 augustus 2023 120
