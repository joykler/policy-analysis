ondersteuning behoeven en de daarmee samenhangende bekostiging en de gemaakte keuzes 
voor het verdelen van de middelen. De reflectie op de uitkomsten van de evaluatie geeft alle 
lagen van de organisatie, het interne toezicht, de ondersteuningsplanraad en de 
medezeggenschapsraad voldoende inzicht in de effectiviteit van de besturing en de uitvoering. 
Het bestuur analyseert en beoordeelt de uitkomsten van de evaluatie en verantwoording, onder 
andere op basis van de verantwoording door de aangesloten schoolbesturen. Vervolgens 
verwerkt het bestuur deze wanneer nodig in bijstelling van ambities, (verbeter)doelen, 
afspraken en beleid of in nieuwe ambities zodat de opbrengst van de dialoog bijdraagt aan 
ontwikkeling en verbetering van de uitvoering van de taken en de sturing daarop.  
Het bestuur organiseert ook de dialoog hierover met interne en externe belanghebbenden uit 
de regionale context. Het samenwerkingsverband voert periodiek een dialoog met de 
ondersteuningsplanraad en organiseert het overleg tussen het interne toezicht en de 
ondersteuningsplanraad. Daarbij verantwoordt het bestuur zich ten minste bij de vaststelling 
van het ondersteuningsplan over de bereikte kwantitatieve en kwalitatieve resultaten van het 
onderwijs aan leerlingen die extra ondersteuning behoeven. 
Aanvullende ambities 
 Zijn er aanvullende ambities voor de evaluatie, verantwoording en dialoog en (hoe) worden 
deze gerealiseerd? 
Wettelijke vereisten 
 Artikel 1 en artikel 3, sub f, RJO jo. artikel 165, WPO / artikel 1 en artikel 3, sub f, RJO jo. 
artikel 5.46 WVO 2020: Het samenwerkingsverband informeert jaarlijks interne en externe 
belanghebbenden over het gevoerde en voorgenomen beleid en de uitkomsten van het 
gevoerde beleid. Artikel 3, onderdeel f2 RJO: het bestuur neemt, indien het publieke eigen 
vermogen boven de signaleringswaarde uitstijgt, een toelichting in het bestuursverslag op.  
 Artikel 4, vierde lid, RJO jo. artikel 165, WPO / artikel 4, vierde lid, RJO jo. artikel 5.46 
WVO 2020 en artikel 6.19, vijfde lid, Uitvoeringsbesluit WVO 2020: Het bestuur maakt 
jaarlijks een jaarverslag, waarin naast de resultaten van het financieel beleid ook 
verantwoording wordt gegeven over toekomstige ontwikkelingen van het 
samenwerkingsverband. Artikel 8 WMS (jo. artikel 9 WMS): De ondersteuningsplanraad en 
de medezeggenschapraad ontvangen tijdig alle inlichtingen van het samenwerkingsverband 
die redelijkerwijs nodig zijn om zijn taak te kunnen vervullen en ontvangen in elk geval 
bepaalde in de wet beschreven informatie.  
 Artikel 11a WMS: Het samenwerkingsverband moet de ondersteuningsplanraad vooraf in de 
gelegenheid stellen om te adviseren over besluiten bij bepaalde aangelegenheden. 
 Artikel 14a WMS: Het samenwerkingsverband behoeft de voorafgaande instemming van de 
ondersteuningsplanraad voor elk door het samenwerkingsverband te nemen besluit met 
betrekking tot vaststelling en wijziging van het ondersteuningsplan. 
 Artikel 17a, eerste en derde lid, WPO jo. artikel 10 WPO jo. artikel 12, vierde lid, WPO / 
artikel 3.1, eerste en vijfde lid, WVO 2020 jo. artikel 2.87 WVO 2020 jo. artikel 2.91 WVO 
2020: Het stelsel van kwaliteitszorg omvat in elk geval het zorg dragen voor het bewaken 
dat leerlingen een ononderbroken ontwikkelingsproces kunnen doorlopen en het vaststellen 
welke maatregelen ter verbetering nodig zijn. 
 Artikel 17c, eerste lid en eerste lid sub e, WPO jo. artikel 165, eerste lid WPO / artikel 3.3, 
eerste lid en tweede lid, sub e,  WVO 2020, jo. artikel 5.46, eerste lid, WVO 2020: De 
interne toezichthouder houdt toezicht op de uitvoering van de taken en de uitoefening van 
de bevoegdheden door het uitvoerend deel van het bestuur, staat het uitvoerend deel van 
het bestuur met raad ter zijde en heeft ten minste de bij de wet bepaalde taken. De interne 
toezichthouder legt jaarlijks in het jaarverslag verantwoording af over de uitvoering van 
deze taken en de uitoefening van de bevoegdheden. 
 Artikel 17c, eerste lid, sub c en e, en vijfde lid WPO / artikel 3.3, eerste lid en tweede lid, 
sub c en e, WVO 2020: De interne toezichthouder ziet erop toe dat het bestuur de middelen 
doelmatig en rechtmatig besteedt en aanwendt. De interne toezichthouder legt jaarlijks in 
het jaarverslag hierover verantwoording af. 
Onderzoekskader 2021 voortgezet onderwijs – Versie per 1 augustus 2023 
77
