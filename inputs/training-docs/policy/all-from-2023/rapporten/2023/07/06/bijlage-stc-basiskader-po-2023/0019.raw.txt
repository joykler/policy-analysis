14
daarbij om de sociale en maatschappelijke competenties en om de basiswaarden van de 
democratische rechtsstaat die nodig zijn om hieraan succesvol te kunnen deelnemen. Bij de 
waardering van de bijdrage aan de samenleving zijn eerdere resultaten van het onderwijsstelsel, 
internationale vergelijking en inhoudelijke eisen leidend, net als de behoeften en ambities van de 
samenleving. Een vrije en pluriforme samenleving vraagt om burgers die de democratische 
spelregels in acht nemen, zelfstandig kunnen oordelen, verantwoordelijkheid willen nemen en die 
toegerust zijn om op een goede manier met diversiteit om te gaan. 
 
Kernfunctie Allocatie, waaronder selectie en gelijke kansen  
Leerlingen volgen een onderwijsloopbaan die past bij hun mogelijkheden en talenten én bij de 
arbeidsbehoeften van de samenleving. 
Beschrijving 
Het onderwijs zorgt ervoor dat leerlingen een passende onderwijsloopbaan volgen en een gelijke 
kans hebben om terecht te komen op het onderwijstype dat bij hen past. Het onderwijs zorgt 
ervoor dat leerlingen slagen in het (vervolg)onderwijs en een diploma halen waarmee ze een 
passende plek op de arbeidsmarkt of een passende vervolgbestemming vinden. De advisering, 
schoolkeuze, overgangen en aansluiting binnen het (passend) onderwijs zijn doelmatig en 
werpen geen belemmeringen op voor doorstroom. Met andere woorden: het onderwijs is in 
gelijke mate toegankelijk en beschikbaar voor alle leerlingen die er gezien hun mogelijkheden 
thuishoren. In vergelijking met (eerdere) trends, nationaal en internationaal, is er stabiliteit of 
een ontwikkeling in de richting van de ambities van de samenleving. 
  
Voorwaarden voor realisatie van de kernfuncties 
Het onderwijs is zodanig toegerust en georganiseerd dat het voor continuïteit kan zorgen en kan 
bijdragen aan de drie kernfuncties. 
Beschrijving 
Het onderwijs heeft zich zo georganiseerd dat het in staat is in een gezamenlijke dynamiek en 
samenwerking de drie kernfuncties van het stelsel te realiseren. Goede sturing en visie op wat 
bereikt moet worden zijn daarbij van belang. Ook samenwerking tussen instellingen, zoals 
bijvoorbeeld ten gunste van de realisatie van passend onderwijs, is zodanig dat ze bijdraagt aan 
de kwaliteit van het onderwijs aan leerlingen. Middelen en mogelijkheden worden voldoende 
ingezet en benut. Er is voldoende personeel dat is toegerust voor de gevraagde onderwijstaken. 
Het niveau van middelen, organisatiewijze en personeel ligt op een geaccepteerd niveau in 
vergelijking met (eerdere) trends, nationaal en internationaal, of ontwikkelt zich in de richting 
van de ambities van de samenleving. 
 
  
                                                 
14
 Zie bijlage 8 voor een uitwerking van ‘burgerschap’ en ‘basiswaarden’. 
Onderzoekskader 2021 voorschoolse educatie en primair onderwijs – Geldig per 1 augustus 
2023   
  
 19
