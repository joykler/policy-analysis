De leraren stemmen de instructies, begeleiding, opdrachten en onderwijstijd doelgericht af op 
de onderwijsbehoeften van groepen en individuele leerlingen, inclusief op de sociale en 
maatschappelijke competenties. De afstemming is zowel gericht op (pedagogische) 
ondersteuning als op uitdaging, afhankelijk van de onderwijsbehoeften van leerlingen. 
Aanvullende ambities 
 Zijn er aanvullende ambities voor het pedagogisch-didactisch handelen en (hoe) worden 
deze gerealiseerd? 
Wettelijke vereisten  
 Artikel 10, eerste lid, WPO BES: Het onderwijs wordt zodanig ingericht dat de leerlingen een 
ononderbroken ontwikkelingsproces kunnen doorlopen. Voor deze ‘ononderbroken 
ontwikkeling’ is het nodig dat het onderwijs aansluit bij het ontwikkelingsniveau van de 
leerling. 
 Artikel 10, derde lid, WPO BES: Het onderwijs bevordert actief burgerschap en sociale 
cohesie (kennis en respect voor basiswaarden en de ontwikkeling van sociale en 
maatschappelijke competenties). 
 Artikel 15, eerste en derde lid, WPO BES: De school heeft haar beleid over het pedagogisch-
didactisch handelen in het schoolplan geformuleerd. Het beleid over het pedagogisch-
didactisch handelen is zichtbaar in het dagelijks handelen van de leraren. 
OP4. Onderwijstijd 
De leerlingen krijgen voldoende tijd om zich het aanbod eigen te maken. 
Basiskwaliteit 
De school biedt een programma aan dat voldoet aan de wettelijk verplichte onderwijstijd. De 
school stelt vast welke activiteiten onder de onderwijstijd vallen. De school plant de 
onderwijsactiviteiten weloverwogen over het schooljaar en deze worden uitgevoerd onder 
verantwoordelijkheid van bevoegde leraren. 
 
De school verdeelt de tijd zo over de vakken dat leerlingen in staat zijn het verplichte 
onderwijsprogramma tot zich te nemen. De school heeft beleid om ongeoorloofd verzuim en 
voortijdig schoolverlaten van leerlingen tegen te gaan, zodat ook op leerlingniveau gestreefd 
wordt om de onderwijstijd te behalen. 
 
De school maakt, zo nodig, volgens de wettelijke voorschriften gebruik van de mogelijkheden 
om, in het belang van de individuele leerling, af te wijken van de verplichte onderwijstijd en/of 
van de mogelijkheid om een leerling een deel van de onderwijstijd door te laten brengen op een 
andere school. 
Aanvullende ambities 
 Zijn er aanvullende ambities voor de onderwijstijd en (hoe) worden deze gerealiseerd? 
Wettelijke vereisten  
 Artikel 10, zesde lid, WPO BES: De school verzorgt minimaal het wettelijk verplicht aantal 
uren onderwijs en zorgt ervoor dat de leerlingen in beginsel binnen acht aaneensluitende 
schooljaren de school kunnen doorlopen.  
 Artikel 16, eerste lid, sub k, WPO BES: De school heeft haar verzuimbeleid opgenomen in de 
schoolgids. 
 Artikel 34, vijfde lid, WPO BES, jo. artikel 3 WPO BES: Leraren die voldoen aan de wettelijke 
vereisten verzorgen het onderwijs.  
OP6. Afsluiting  
De afsluiting van het onderwijs verloopt zorgvuldig.  
Onderzoekskader 2021 voorschoolse educatie en primair onderwijs – Geldig per 1 augustus 
2023
