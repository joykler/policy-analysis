Bestaande gegevens, gegevens uit stelsel– en instellingstoezicht en signalen 
We gebruiken gegevens uit het toezicht op besturen en opleidingen, waaronder gegevens die het 
bestuur zelf beschikbaar heeft. Daarnaast gebruiken we signalen die we over het onderwijs 
ontvangen. Verder maken we gebruik van gegevens van andere organisaties en van 
wetenschappelijk onderzoek. We analyseren het grootste gedeelte van de gegevens minimaal 
jaarlijks, maar het kan ook zijn dat we meerdere keren per jaar analyses maken. We analyseren 
ook prestaties in brede zin en kijken specifiek naar risico’s voor de kwaliteit van onderwijs. 
 
Themaonderzoek 
We monitoren ontwikkelingen door besturen en opleidingen te onderzoeken of door samen te 
werken met anderen om gegevens te verzamelen. We noemen dit themaonderzoek. Verschillende 
doelstellingen voor een themaonderzoek zijn bijvoorbeeld:  
 het krijgen van een beeld van de ontwikkeling van de kwaliteit van een bepaald (stelsel)aspect 
bij besturen of opleidingen; 
 het verkrijgen van inzichten en, waar mogelijk, het vinden van verklaringen voor risico’s of 
stelselknelpunten, zoals bij een regionaal probleem of voor een specifieke doelgroep. 
 
We richten het themaonderzoek in op basis van actuele vraagstukken of gesignaleerde 
stelselproblemen. Dit doen we soms bij een bestuur of een opleiding. In dat geval combineren we 
het themaonderzoek eventueel met het vierjaarlijks onderzoek bij het bestuur en opleidingen, zoals 
beschreven in paragraaf 7.3. Ook is het mogelijk dat we op een andere manier onderzoek doen, 
bijvoorbeeld door vragenlijsten uit te zetten, mee te kijken in het onderwijsproces, gesprekken te 
voeren met meerdere besturen of opleidingen tegelijk of gesprekken te voeren met bijvoorbeeld 
wetenschappers en deskundigen.  
 
Met ons thematisch onderzoek willen we in kaart brengen in hoeverre het onderwijsstelsel erin 
slaagt de eerdergenoemde kernfuncties van het onderwijs te realiseren. Daarbij zoeken we naar 
verklaringen voor wat niet goed gaat en willen we laten zien wat wel en niet bijdraagt aan het 
realiseren van de kernfuncties. Hierover gaan we actief de dialoog aan met betrokkenen.  
 
Wat we willen onderzoeken, nemen we op in het Jaarwerkplan. Hierin beschrijven we meerjarige 
onderzoeksprogramma’s en eenmalige themaonderzoeken die gericht zijn op het in beeld brengen 
van de kernfuncties of gesignaleerde knelpunten in het stelsel. Urgente thema’s kunnen leiden tot 
verschuiving of uitbreiding van onze onderzoeksagenda.  
7.2.3 Agenderen en interveniëren  
Voor het agenderen en interveniëren in het stelseltoezicht onderscheiden we vier soorten 
activiteiten. Deze beschrijven we hierna. Agenderen en interveniëren liggen soms dicht bij elkaar, 
omdat agenderen een vorm van interveniëren is. 
 
De Staat van het Onderwijs 
Jaarlijks brengen we ‘De Staat van het Onderwijs’ uit. Hierin geven we weer hoe het 
onderwijsstelsel in Nederland ervoor staat. Wat gaat er goed en waar zijn knelpunten, kansen en 
risico’s? Ook de informatie over onze verrichte (thema)onderzoeken maakt deel uit van ‘De Staat 
van het Onderwijs’. Deze rapportagetaak van de inspectie is vastgelegd in de Grondwet (artikel 23, 
achtste lid) en in de Wet op het onderwijstoezicht (WOT). 
 
Thematisch rapporteren 
De uitkomsten van themaonderzoeken brengen we op verschillende manieren onder de aandacht 
van besturen, opleidingen en de samenleving. Het doel hiervan is om de stand van zaken over het 
betreffende thema weer te geven en om risico’s en knelpunten te agenderen. Ook stimuleren we 
samenwerking zodat (verdere) verbeteringen kunnen plaatsvinden. Dat doen we vaak in de vorm 
van een onderzoeksrapport, maar ook in de vorm van een symposium, een bezoek van 
Onderzoekskader 2021 middelbaar beroepsonderwijs – Versie per 1 augustus 2023
