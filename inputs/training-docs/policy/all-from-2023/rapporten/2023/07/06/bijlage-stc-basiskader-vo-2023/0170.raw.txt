afgestemd op de leerlingenpopulatie en sluit aan bij het (taal)niveau en de onderwijsbehoeften 
van de leerlingen. Het aanbod wordt waar nodig gedurende de schoolloopbaan verdiept en 
verbreed, zodanig dat leerlingen een ononderbroken ontwikkeling kunnen doorlopen. Het 
aanbod is doelgericht, samenhangend en herkenbaar. Bovendien heeft de school de 
leerinhouden evenwichtig en in samenhang over de leerjaren verdeeld. 
 
Het aanbod draagt bij aan het bijbrengen van respect voor en kennis van de basiswaarden van 
de democratische rechtsstaat en aan het ontwikkelen van de sociale en maatschappelijke 
competenties die leerlingen in staat stellen deel uit te maken en bij te dragen aan de 
pluriforme, democratische samenleving. 
 
Het aanbod omvat mede activiteiten voor loopbaanoriëntatie en -begeleiding. Stages kunnen, 
met name in het vmbo, onderdeel uitmaken van het aanbod. Wanneer een school stages 
aanbiedt, zorgt ze ervoor dat de inhoud en vormgeving van de stage bijdraagt aan de 
voorbereiding van de leerling op het vervolgonderwijs en de samenleving.  
Aanvullende ambities 
 Zijn er aanvullende ambities voor het aanbod en (hoe) worden deze gerealiseerd?  
Wettelijke vereistenvereisten 
 Artikel 1.4, tweede lid, WVO 2020: Het onderwijs is afgestemd op de voortgang in de 
ontwikkeling van leerlingen en zij kunnen een ononderbroken ontwikkelingsproces 
doorlopen.  
 Artikel 2.4 tot en met artikel 2.9 WVO 2020 De school bereidt de leerlingen voor op het 
vervolgonderwijs.  
 Artikel 2.34 en artikel 2.39 Uitvoeringsbesluit  WVO 2020: De school kan in het derde en 
vierde leerjaar van de basisberoepsgerichte, kaderberoepsgerichte of gemengde leerweg in 
het vmbo én voor praktijkonderwijsleerlingen lessen besteden aan stage. 
 Artikel 2.31, derde lid, WVO 2020: Praktijkonderwijs wordt zo veel mogelijk op basis van de 
kerndoelen verzorgd en is erop gericht dat leerlingen zo veel mogelijk de referentieniveaus 
Nederlandse taal en rekenen bereiken die voor het praktijkonderwijs zijn vastgesteld op 
grond van artikel 47a. 
 Artikel 2.35 Uitvoeringsbesluit WVO 2020: De school omschrijft doel, inhoud, omvang, 
opbouw en organisatie van de stage in een stageplan. 
 Artikel 2.36 Uitvoeringsbesluit WVO 2020: Het bestuur sluit met de leerling en de 
stagegever gezamenlijk een schriftelijke stageovereenkomst waarin onder andere de 
begeleiding en de wijze van beoordeling aan bod komen. 
 Artikel 2.13 en artikel 2.14, eerste lid, WVO 2020 jo. Besluit kerndoelen onderbouw VO 
BES: Het onderwijsaanbod voor de eerste twee leerjaren voldoet aan de kerndoelen en is 
samenhangend ingericht.  
 Artikel 2.2, eerste lid, WVO 2020: Het onderwijs bevordert actief burgerschap en sociale 
cohesie (kennis van en respect voor basiswaarden en de ontwikkeling van sociale en 
maatschappelijke competenties).  
 Artikel 2.89 WVO 2020: Het schoolplan bevat de uitwerking van de wettelijke opdrachten 
voor de uitgangspunten, doelstellingen en inhoud van het onderwijs.  
OP2. Zicht op ontwikkeling en begeleiding  
De school volgt de ontwikkeling van de leerlingen en biedt waar nodig passende begeleiding en 
extra ondersteuning.  
Basiskwaliteit 
De school verzamelt vanaf binnenkomst systematisch informatie over de kennis en 
vaardigheden van leerlingen op alle voor het onderwijs belangrijke domeinen. Het verzamelen 
van (toets)informatie gebeurt systematisch en zorgvuldig. De school vergelijkt de informatie 
met de verwachte ontwikkeling van de leerling. Dit maakt het mogelijk om het onderwijs af te 
stemmen op de onderwijsbehoeften van zowel groepen als individuele leerlingen. Het stelt de 
Onderzoekskader 2021 voortgezet onderwijs – Versie per 1 augustus 2023 
170
