De schoolleiding analyseert en beoordeelt de uitkomsten van de evaluatie en verwerkt deze 
wanneer nodig in het (verbeter)beleid, zodat dit bijdraagt aan ontwikkeling en verbetering van 
het onderwijs. Daarnaast gebruikt de school de uitkomsten van de evaluatie om de sturing te 
verbeteren. Zij maakt daarbij duidelijk welk effect de inbreng van belanghebbenden heeft op het 
borgen en bijstellen van het schoolbeleid. 
Aanvullende ambities 
 Zijn er aanvullende ambities voor de evaluatie, verantwoording en dialoog en (hoe) worden 
deze gerealiseerd? 
Wettelijke vereisten 
 Artikel 1.4, tweede lid, WVO 2020: Het onderwijs wordt zodanig ingericht dat de leerlingen 
een ononderbroken ontwikkelingsproces kunnen doorlopen. 
 Artikel 8 WMS: De (G)MR ontvangt tijdig alle inlichtingen van het bestuur die redelijkerwijs 
nodig zijn om zijn taak te kunnen vervullen en ontvangt in elk geval bepaalde in de wet 
beschreven informatie. 
 Artikel 10 WMS: Het bestuur heeft in bepaalde gevallen voorafgaande instemming nodig van 
de (G)MR voor elk besluit dat betrekking heeft op dat geval, bijvoorbeeld bij verandering van 
de onderwijskundige doelstellingen van de school. 
 Artikel 11 WMS: Het bestuur moet de (G)MR vooraf in de gelegenheid stellen om te 
adviseren over besluiten bij bepaalde aangelegenheden, bijvoorbeeld bij de vaststelling of 
wijziging van de hoofdlijnen van het meerjarig financieel beleid voor de school. 
 Artikel 12 WMS: Het bestuur heeft voorafgaande instemming nodig van het personeelsdeel 
van de (G)MR bij besluiten bij bepaalde aangelegenheden, bijvoorbeeld bij de vaststelling of 
wijziging van de samenstelling van de formatie. 
 Artikel 14 WMS: Het bestuur heeft voorafgaande instemming nodig van het ouder- en 
leerlingdeel van de (G)MR over bepaalde besluiten, bijvoorbeeld over de vaststelling van de 
schoolgids. 
 Artikel 2.87 en artikel 2.91 WVO 2020: Het bestuur zorgt voor de kwaliteit van het onderwijs 
op de scholen via een stelsel van kwaliteitszorg. Dat houdt onder andere in dat er regelmatig 
wordt geëvalueerd of deze doelen worden gehaald. 
 Artikel 2.92 WVO 2020: De school maakt in de schoolgids duidelijk wat de doelen van het 
onderwijs zijn en welke resultaten met het onderwijsleerproces worden bereikt. Dat geldt 
ook voor de bevindingen ten aanzien van het stelsel van kwaliteitszorg, evenals de 
maatregelen die naar aanleiding daarvan zijn getroffen. Ook leerlingen worden betrokken bij 
de besluitvorming. 
5.4 Overige wettelijke vereisten 
Niet alle deugdelijkheidseisen zoals die in de onderwijswet- en regelgeving staan vermeld, zijn 
opgenomen in het onderzoekskader. Dit geldt bijvoorbeeld voor die over de Verklaring Omtrent het 
Gedrag (VOG) en de vrijwillige ouderbijdrage. De deugdelijkheidseisen die niet aan een standaard 
in het waarderingskader zijn verbonden, vatten we samen onder de noemer ‘overige wettelijke 
vereisten’. Het schoolplan is voor het schoolbeleid, vaak ook in relatie tot overige wettelijke eisen, 
een belangrijk verantwoordingsdocument. 
  
In ons jaarwerkplan, dat op de website van de inspectie wordt gepubliceerd, geven we aan welke 
thema’s we in dat jaar onderzoeken. Ook op grond van meldingen en signalen kunnen we besturen 
en scholen bevragen op het mogelijk niet-naleven van de overige wettelijke vereisten. Niet-
naleving van (een of meer van) de overige wettelijke vereisten kan op schoolniveau in dat geval 
niet leiden tot een oordeel Onvoldoende of tot het oordeel Zeer zwak. Wel moet de school/het 
bestuur de tekortkoming binnen een door de inspectie te bepalen termijn herstellen.  
 
 
  
Onderzoekskader 2021 voortgezet onderwijs – Versie per 1 augustus 2023
