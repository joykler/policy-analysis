onderwijsstelsel op niveau te houden en te bevorderen, zijn inspanningen nodig van alle 
betrokkenen samen. Daarbij helpt het om de aandacht te richten op wat belangrijk is met het oog 
op de studenten en de samenleving, maar ook op wat urgent is, gegeven de actuele 
ontwikkelingen en trends op de langere termijn. We formuleren daarom focuspunten om andere 
actoren te stimuleren om samen aan het oplossen van knelpunten te werken. Enkele voorbeelden: 
‘Elke student is (digitaal) geletterd en gecijferd’, ‘Elke student krijgt gelijke kansen op een passend 
aanbod’, ‘Studenten zijn toegerust om bij te dragen aan de samenleving’, ‘Studenten slagen in het 
vervolgonderwijs en op de arbeidsmarkt’ en ‘Studenten kennen zichzelf en hun omgeving, en 
kunnen zelfstandig keuzes maken’. Deze vormen ook onderwerp van gesprek met besturen en 
raken het onderwijs op de opleidingen. 
 
In het onderstaande Raamwerk voor stelselkwaliteit hebben we de kernfuncties weergegeven. In 
de beschrijving onderscheiden we drie kernfuncties: kwalificatie, socialisatie en allocatie, 
waaronder selectie en gelijke kansen. Persoonsvorming maakt daarbij onderdeel uit van de 
kernfunctie socialisatie. Naast de drie kernfuncties beschrijven we ook de voorwaarden die cruciaal 
zijn voor realisatie van de kernfuncties. De beschrijving geeft de essentie van de kernfunctie weer. 
In hoofdstuk 7 (Werkwijze) werken we uit hoe we invulling geven aan het stelseltoezicht. 
 
RAAMWERK VOOR STELSELKWALITEIT 
Kernfunctie Kwalificatie 
Het onderwijs brengt studenten kennis, houdingen en vaardigheden bij die aansluiten bij de 
behoeften van de arbeidsmarkt en de samenleving en bij de mogelijkheden en talenten van 
studenten. 
Beschrijving 
De leerprestaties en het bereikte niveau van alle studenten samen hebben een optimaal niveau, 
voor diverse groepen en voor sectoren. Onderdeel daarvan is dat elke student zo veel mogelijk 
over een startkwalificatie beschikt. De leerprestaties sluiten aan bij de behoefte van de 
samenleving, zodat elke student uiteindelijk goed kan functioneren in de samenleving. In 
vergelijking met (eerdere) trends, nationaal en internationaal, is er stabiliteit of een ontwikkeling 
in de richting van de ambities van de samenleving. De kwaliteit van afsluiting en examinering 
leidt tot relevante en betrouwbare uitspraken op stelselniveau over niveau en prestaties van 
studenten. De kwaliteit van het onderwijsaanbod omvat kennis, houding en (digitale) 
vaardigheden en wordt regelmatig getoetst aan de actualiteit en aan (internationale) 
wetenschappelijke maatstaven. 
  
Kernfunctie Socialisatie 
Het onderwijs draagt bij aan de verwerving van de sociale en maatschappelijke competenties die 
nodig zijn om optimaal te kunnen deelnemen en bijdragen aan de samenleving.  
Beschrijving 
De kennis, houding en vaardigheden van studenten liggen op het niveau dat nodig is om goed te 
kunnen functioneren in de pluriforme samenleving en de democratische rechtsstaat. Het gaat 
15
daarbij om de sociale en maatschappelijke competenties en om de basiswaarden van de 
democratische rechtsstaat die nodig zijn om hieraan succesvol te kunnen deelnemen. Bij de 
waardering van de bijdrage aan de samenleving zijn eerdere resultaten van het onderwijsstelsel, 
internationale vergelijking en inhoudelijke eisen leidend, net als de behoeften en ambities van de 
samenleving. Een vrije en pluriforme samenleving vraagt om burgers die de democratische 
spelregels in acht nemen, zelfstandig kunnen oordelen, verantwoordelijkheid willen nemen en die 
toegerust zijn om op een goede manier met diversiteit om te gaan. Voor jongere studenten in 
                                                 
15
 Zie bijlage 7 voor een uitwerking van de basiswaarden. 
Onderzoekskader 2021 middelbaar beroepsonderwijs – Versie per 1 augustus 2023 19
