8. Communicatie en rapportage 
 
8.1 Inleiding 
Als inspectie hebben we een publieke taak om ouders en de samenleving te informeren over onze 
bevindingen en oordelen over de kwaliteit van de (be)sturing en het onderwijs. Daarom geven we 
op verschillende manieren actief inzicht in onze onderzoeksresultaten en oordelen. Zo dragen we 
bij aan de informatie die over het onderwijsstelsel, de besturen en scholen beschikbaar is. Naast de 
informatie waarin de inspectie voorziet, leveren besturen, scholen en anderen, elk vanuit hun rol 
en (publieke) verantwoordelijkheid, een bijdrage aan de informatie die over de scholen en het 
onderwijs beschikbaar is. 
 
Naast communicatie via het meldpunt van de inspectie, de website en ‘De Staat van het Onderwijs’ 
zijn er rapportages over themaonderzoeken en onderzoeken bij besturen en scholen beschikbaar. 
29
Al onze rapporten zijn in beginsel openbaar. We zijn daarmee transparant in onze werkwijze en 
onze oordelen en waarderingen. Onze website is de centrale plek waar onze rapporten terug te 
vinden zijn. In dit hoofdstuk beschrijven we hoe we communiceren en geven we een toelichting op 
de verschillende rapportagevormen.   
8.2 Communicatie 
Onze communicatie over de resultaten van onderzoeken kent meerdere vormen. We richten ons 
ten eerste op de vraag welke doelgroep het meest zou kunnen doen met onze toezichtsinformatie. 
We bepalen wie mogelijk betrokken is bij het verhogen van de onderwijskwaliteit of bij het 
oplossen van problemen. Vervolgens stemmen we de vorm van de communicatie daarop af. Naast 
de verschillende – meer formele – vormen van rapportage die hierna zijn beschreven, maken we 
gebruik van andere vormen van communicatie. Bijvoorbeeld van infographics of animaties. Ook de 
inzet van sociale media, bijdragen aan relevante congressen, het geven van lezingen en het zelf 
organiseren van conferenties of rondetafelgesprekken, maken deel uit van onze communicatie. Een 
belangrijke communicatievorm daarin is ons jaarlijkse congres, waar we ‘De Staat van het 
Onderwijs’ presenteren.  
 
We communiceren over de uitkomsten van onze onderzoeken, maar hebben daarnaast ook een 
informatiefunctie. Via het meldpunt van de inspectie kunnen ouders, besturen en scholen 
bijvoorbeeld vragen stellen over het onderwijs, ons toezicht in het algemeen of specifieke scholen. 
Ook kunnen hier zorgen over het onderwijs worden gemeld. Vertrouwenskwesties kunnen worden 
gemeld bij vertrouwensinspecteurs. 
Meldingen over het onderwijs hebben voor ons een signaalfunctie en we nemen deze mee bij de 
jaarlijkse prestatieanalyse en de expertanalyse ter voorbereiding van het vierjaarlijks onderzoek. 
Soms is de signalering zo ernstig van aard dat deze meteen aanleiding voor onderzoek vormt.  
8.3 Rapportage 
We rapporteren op stelselniveau en op het niveau van besturen en scholen. In beginsel maken we 
onze rapporten over besturen en scholen in de vijfde week na vaststelling openbaar (artikel 21, 
30
eerste lid, WOT).  
8.3.1 Stelselniveau 
Onderzoeken op stelselniveau kennen de volgende rapportagevormen. 
                                                 
 
29
 In artikel 15, tweede lid, WOT is bepaald dat rapporten van een specifiek onderzoek openbaar zijn, tenzij 
aard of omvang van het onderzoek zich tegen openbare rapportage verzet. 
30
 In artikel 15, tweede lid, WOT is bepaald dat rapporten van een specifiek onderzoek openbaar zijn, tenzij 
aard of omvang van het onderzoek zich tegen openbare rapportage verzet. 
Onderzoekskader 2021 voortgezet onderwijs – Versie per 1 augustus 2023 
55
