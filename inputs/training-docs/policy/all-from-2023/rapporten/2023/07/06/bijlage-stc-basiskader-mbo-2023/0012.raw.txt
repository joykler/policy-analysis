Het onderzoekskader is vastgesteld op grond van artikel 13 van de WOT en is een beleidsregel als 
bedoeld in artikel 1:3, vierde lid, van de Algemene wet bestuursrecht (Awb). De minister van 
Onderwijs, Cultuur en Wetenschap legt met dit onderzoekskader de werkwijze van de inspectie 
vast met betrekking tot de uitoefening van haar onderzoekstaken en -bevoegdheden. Ook is het 
onderzoekskader een wetsinterpreterende beleidsregel. Bij de uitwerking van de 
deugdelijkheidseisen in het waarderingskader is uitgegaan van een redelijke uitleg van de wet en 
10
de daarop gebaseerde lagere regelgeving. Over zowel de uitleg van wettelijke voorschriften als de 
werkwijze is overleg gevoerd met het onderwijsveld conform artikel 13, tweede lid van de WOT.  
 
Lopende afspraken en toezichtsinterventies, waaronder die op basis van het Onderzoekskader 2021 
in de versie per 1 augustus 2022, blijven van kracht. (Herstel)onderzoeken die ná 1 augustus 2023 
11
starten worden uitgevoerd op basis van Onderzoekskader 2021 in de versie per 1 augustus 
2023.Wetsartikelen die op de dag van publicatie van dit kader in de Staatscourant nog niet in 
werking zijn getreden, zijn tussen blokhaken ([]) geplaatst. 
 
Vóór 1 januari 2025 evalueren we de werking en de effecten van het onderzoekskader. Ervaringen 
met dit onderzoekskader en ontwikkelingen in de samenleving, in de verschillende sectoren of in 
politiek en beleid kunnen leiden tot eerdere bijstelling van (delen van) het onderzoekskader. In 
beginsel is de geldigheidsduur van het Onderzoekskader 2021 vier jaar. 
Ieder jaar wordt het onderzoekskader in ieder geval geactualiseerd naar aanleiding van wijzigingen 
in de wet- en regelgeving. Om zicht te hebben op ervaringen en ontwikkelingen raadpleegt de 
inspectie periodiek het onderwijsveld.  
 
  
                                                 
10
 Bijvoorbeeld de Regeling jaarverslaggeving onderwijs (RJO). 
11
 Uitgegaan wordt van de eerste onderzoeksdag op locatie (niet zijnde het startgesprek met het bestuur in 
geval van een vierjaarlijks onderzoek-4JO), ongeacht of deze onderzoeksdag fysiek of digitaal plaatsvindt. 
Onderzoekskader 2021 middelbaar beroepsonderwijs – Versie per 1 augustus 2023
