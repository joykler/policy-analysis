De schoolleiding richt de voorwaarden in om de onderwijskundige ambities en doelen te 
bereiken, waaronder het personeelsbeleid en de organisatie van het onderwijs. Daarbij is de 
interne verantwoordelijkheidsverdeling duidelijk. 
Aanvullende ambities 
 Zijn er aanvullende ambities in relatie tot de visie en doelen en (hoe) worden deze 
gerealiseerd? 
Wettelijke vereisten 
 Artikel 2.34 en artikel 11.10 WVO 2020: Het onderwijs wordt zodanig ingericht dat daarbij 
op structurele en herkenbare wijze aandacht wordt besteed aan het bestrijden van 
achterstanden in het bijzonder in de beheersing van de Nederlandse taal. 
 Artikel 2.2, eerste lid, WVO 2020: Het onderwijs bevordert actief burgerschap en sociale 
cohesie (kennis van en respect voor basiswaarden en de ontwikkeling van sociale en 
maatschappelijke competenties). 
 Artikel 2.87 WVO 2020: Het bestuur moet zorgen voor de kwaliteit van het onderwijs op 
een school. Onder zorg dragen voor wordt in elk geval verstaan: het naleven van de wet en 
het uitvoeren van het stelsel van kwaliteitszorg. Dat houdt onder andere in dat er toetsbare 
doelen zijn geformuleerd.  
 Artikel 2.88 WVO 2020: Het schoolplan bevat een beschrijving van het beleid met 
betrekking tot de kwaliteit van het onderwijs dat binnen de school wordt gevoerd, en omvat 
in elk geval het onderwijskundig beleid, het personeelsbeleid en het stelsel van 
kwaliteitszorg. 
 Artikel 2.89 WVO 2020: De beschrijving van het onderwijskundig beleid omvat in elk geval: 
de inhoud van het onderwijs, de eigen opdrachten voor het onderwijs, het pedagogisch-
didactisch klimaat en de veiligheid.  
 Artikel 2.91 WVO 2020: De school moet door haar stelsel van kwaliteitszorg zorgdragen 
voor de ononderbroken ontwikkeling van leerlingen en de afstemming van het onderwijs op 
de voortgang in de ontwikkeling van leerlingen. Ook moet worden vastgesteld waar 
verbetermaatregelen nodig zijn.  
 Artikel 11.17 WVO 2020: Het bestuur is verantwoordelijk voor vaststellen van het 
eilandelijk zorgplan.  
 Artikel 7.6 WVO 2020: Het bestuur stelt een managementstatuut vast waaruit de 
verantwoordelijkheidsverdeling in de aansturing van de school blijkt. 
SKA2. Uitvoering en kwaliteitscultuur 
De school realiseert de doelen voor goed onderwijs, bevordert een kwaliteitscultuur, zorgt voor 
randvoorwaarden en stuurt, waar nodig, tussentijds bij. 
Basiskwaliteit 
De school realiseert de doelen voor goed onderwijs, die voortkomen uit haar visie en ambities. 
De schoolleiding zorgt daartoe voor een professionele en veilige leer- en verbetercultuur in de 
school. Binnen deze kwaliteitscultuur geven schoolleiding en het (bevoegd) onderwijspersoneel 
samen uitvoering aan het stelsel van kwaliteitszorg, zodat de school als geheel gericht werkt 
aan het bereiken van de onderwijskundige doelen. Waar nodig stuurt de schoolleiding 
tussentijds bij. 
 
De schoolleiding zorgt ervoor dat de deskundigheidsbevordering van het personeel binnen de 
gestelde doelen gestalte krijgt. Leraren(teams) oefenen daarbij de eigen verantwoordelijkheid 
bij het inrichten van hun onderwijs uit. 
 
De schoolleiding toont in haar sturing onderwijskundig leiderschap en zorgt voor een gerichte 
inzet van middelen om gestelde doelen te realiseren, onder meer op het gebied van de 
basisvaardigheden taal, rekenen en burgerschap. Zij werkt samen met het expertisecentrum 
Onderwijszorg en met andere scholen en organisaties, zodat geen leerling tussen wal en schip 
valt.  
Onderzoekskader 2021 voortgezet onderwijs – Versie per 1 augustus 2023
