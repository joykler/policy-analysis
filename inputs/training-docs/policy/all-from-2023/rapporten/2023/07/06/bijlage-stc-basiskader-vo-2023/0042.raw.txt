Zeer zwak De standaard Resultaten is Onvoldoende én een of meer van de 
volgende standaarden Zicht op ontwikkeling en begeleiding en/óf 
Pedagogisch-didactisch handelen en/óf Veiligheid is/zijn Onvoldoende. 
 
6.5.1 Wettelijke norm zeer zwak onderwijs 
De norm voor het oordeel Zeer zwak is bij wet bepaald. Artikel 2.94 WVO 2020 stelt dat het 
onderwijs zeer zwak is als de resultaten ernstig en langdurig tekortschieten en er in verband met 
dit tekortschieten ook tekortkomingen zijn in de naleving van een of meer bij of krachtens deze 
wet gegeven voorschriften. In de tabel hierboven is aangegeven hoe we deze wettelijke norm in 
het waarderingskader hebben vertaald. Het inspectierapport waarin de inspectie tot het oordeel 
komt dat de kwaliteit van het onderwijs Zeer zwak is, geldt na de vaststelling daarvan als een 
besluit in de zin van de Algemene wet bestuursrecht (Awb). Een bestuur kan tegen het oordeel 
Zeer zwak bezwaar maken en vervolgens tegen de beslissing op bezwaar beroep aantekenen 
(artikel 20, zesde lid, WOT). 
6.5.2 Normering bij niet te beoordelen resultaten 
In de wet (artikel 2.94, derde lid, WVO 2020) is bepaald dat wanneer de leerresultaten van de 
school niet kunnen worden beoordeeld, het volgende geldt: “De kwaliteit van het onderwijs is zeer 
zwak als de school tekortschiet in de naleving van twee of meer bij of krachtens deze wet gegeven 
voorschriften en de school dientengevolge tekortschiet in het zorg dragen voor de veiligheid op de 
school, bedoeld in artikel 3.40 WVO 2020, of het zodanig inrichten van het onderwijs dat leerlingen 
een ononderbroken ontwikkelproces kunnen doorlopen dan wel het afstemmen van het onderwijs 
op de voortgang in de ontwikkeling van de leerlingen, bedoeld in artikel 1.4, tweede lid, WVO 
2020.”  
 
In alle gevallen dat de resultaten niet te beoordelen zijn, hanteren we, als voldaan is aan artikel 
2.94, derde lid, WVO 2020, de volgende normering voor Zeer zwak. 
 
Normering bij niet te beoordelen resultaten  
Onvoldoende De standaard Zicht op ontwikkeling en begeleiding of Pedagogisch-
didactisch handelen of Veiligheid of Visie, ambities en doelen is 
Onvoldoende, óf twee andere standaarden in de gebieden 
Onderwijsproces en/of Veiligheid en schoolklimaat zijn Onvoldoende. 
Zeer zwak Twee of meer van de vier volgende standaarden zijn Onvoldoende: Zicht 
op ontwikkeling en begeleiding, Pedagogisch-didactisch handelen, 
Veiligheid en Visie, ambities en doelen. 
25
6.5.3 Extra normering voor nieuwe scholen 
Nieuwe scholen hebben vaak nog geen representatieve eindresultaten beschikbaar. Deze kunnen 
net als bij scholen met niet te beoordelen eindresultaten dan ook geen rol spelen in de beoordeling. 
Voor nieuwe scholen gelden net als voor andere scholen de beslisregels ’Normering bij niet te 
beoordelen eindresultaten’ (paragraaf 6.5.2). Daar bovenop gelden voor nieuwe scholen ook de 
volgende wettelijke regels. In artikel 2.95 WVO 2020 is geregeld dat een school die minder dan 
twee jaar bekostiging ontvangt en die slechte kwaliteit levert, gesloten kan worden of dat de 
bekostiging kan worden beëindigd. Dit kan alleen als de school al in het eerste jaar én na een 
verbetertermijn van een jaar nog steeds niet voldoet aan drie of meer belangrijke bij of krachtens 
de wet gegeven voorschriften (deugdelijkheidseisen). Daardoor draagt de school geen zorg voor de 
veiligheid, kunnen de leerlingen geen ononderbroken ontwikkelingsproces doorlopen of wordt het 
                                                 
 
25
 Onder een nieuwe school verstaan we hier een school die sinds de inwerkingtreding van de Wet meer ruimte 
voor nieuwe scholen een aanvraag heeft ingediend bij de minister waarna de minister vervolgens heeft besloten 
om de school te bekostigen. 
Onderzoekskader 2021 voortgezet onderwijs – Versie per 1 augustus 2023
