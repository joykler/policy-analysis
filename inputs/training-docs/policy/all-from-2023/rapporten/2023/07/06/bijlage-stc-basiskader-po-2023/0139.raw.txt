Bijlage 6 Uitwerking burgerschap en 
basiswaarden 
 
De standaarden hebben betrekking op aspecten van kwaliteit, waaronder het onderwijs gericht op 
bevordering van burgerschap. Hieronder wordt aangegeven in welke standaarden onderdelen van 
burgerschap aan de orde zijn en geven we met enige nadere uitwerking (A) een overzicht van de 
inrichting van het toezicht op basiswaarden (B). 
Het toezicht op burgerschap is integraal onderdeel van het inspectietoezicht en omvat, al naar 
gelang de situatie, aandacht voor een of meer onderdelen, en krijgt aandacht als apart thema of in 
samenhang met andere aspecten van kwaliteit. 
 
A. Bevordering burgerschap  
 
De wettelijke burgerschapsopdracht bepaalt dat onderwijs actief burgerschap en sociale cohesie 
bevordert. Bij het toezicht hanteert de inspectie geen ‘eigen’ eisen; alleen de wet is uitgangspunt, 
die bevat minimumeisen. Dat betekent dat zolang scholen aan wettelijke eisen voldoen, invullingen 
gekozen kunnen worden die passen bij de school. De wettelijke eisen zijn in de standaarden 
verwerkt en deze zijn hieronder weergegeven.  
 
Standaarden schoolniveau 
OP0 Basisvaardigheden 
OP1 Aanbod  
OP2  Zicht op ontwikkeling en begeleiding 
OP3  Pedagogisch-didactisch handelen 
VS1  Veiligheid 
VS2  Schoolklimaat 
OR2  Sociale en maatschappelijke competenties 
SKA1  Visie, ambities en doelen 
SKA2  Uitvoering en kwaliteitscultuur 
SKA3  Evaluatie, verantwoording en dialoog 
Standaarden bestuursniveau 
BKA1 Visie, ambities en doelen 
BKA2 Uitvoering en kwaliteitscultuur 
BKA3 Evaluatie, verantwoording en dialoog 
 
De wet vraagt: 
1) Actief burgerschap en sociale cohesie op doelgerichte en samenhangende wijze te 
bevorderen (standaarden OP0, OP2, OR2).waarbij de volgende elementen op herkenbare 
wijze terugkomen in het onderwijs: 
2) kennis van en het respect voor basiswaarden van de democratische rechtsstaat worden 
bevorderd (standaarden OP0, VS1, VS2); 
3) sociale en maatschappelijke competenties worden ontwikkeld (standaarden OP0, VS2); 
4) de schoolcultuur is in overeenstemming met basiswaarden, leerlingen worden gestimuleerd 
daarmee te oefenen en de school draagt zorg voor een veilige omgeving waarin leerlingen 
en personeel zich geaccepteerd voelen (standaarden OP3, VS1, VS2). 
Toelichting 
Ad 1) Standaarden Basisvaardigheden, Zicht op ontwikkeling en begeleiding en Sociale en 
maatschappelijke competenties (OP0, OP2, OR2): 
De inspectie stelt vast of het onderwijs doelgericht, samenhangend en herkenbaar is, en de 
school de leerresultaten op betrouwbare en inzichtelijke manier in kaart brengt. Of het 
onderwijs doelgericht is, blijkt uit de formulering van geconcretiseerde leerdoelen die de 
school bereiken wil voor bevordering van basiswaarden en sociale en maatschappelijke 
Onderzoekskader 2021 voorschoolse educatie en primair onderwijs – Geldig per 1 augustus 
2023
