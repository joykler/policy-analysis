spreken, afhankelijk van de kwaliteit van het bestuur, af hoe we omgaan met het 
herstelonderzoek.  
 
Proportionaliteit en maatwerk bij herstel 
Proportionaliteit en maatwerk beïnvloeden ook hoe we in de herstelperiode ons toezicht 
inrichten. Zo kunnen we voortgangsgesprekken voeren of een plan op (laten) stellen met 
afspraken over de stappen waarlangs het herstel bij een opleiding zal plaatsvinden.  
Bij een bestuur waar de sturing ruimschoots op orde is, leggen we de verantwoordelijkheid voor 
het waarborgen van de kwaliteit en het herstellen van eventuele tekortkomingen neer bij het 
bestuur. Dit betekent dat wij niet altijd zelf een herstelonderzoek uitvoeren, maar dit aan het 
bestuur overlaten. We vragen vervolgens het bestuur te verantwoorden hoe en met welk 
resultaat het herstel op de opleiding plaatsvond.  
Bij een bestuur dat er niet in slaagt zijn sturing op (delen van) de kwaliteit van opleidingen te 
waarborgen, voeren wij zelf (delen van) herstelonderzoeken uit.  
 
 
Gevolgen uitkomst herstelonderzoek 
Wanneer het herstel of de kwaliteit van de gevraagde verantwoording ontoereikend is, heeft dit 
gevolgen voor welke toezichtsinterventies we kiezen en hoe we de kwaliteit van het bestuur 
inschatten. Wanneer we concluderen dat het vermogen van het bestuur om zelf de kwaliteit te 
waarborgen niet voldoende is, neemt de intensiteit van ons vervolgtoezicht toe. Ook dit is 
proportioneel. 
Bovenstaande geven we in tabel 7.5.1a schematisch weer. De invulling is maatwerk per onderzoek. 
 
Tabel 7.5.1a Inrichting vervolgtoezicht 
Uitkomsten onderzoek Inrichting vervolgtoezicht 
Voldoet ten minste aan basiskwaliteit  Geen vervolgtoezicht; regulier toezicht 
Monitoring voortgang herstel door inspectie 
en/of 
Tekortkomingen bestuur verantwoording herstel door bestuur 
en 
herstelonderzoek door inspectie 
Monitoring voortgang herstel door inspectie  
en/of 
Tekortkomingen opleiding verantwoording herstel door bestuur  
en/of 
herstelonderzoek door inspectie 
7.5.2 Escaleren 
Escaleren heeft betrekking op interventies om besturen aan te sporen de door ons noodzakelijk 
geachte verbeteringen door te voeren. Escalatie gaat stapsgewijs, waarbij steeds wordt gekeken 
welk middel nodig is. Dit zodat de verbeteringen plaatsvinden. Naarmate een bestuur of een school 
daar minder goed in slaagt, intensiveren we het toezicht. Dit kan verder en verdiepend onderzoek 
inhouden, bijvoorbeeld een specifiek onderzoek naar het bestuurlijk handelen. In het uiterste 
geval, wanneer we zien dat verbetering uitblijft, kunnen we verschillende sancties inzetten of 
maatregelen nemen.  
Naarmate verbetering uitblijft en de risico’s op kwaliteitsverlies groter worden, treedt een volgende 
fase van escalatie in werking. De escalatie sluit aan op de bevoegdheden van de inspectie en 
vervolgens op die van de minister. De minister heeft de bevoegdheid om direct over te gaan tot 
opschorten en inhouden van (een deel van de) bekostiging bij het niet naleven van een wettelijke 
voorschrift. Dat kan de minister alleen nadat het instellingsbestuur een redelijke termijn heeft 
Onderzoekskader 2021 middelbaar beroepsonderwijs – Versie per 1 augustus 2023
