inspecteurs, een podcast of een webinar. We richten ons hierbij zo direct mogelijk op de doelgroep 
die het meest betrokken is, zoals leraren of bijvoorbeeld op alle partners in een specifieke regio.  
 
Thema’s als onderdeel van het toezicht bij besturen en opleidingen 
Bij de uitvoering van ons toezicht bij besturen en opleidingen bespreken we soms thema’s, 
specifieke knelpunten en goede voorbeelden vanuit de regionale of lokale context. Zo hebben we 
aanknopingspunten om met bestuur en opleidingen over hun ambities die de kernfuncties raken in 
gesprek te gaan in aansluiting op hun omgeving, of risico’s.  
 
Interventies op maat 
Naast de hiervoor genoemde activiteiten zetten we waar dat passend is ook specifieke interventies 
in. Uit diverse bronnen komen onderwerpen van het onderwijsstelsel naar voren die we, met het 
oog op het publiek belang, willen adresseren. Zo kan er een knelpunt zijn waar op lokaal niveau 
meerdere besturen, een samenwerkingsverband, groepen werkgevers en de gemeente een rol in 
hebben. En dan loont het om het knelpunt bij deze actoren samen te agenderen. Voorbeelden 
daarvan zijn regionale gesprekken over de aanpak van het lerarentekort, krimp of zorg voor 
specifieke groepen studenten. 
7.3 Toezicht op besturen en opleidingen 
Bij het toezicht op de besturen en opleidingen staat centraal hoe besturen de (financiële) kwaliteit 
van het onderwijs waarborgen en bevorderen. Om deze vragen te beantwoorden doen we 
onderzoek op het niveau van bestuur en opleidingen. We lichten hieronder eerst onze werkwijze 
toe en gaan vervolgens in op de toezichtsactiviteiten. 
7.3.1 Werkwijze toezicht op besturen en opleidingen 
De eindverantwoordelijkheid voor de onderwijskwaliteit op de opleidingen ligt bij de besturen. Bij 
de uitvoering van het toezicht op besturen en opleidingen gaan we uit van proportionaliteit, 
maatwerk, transparantie en verantwoording. We lichten in paragraaf 7.3.2 proportionaliteit en 
maatwerk verder toe. 
 proportionaliteit: we stemmen de intensiteit van het toezicht op het bestuur en de opleidingen 
af op de kwaliteit van het bestuur; 
 maatwerk: omdat besturen en opleidingen sterk verschillen in grootte, (regionale en lokale) 
omstandigheden en ontwikkeling, bepalen we bij elk onderzoek de inrichting en de opzet. We 
zetten verschillende onderzoeks- en verificatie-activiteiten in; 
 transparantie en verantwoording: bij de start van een onderzoek gaan we in gesprek met het 
bestuur en onderbouwen we de gekozen onderzoeksopzet. Gedurende het onderzoek 
informeren we het bestuur over eventuele aanpassingen hierin. We onderbouwen na afloop van 
het onderzoek de uitkomsten in de rapportage en passen hoor en wederhoor toe. We baseren 
onze oordelen, voor zover mogelijk, op minimaal drie verschillende bronnen. Dit noemen we 
triangulatie en daarmee waarborgen we onze onderzoekskwaliteit.  
7.3.2 Proportionaliteit en maatwerk 
We stemmen de intensiteit van het toezicht af op de kwaliteit van het bestuur. Het toezicht is 
daarmee proportioneel. Hoe effectiever het bestuur in staat is om te sturen op de kwaliteit van het 
onderwijs en het financieel beheer, de kwaliteit waarborgt op zijn opleidingen en zich daarover 
verantwoordt, hoe minder intensief het toezicht. Het omgekeerde geldt ook: hoe minder goed het 
bestuur in staat is de (financiële) kwaliteit te waarborgen en zich erover te verantwoorden, hoe 
intensiever we het toezicht inrichten. Urgente signalen of klachten kunnen in alle gevallen 
aanleiding zijn voor onderzoek, ook als de eerdere kwaliteitsbeoordeling van het bestuur Voldoende 
of Goed was. Om te bepalen of dit nodig is, zullen wij, indien mogelijk, het signaal eerst bespreken 
met het bestuur.  
 
We bepalen de intensiteit van het toezicht op basis van onze gegevens over de kwaliteit van het 
bestuur. Deze inschatting bouwen we op uit een analyse van de bij ons beschikbare gegevens en 
aanvullende andere bronnen: 
Onderzoekskader 2021 middelbaar beroepsonderwijs – Versie per 1 augustus 2023 48
