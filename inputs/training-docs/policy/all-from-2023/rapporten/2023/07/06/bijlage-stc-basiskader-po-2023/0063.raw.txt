In bijlage 3 is het waarderingskader voor onderwijs aan nieuwkomers en de normering 
opgenomen. In alle gevallen kan voor het woord ‘school’ ook het woord ‘voorziening’ worden 
gelezen.  
9.4.3 Werkwijze 
De werkwijze is zoals beschreven in hoofdstuk 7.  
9.5 Internationaal georiënteerd basisonderwijs 
9.5.1 Inleiding 
Internationaal georiënteerd basisonderwijs (igbo) is, gelet op artikel 40, tiende lid, WPO, bedoeld 
voor leerlingen die: 
 een andere dan de Nederlandse nationaliteit bezitten en van wie ten minste een van de 
ouders voor een tijdelijke periode in Nederland of in een grensgebied van Nederland 
werkzaam is; 
 de Nederlandse nationaliteit bezitten en twee jaar of langer in het buitenland onderwijs 
hebben genoten volgens het daar geldende onderwijssysteem, vanwege het feit dat ten 
minste een van de ouders, voogden of verzorgers voor een bepaalde tijd in het buitenland 
werkzaam was;  
 de Nederlandse nationaliteit bezitten, van wie ten minste een van de ouders blijkens een 
schriftelijke verklaring van de werkgever binnen twee jaar na het tijdstip van toelating voor 
ten minste twee jaar in het buitenland werkzaam zal zijn, en die meeverhuizen naar het 
buitenland. 
 
Hoewel het in alle gevallen gaat om een afdeling of nevenvestiging van een reguliere 
(Nederlandstalige) basisschool, is in een toelichting op de wet geregeld dat wij daar apart toezicht 
op houden. 
9.5.2 Aanpassingen waarderingskader en normering 
In principe gebruiken we bij de beoordeling van het internationaal georiënteerd basisonderwijs het 
reguliere waarderingskader voor het primair onderwijs. Gezien de specifieke situatie en het 
karakter van de internationale afdelingen zijn enkele aanpassingen in onderstaande standaarden 
nodig: 
 De standaard Aanbod is aangepast, omdat deze scholen met een ander curriculum werken. 
 De standaard Zicht op ontwikkeling en begeleiding is veranderd, omdat de specifieke 
situatie van de school vraagt om enkele aanpassingen. 
 De standaard Afsluiting kent enkele wijzigingen, omdat de afsluiting van het onderwijs op 
een andere wijze verloopt. 
 De standaard Resultaten is aangepast. Voor de resultaten van leerlingen in het igbo geldt 
dat er geen normen zijn vastgesteld. Wel bekijken wij de behaalde leerresultaten wanneer 
de school een toets afneemt, zoals bijvoorbeeld Key Stage II en SAT’s, ten opzichte van de 
eigen schoolnorm. Maar hier wordt geen oordeel op standaardniveau aan verbonden. 
 
Daarnaast gelden er enkele aanpassingen in de overige wettelijke vereisten. De belangrijkste is de 
ouderbijdrage. De internationale afdeling van de school mag een ouderbijdrage, waarvan de hoogte 
is bepaald door het bestuur, vragen. Het gaat om een geldelijke bijdrage voor extra activiteiten die 
het reguliere en door de overheid bekostigde onderwijsaanbod te boven gaan, zodat deze moeilijk 
als een vrijwillige bijdrage kan worden beschouwd. Als ouders hier niet mee akkoord zijn, kan de 
leerling ingeschreven worden op de reguliere Nederlandse afdeling waar een vrijwillige 
ouderbijdrage geldt.  
 
Normering 
Onderzoekskader 2021 voorschoolse educatie en primair onderwijs – Geldig per 1 augustus 
2023   
  
 63
