 RJO jo. artikel 2.5.3, WEB: De wijze waarop door het bestuur verslag wordt gedaan van het 
financieel beheer gebeurt overeenkomstig de daarvoor in de RJO gestelde regels. 
 
5 Waarderingskader opleidingen 
5.1 Inleiding 
In het vorige hoofdstuk beschreven we het kader voor de beoordeling van de besturing door het 
bestuur. In dit hoofdstuk beschrijven we het waarderingskader voor het beoordelen van de 
kwaliteit op opleidingen. Deze kaders hangen nauw met elkaar samen. Het bestuur geeft de kaders 
voor kwaliteit en financieel beheer aan waarbinnen opleidingen hun verantwoordelijkheid voor de 
sturing van de kwaliteit vormgeven. Dit waarderingskader bevat naast standaarden over sturen en 
kwaliteit ook standaarden over het onderwijsproces, het schoolklimaat en de onderwijsresultaten. 
De standaarden over sturen, kwaliteitszorg en ambitie op opleidingsniveau (SKA) hangen samen 
met die over besturing, kwaliteitszorg en ambitie op bestuursniveau (BKA) en zijn toegespitst op 
de wettelijke eisen op opleidingsniveau.  
 
We gebruiken het waarderingskader voor opleidingen wanneer we onderzoek doen op 
opleidingsniveau.  
 
We beschrijven de opbouw van het kader in paragraaf 5.2. In paragraaf 5.3 is vervolgens het 
waarderingskader op opleidingsniveau opgenomen. In de laatste paragraaf, 5.4, gaan we in op de 
overige wettelijke vereisten, die niet aan een standaard zijn gekoppeld. 
5.2 Opbouw van het kader 
In het waarderingskader middelbaar beroepsonderwijs op opleidingsniveau onderscheiden we vijf 
kwaliteitsgebieden: Onderwijsproces, Veiligheid en schoolklimaat, Borging en afsluiting, 
Onderwijsresultaten, en Sturen, kwaliteitszorg en ambitie. Met het waarderingskader krijgen we 
antwoord op de drie elementaire vragen over het onderwijs voor studenten: krijgen ze goed 
onderwijs (Onderwijsproces), voelen ze zich veilig (Veiligheid en schoolklimaat), en leren ze 
genoeg (Onderwijsresultaten)? Daarnaast kijken we naar de borging van de diplomering (Borging 
en afsluiting) en de sturing op en de verbetering van de kwaliteit (Sturen, kwaliteitszorg en 
ambitie). Dit zijn belangrijke aspecten voor de kwaliteit en ontwikkeling van het onderwijs aan 
studenten. We beoordelen bij de kwaliteit van het onderwijs het geheel van de prestaties van de 
opleiding op deze vijf gebieden. Het financieel beheer beoordeelt de inspectie op het niveau van het 
bestuur.  
 
18
Het waarderingskader middelbaar beroepsonderwijs heeft de volgende opbouw: 
 
 
KWALITEITSGEBIEDEN EN STANDAARDEN MBO OPLEIDINGSNIVEAU 
OP ONDERWIJSPROCES 
OP0 Basisvaardigheden 
OP1 Aanbod 
OP2 Ontwikkeling en begeleiding 
OP3 Pedagogisch-didactisch handelen 
OP5 Beroepspraktijkvorming 
 
                                                 
18
 De waarderingskaders zijn in alle sectoren zo veel mogelijk gelijk. Voor de kwaliteitsgebieden worden in alle 
sectoren dezelfde lettercodes gehanteerd. De nummering van de standaarden loopt niet altijd door, omdat de 
sectoren verschillen in de uitwerking van de kwaliteitsgebieden en soms ook in het aantal standaarden dat een 
kwaliteitsgebied omvat. 
Onderzoekskader 2021 middelbaar beroepsonderwijs – Versie per 1 augustus 2023
