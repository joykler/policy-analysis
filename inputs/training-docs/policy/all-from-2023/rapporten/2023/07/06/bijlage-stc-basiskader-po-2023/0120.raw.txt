 Artikel 8, derde lid, WPO: Het onderwijs bevordert actief burgerschap en sociale cohesie op 
doelgerichte en samenhangende wijze, richt zich onder andere op het bijbrengen van 
respect voor en kennis van de basiswaarden en het ontwikkelen van sociale en 
maatschappelijke competenties. 
 Artikel 8, lid 3a, WPO: Het bestuur draagt zorg voor een schoolcultuur die in 
overeenstemming is met de basiswaarden van de democratische rechtsstaat, en creëert 
een omgeving waarin leerlingen worden gestimuleerd actief te oefenen met de omgang 
met deze waarden. 
 
ONDERWIJSRESULTATEN (OR) 
OR1. Resultaten 
De school behaalt met haar leerlingen leerresultaten die ten minste in overeenstemming zijn 
met de door de school gestelde norm. 
Beschrijving 
De cognitieve eindresultaten liggen op het niveau dat op grond van de kenmerken van de 
leerlingenpopulatie mag worden verwacht. Dit betekent dat de eindresultaten op de 
basisvaardigheden taal en rekenen voldoen aan de door de school gestelde norm. Deze norm is 
waar mogelijk ontleend aan het buitenlandse of internationale curriculum dat de school 
hanteert. 
Eisen die samenhangen met (aanvullende) ambities  
 Artikel 2 WPO: De school bereidt de leerlingen voor op het vervolgonderwijs.  
 Artikel 8, eerste lid, WPO: Het onderwijs is afgestemd op de voortgang in de ontwikkeling 
van leerlingen en zij kunnen een ononderbroken ontwikkelingsproces doorlopen. 
OR2. Sociale en maatschappelijke competenties 
De leerlingen behalen sociale en maatschappelijke competenties op het niveau dat ten minste 
in overeenstemming is met de verwachtingen van het vervolgonderwijs en de maatschappij. 
Basiskwaliteit 
De school heeft een goed beeld van de kenmerken van haar leerlingenpopulatie en heeft 
ambitieuze verwachtingen over het niveau dat de leerlingen voor de sociale en 
maatschappelijke competenties kunnen bereiken. Ze neemt de aansluiting op het 
vervolgonderwijs en de maatschappij als uitgangspunt voor de competenties voor leerlingen. 
 
De school onderbouwt welke resultaten ze op dit gebied wil bereiken. De school brengt de 
resultaten op een betrouwbare en inzichtelijke manier in kaart. De school spant zich zichtbaar 
in om ervoor te zorgen dat leerlingen die de school verlaten daaraan voldoen. Daarmee laat de 
school zien dat zij haar doelstellingen voor deze competenties behaald heeft. 
Aanvullende ambities 
 Zijn er aanvullende ambities voor de sociale en maatschappelijke competenties en (hoe) 
worden deze gerealiseerd? 
Wettelijke vereisten 
 Artikel 2 WPO: De school bereidt de leerlingen voor op het vervolgonderwijs. 
 Artikel 8, tweede lid, WPO: Het onderwijs richt zich herkenbaar op de emotionele en de 
verstandelijke ontwikkeling, op het ontwikkelen van creativiteit, het verwerven van kennis 
en van sociale, culturele en lichamelijke vaardigheden. 
 Artikel 8, derde lid, WPO: Het onderwijs richt zich herkenbaar op het ontwikkelen van de 
sociale en maatschappelijke competenties die de leerling in staat stellen deel uit te maken 
van en bij te dragen aan de pluriforme, democratische Nederlandse samenleving. 
Onderzoekskader 2021 voorschoolse educatie en primair onderwijs – Geldig per 1 augustus 
2023   
  
 120
