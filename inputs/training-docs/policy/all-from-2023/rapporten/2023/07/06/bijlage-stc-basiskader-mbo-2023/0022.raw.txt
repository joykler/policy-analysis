en te borgen, het onderwijs te verbeteren en te zorgen voor deugdelijk financieel beheer. Hiermee 
draagt het bestuur bij aan de kernfuncties van het stelsel. Bovendien bestaat er dan een 
ontwikkelingsgerichte kwaliteitscultuur: beleid wordt opgevolgd en na evaluatie bijgesteld. 
 
In de eerste standaard (BKA1) beoordelen we de manier waarop het bestuur de besturing en de 
randvoorwaarden inricht aan de hand van een visie op onderwijs, uitgewerkt in ambities en doelen. 
Dit raakt ook de kernfuncties van het stelsel, zoals verwoord in hoofdstuk 3. In de tweede 
standaard (BKA2) staat de uitvoering centraal: hoe stuurt het bestuur op het realiseren van de 
visie, ambities en doelen en wat voor kwaliteitscultuur is er? In de derde standaard (BKA3), ten 
slotte, onderzoeken we hoe het bestuur evalueert en analyseert, verantwoording aflegt aan 
anderen en de samenleving, reflecteert op de resultaten en erover in gesprek gaat. Dit leidt tot 
bijstelling en verdere ontwikkeling van de visie, ambities en doelen, zoals bedoeld in de eerste 
standaard, en maakt de cyclus van (in)richten, uitvoeren en evalueren compleet. De 
kwaliteitscultuur is van belang voor een effectieve sturing op deze cyclus (de standaarden samen). 
Daardoor wordt de kwaliteit van het onderwijs gewaarborgd. 
4.3 Kwaliteitsgebied en standaarden  
Het waarderingskader voor besturen, het kwaliteitsgebied Besturing, kwaliteitszorg en ambitie 
(BKA), is onderverdeeld in drie standaarden die (in)richting, uitvoering en evaluatie omvatten. 
Deze standaarden zijn met elkaar verbonden en vertegenwoordigen samen het stelsel van 
kwaliteitszorg. Dit betekent dat we deze standaarden in samenhang onderzoeken.  
 
Bij elke standaard geven we aan wat we onder basiskwaliteit verstaan en wat de wet van besturen 
vraagt. We gaan ervan uit dat besturen (be)sturen vanuit visie en ambitie. Naast de opdracht die 
besturen hebben om de wettelijke verplichtingen na te leven, zijn er ambities die meer omvatten 
dan de basiskwaliteit. Wij noemen dit de aanvullende ambities. Ook over deze ambities gaan we 
met besturen in gesprek. We kunnen daaraan een waardering koppelen, namelijk de waardering 
Goed. Dit past bij de invulling van de stimulerende functie van het toezicht. In het 
waarderingskader komt dit tot uitdrukking in vragen met betrekking tot de realisatie van 
aanvullende ambities van het bestuur. Met het geheel aan ambities dragen besturen bij aan de 
kernfuncties van het onderwijsstelsel. 
 
KWALITEITSGEBIED BESTURING, KWALITEITSZORG EN AMBITIE (BKA) 
BKA1. Visie, ambities en doelen 
Het bestuur heeft een visie op kwaliteit, heeft hiervoor ambities en doelen opgesteld en stuurt 
op het behalen daarvan. 
Basiskwaliteit  
Het bestuur heeft een visie op goed onderwijs en op de besturing daarvan. De visie is concreet 
en passend vertaald naar ambities, doelen en daarmee samenhangend beleid. Deze vertaling 
maakt sturing mogelijk op de kwaliteit en resultaten van het onderwijs en de voorwaarden. 
Daartoe is een stelsel van kwaliteitszorg ingericht dat het bestuur in staat stelt de basiskwaliteit 
van het onderwijs te waarborgen. 
 
De doelen betreffen in elk geval de naleving van wettelijke eisen, waaronder de wettelijke 
vereisten voor het onderwijsaanbod, het onderwijsleerproces en de manier van afsluiten en 
diplomeren. De visie, ambities en doelen omvatten uitwerkingen van eerdere 
evaluatieresultaten en resultaten van interne en externe dialoog.  
 
Het bestuur zorgt er met betrokkenheid van de opleidingen voor dat de visie, ambities, doelen 
en het beleid sturend zijn voor de verbetering van het onderwijs aan studenten. Opleidingen 
formuleren op hun beurt doelen die aansluiten bij wat studenten nodig hebben met het oog op 
hun doorgaande onderwijsloopbaan. 
 
Onderzoekskader 2021 middelbaar beroepsonderwijs â€“ Versie per 1 augustus 2023
