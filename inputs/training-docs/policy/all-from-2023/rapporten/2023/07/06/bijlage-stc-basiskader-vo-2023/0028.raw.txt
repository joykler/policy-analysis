OR2 Sociale en maatschappelijke competenties 
SKA    STUREN, KWALITEITSZORG EN AMBITIE 
SKA1 Visie, ambities en doelen 
SKA2 Uitvoering en kwaliteitscultuur 
SKA3 Evaluatie, verantwoording en dialoog 
 
5.3 Kwaliteitsgebieden en standaarden 
Het waarderingskader voortgezet onderwijs op schoolniveau telt per gebied een aantal 
19
standaarden, in totaal dertien . Bij elke standaard is aangegeven wat we verstaan onder de 
20
basiskwaliteit (wat móet de school op orde hebben?). Gezien het belang van de 
basisvaardigheden taal, rekenen en burgerschap, noemen we deze expliciet bij de standaarden 
SKA1, SKA2 en SKA3. Ter onderbouwing van de eisen voor basiskwaliteit geven we per standaard 
de wettelijke eisen weer die van toepassing zijn. We noemen de wettelijke eisen ook wel 
deugdelijkheidseisen. 
 
In de praktijk hebben scholen ambities die raken aan basiskwaliteit. Scholen doen echter vaak 
meer. Naast de ambities binnen de basiskwaliteit hebben scholen ook ambities die daarboven 
uitstijgen en die scholen met het bestuur hebben geformuleerd. Voor deze eigen ambities vormt 
het schoolplan de basis. Over het geheel aan ambities gaan we met de scholen in gesprek. We 
kunnen daaraan een waardering koppelen, namelijk de waardering Goed op standaardniveau. Dit is 
de invulling van de stimulerende functie van ons toezicht. In het waarderingskader komt dit tot 
uitdrukking in vragen naar de realisatie van aanvullende ambities.  
 
Met het geheel aan ambities, zowel voor de basiskwaliteit als ambities die daarboven uitstijgen, 
dragen scholen met hun besturen bij aan de kwaliteit van de kernfuncties van het onderwijsstelsel. 
 
KWALITEITSGEBIED ONDERWIJSPROCES (OP) 
OP0. Basisvaardigheden 
Het onderwijs in basisvaardigheden bereidt de leerlingen voor op het vervolgonderwijs, de 
arbeidsmarkt en de samenleving. 
 
Basiskwaliteit 
De school heeft voor het onderwijs in de basisvaardigheden Nederlandse taal (mondelinge 
taalvaardigheid, lezen, schrijven, begrippenlijst en taalverzorging), rekenen/wiskunde (getallen, 
verhoudingen, meten en meetkunde, en verbanden) en burgerschap een doelgericht en 
samenhangend curriculum dat past bij de leerlingenpopulatie van de school.   
 
Voor Nederlandse taal en rekenen/wiskunde is de inhoud van het curriculum ten minste dekkend 
voor de kerndoelen en werkt het toe naar de referentieniveaus. Het curriculum kent een logisch 
doorlopende opbouw van doelen en bereidt leerlingen voor op de volgende leerjaren, het 
vervolgonderwijs, de arbeidsmarkt en de samenleving. De uitvoering van het curriculum is 
herkenbaar in de onderwijspraktijk. 
 
Burgerschap richt zich ten minste op bevordering van de basiswaarden van de democratische 
rechtsstaat en de kennis, houdingen en vaardigheden die daarbij van belang zijn. Dat geldt 
                                                 
 
19
 Om de zichtbaarheid van de basisvaardigheden te vergroten, is een standaard Basisvaardigheden toegevoegd 
(OP0). De standaard Aanbod (OP1) heeft betrekking op het aanbod van de andere vakken/leergebieden. Dit 
betekent dat we nog steeds uitgaan van samenhang in het gehele curriculum. 
20
 We parafraseren de wettelijke vereisten. Voor de letterlijke teksten verwijzen we naar de genoemde 
wetsartikelen. 
Onderzoekskader 2021 voortgezet onderwijs – Versie per 1 augustus 2023
