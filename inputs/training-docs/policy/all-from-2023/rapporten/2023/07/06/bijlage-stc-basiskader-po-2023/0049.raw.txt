7.4 Toezichtsactiviteiten bij besturen en scholen 
Het toezicht op besturen en scholen omvat meerdere activiteiten. We onderzoeken besturen eens 
in de vier jaar. Dit onderzoek heet ‘Het vierjaarlijks onderzoek bij bestuur en scholen’ (hierna: 
vierjaarlijks onderzoek). Zoals in paragraaf 7.3 is beschreven, doen we dat proportioneel en op 
maat. Binnen het vierjaarlijks onderzoek kijken we ook naar scholen want op schoolniveau 
verifiëren we of de besturing door het bestuur effectief is en of het bestuur (be)stuurt op basis van 
een actueel beeld van de kwaliteit. We beschrijven dit type onderzoek in paragraaf 7.4.1. 
 
Ook tussentijds doen we onderzoek op scholen. Dit doen we als er risico’s zijn en bij 
themaonderzoeken die in relatie staan tot het stelseltoezicht. Onderzoeken kunnen zowel 
aangekondigd als onaangekondigd plaatsvinden. We beschrijven de onderzoeken op schoolniveau 
in paragraaf 7.4.2.  
 
Er kunnen zowel binnen het vierjaarlijks onderzoek bij bestuur en scholen als tussentijds 
onderzoeken plaatsvinden rondom financieel beheer. Dit beschrijven we in paragraaf 7.4.3. Ten 
slotte zijn er nog enkele andere onderzoeksactiviteiten; die zijn beschreven in paragraaf 7.4.4.  
7.4.1 Vierjaarlijks onderzoek bestuur en scholen 
In het vierjaarlijks onderzoek willen we weten of de (be)sturing door het bestuur op de kwaliteit 
van de scholen op orde is, of er sprake is van deugdelijk financieel beheer en hoe dit bijdraagt aan 
de kernfuncties van het onderwijs (stelselthema’s). We hanteren daarvoor het waarderingskader 
voor besturen, zoals beschreven in hoofdstuk 4.  
 
Het vierjaarlijks onderzoek bestaat doorgaans uit de onderdelen die in figuur 7.4.1a zijn 
beschreven. We bepalen de intensiteit van het toezicht (proportionaliteit) op basis van onze 
gegevens en we houden in de uitvoering van het onderzoek rekening met de specifieke inrichting 
en context van het bestuur en de scholen (maatwerk). 
 
Figuur 7.4.1a Stappen van het vierjaarlijks onderzoek bestuur en scholen 
 1. Analyse 
 Met de analyse krijgen we een voorlopig beeld van de kwaliteitszorg, de 
onderwijskwaliteit en het financieel beheer. We analyseren de beschikbare 
monitoringsinformatie en betrekken hierbij gegevens van het bestuur, zoals 
openbare of eerder ingezonden documenten. Zo komen we tot onderzoeksvragen 
die nodig zijn om de kwaliteit te beoordelen volgens het waarderingskader voor 
besturen (hoofdstuk 4).  
 2. Startgesprek met het bestuur 
 In het startgesprek geeft het bestuur ons een beeld van de eigen (financiële) 
kwaliteit, de kwaliteitszorg, de resultaten en de ontwikkelingen en bespreken we 
de bevindingen van onze analyse. Op basis hiervan bepalen we de 
onderzoeksactiviteiten. 
 3. Onderzoeksplan 
 Het onderzoeksplan bevat de inrichting en verantwoording van het vierjaarlijks 
onderzoek. Dit geeft inzicht in het doel, de onderzoeksvragen, de opzet, de 
inhoud en de intensiteit van het vierjaarlijks onderzoek voor het bestuur. We 
beschrijven welke verificatie-activiteiten (zie tekstkader hieronder) we gaan 
uitvoeren. Van tevoren bespreken we dit plan met het bestuur. 
 4. Uitvoeren onderzoeksactiviteiten 
 Het onderzoek bestaat uit verificatie-activiteiten op school- en bestuursniveau. 
Daarbij kunnen we ook andere belanghebbenden betrekken. Op bestuursniveau 
voeren we in elk geval een gesprek met de gemeenschappelijke 
medezeggenschapsraad (GMR) en het interne toezicht. Ook kunnen we 
aanvullende gesprekken met het bestuur en andere geledingen voeren of andere 
Onderzoekskader 2021 voorschoolse educatie en primair onderwijs – Geldig per 1 augustus 
2023
