 Artikel 3.3, tweede lid, sub c, WVO 2020: De interne toezichthouder ziet erop toe dat het 
bestuur de middelen doelmatig en rechtmatig besteedt en aanwendt.  
 Artikel 7.2, vijfde lid, WVO 2020: Het bestuur stelt jaarlijks het beleid vast met betrekking 
tot de formatie van de verschillende categorieën personeel van de scholen. 
 Artikel 7.6 WVO 2020: Het bestuur stelt een managementstatuut vast waaruit de 
verantwoordelijkheidsverdeling in de aansturing van de school blijkt. 
 Artikel 5.39 en artikel 5.49 WVO 2020  [jo. AMvB] en artikel 6.21 Uitvoeringsbesluit WVO 
2020: Het bestuur moet de rijksbekostiging rechtmatig aanwenden en moet evident 
ondoelmatige aanwending van beschikbare (financiële) middelen voorkomen. 
 Artikel 5.46 WVO 2020 en artikel 6.19, eerste, tweede en vijfde lid, WVO 2020,en artikel 4, 
vierde lid, RJO: Het bestuur maakt jaarlijks een jaarverslag waarin de resultaten van het 
financieel beleid en de continuïteitsparagraaf staan opgenomen. 
 RJO jo. artikel 5.46 WVO 2020: De wijze waarop door het bestuur verslag wordt gedaan 
van het financieel beheer gebeurt overeenkomstig de daarvoor in de RJO gestelde regels. 
BKA2. Uitvoering en kwaliteitscultuur 
Het bestuur realiseert samen met de scholen de doelen voor kwaliteit, bevordert een 
kwaliteitscultuur, zorgt voor randvoorwaarden en stuurt, waar nodig, tussentijds bij. 
Basiskwaliteit 
Het bestuur geeft als onderdeel van zijn stelsel van kwaliteitszorg met de scholen effectief 
uitvoering aan de visie en de doelen voor onderwijskwaliteit. Aan de transparante, integere 
kwaliteitscultuur is zichtbaar dat deze bijdraagt aan de gestelde doelen. 
 
Het bestuur bevordert een op samenwerken, leren en verbeteren gerichte kwaliteitscultuur, 
zodat de doelen en ambities gerealiseerd kunnen worden. Het bestuur zorgt ervoor dat het 
onderwijskundig leiderschap op alle niveaus herkenbaar verankerd is in de organisatie. Ook 
bevordert het bestuur dat de schoolleiding en teams gezamenlijk werken aan hun 
professionaliteit in relatie tot de bekwaamheidseisen en aan een verbetercultuur.  
 
Binnen de kwaliteitscultuur geeft het bestuur uitvoering aan kwaliteitszorg gericht op de 
kwaliteit van het onderwijs, onder meer op het gebied van de basisvaardigheden taal, rekenen 
en burgerschap, de afspraken uit het ondersteuningsplan van het samenwerkingsverband 
passend onderwijs en de naleving van wettelijke voorschriften. Het bestuur bewaakt en 
bevordert dat de uitvoering in overeenstemming is met het beleid, zodat de doelen worden 
bereikt. Het bestuur houdt zicht op de uitvoering van het beleid en op de nagestreefde 
verbeteringen en stuurt daarop, zo nodig, tussentijds bij.  
 
De beschikbare (financiële) middelen dragen bij aan de realisatie van de door het bestuur 
gestelde doelen en worden doelmatig en rechtmatig aangewend. Als onderdeel van zijn taak 
ziet de interne toezichthouder daarop toe. Het bestuur voorkomt evident ondoelmatige 
aanwending van beschikbare (financiële) middelen. Daarnaast stuurt het bestuur op effectief 
financieel beheer, zodat de continuïteit van het onderwijs gewaarborgd is en bekostiging 
rechtmatig verkregen wordt. 
 
Het interne toezicht geeft voorts onafhankelijk en deugdelijk invulling aan zijn taak en wordt 
daarin gefaciliteerd door het uitvoerend deel van het bestuur. Het bestuur zorgt voor goed 
functionerende medezeggenschap en opereert volgens een code Goed Bestuur of legt in het 
39
jaarverslag uit als het daar eventueel van afwijkt en waarom dat het geval is. Het bestuur 
komt haar verplichtingen na omtrent de onverwijlde overleg- en aangifteplicht en zorgt ervoor 
dat een personeelslid het bestuur van een redelijk vermoeden van een zedenmisdrijf onverwijld 
in kennis kan stellen. Als laatste zorgt het bestuur voor een doeltreffende verwerking van 
interne en externe signalen en klachten. 
                                                 
 
39
 Volgens artikel 1, sub c, RJO: het geheel van verslaggevingsdocumenten bestaande uit de jaarrekening, het 
bestuursverslag en de overige gegevens, bedoeld in artikel 392, titel 9, boek 2, BW. 
Onderzoekskader 2021 voortgezet onderwijs – Versie per 1 augustus 2023 
80
