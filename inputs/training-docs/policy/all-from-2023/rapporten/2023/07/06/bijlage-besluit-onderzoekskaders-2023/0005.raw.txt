 Als gevolg van de herziene Beleidsregel financiële sancties bij bekostigde instellingen 
vervalt voor instellingen in de sectoren po, vo en so het opschorten van bekostiging als 
mogelijkheid in de categorie ‘bekostigingssancties’. Indien een bekostigingssanctie wordt 
overwogen, kan dat slechts in de vorm van het inhouden van (een deel van) de 
bekostiging. 
 Per 1 januari 2023 zijn er wijzigingen in de wet op het primair onderwijs (WPO) van kracht 
geworden, waardoor de inhoud van een aantal artikelen op een andere plek terecht is 
gekomen. Dit heeft geleid tot de nodige wijzigingen in de vermelding van artikelen onder 
de kopjes ‘wettelijke vereisten’ in het Onderzoekskader primair onderwijs. 
 Per 1 januari 2023 is het toezicht op de voor- en vroegschoolse educatie door de inspectie 
deels overgegaan naar het Interbestuurlijk toezicht op gemeenten. Voor dat 
interbestuurlijk toezicht, waarin het toezicht op de voorschoolse educatie is opgenomen, is 
een apart toezichtkader ontwikkeld. Het toezicht op de vroegschoolse educatie blijft 
meelopen in het reguliere toezicht op het primair onderwijs. 
 
 
De Minister van Onderwijs, Cultuur en Wetenschap, 
 
 
 
 
Robbert Dijkgraaf
