Bijlage 4 bevat het volledige waarderingskader igvo. 
9.5.3 Werkwijze 
De werkwijze van het toezicht is zoals beschreven in hoofdstuk 7.  
 
9.6 Toezicht op vavo en particuliere zelfstandige exameninstellingen (B2-
scholen) 
9.6.1 Inleiding  
In deze paragraaf beschrijven wij het toezicht op voortgezet onderwijs dat wordt uitgevoerd door: 
- bekostigde opleidingen voor voortgezet algemeen volwassenenonderwijs (vavo) op roc’s; 
- niet-bekostigde opleidingen vavo; 
- niet-bekostigde/particuliere zelfstandige exameninstellingen. 
De twee laatste soorten worden in samenhang verzorgd door particuliere instellingen. 
Bekostigde (op grond van artikel 1.3.1, eerste en tweede lid, WEB) en niet-bekostigde vavo-
opleidingen (op grond van artikel 1.4a.1, WEB) leiden op tot het behalen van een geheel diploma 
of een of meer certificaten.  
 
Particuliere zelfstandige exameninstellingen, ook wel B2-scholen genoemd (op grond van artikel 
2.66 WVO 2020), leiden op tot het behalen van een geheel diploma voortgezet onderwijs. Deze 
opleidingen worden in de praktijk vaak verzorgd door besturen die ook voor niet-bekostigde 
opleidingen vavo een diploma-erkenning hebben. De leerlingen van B2 en niet-bekostigd vavo 
zitten vaak in dezelfde klas en volgen hetzelfde onderwijs. 
Voor deze typen scholen zijn twee wetten van toepassing: de Wet op het voortgezet onderwijs 
2020 (WVO 2020) en de Wet educatie en beroepsonderwijs (WEB).  
Vavo-opleidingen op roc’s voldoen aan de eisen van de WEB voor zover die betrekking hebben op 
vavo. Niet-bekostigde VO-scholen voldoen aan de WVO 2020 (op grond van artikel 2.66 WVO 
2020). Niet-bekostigd vavo voldoet aan de WEB (op grond van artikel 1.4a.1). 
 
Vanwege de grote overeenkomsten tussen deze vormen van onderwijs is één waarderingskader 
opgesteld. Onder basiskwaliteit wordt ten eerste beschreven aan welke basiskwaliteit beide 
onderwijsvormen moeten voldoen. Daaronder geven we, voor zover van toepassing, de 
aanvullende eisen voor de basiskwaliteit voor vavo, dan wel de B2-scholen. Bij vavo kan er 
onderscheid gemaakt worden tussen de wettelijke eisen voor particuliere vavo-scholen en voor 
bekostigde vavo-scholen onder een roc-bestuur. Ook is in de wettelijke onderbouwing, waar van 
toepassing, onderscheid aangegeven. 
 
Op bestuursniveau sluit het waarderingskader grotendeels aan op de kaders voor middelbaar 
beroepsonderwijs en voortgezet onderwijs; voor B2-instellingen sluit het waarderingskader 
grotendeels aan bij het waarderingskader voor niet-bekostigde instellingen middelbaar 
beroepsonderwijs. Dit laatste waarderingskader is opgenomen in bijlage 2 van het 
Onderzoekskader 2021 voor middelbaar beroepsonderwijs. 
9.6.2 Aanpassingen waarderingskader en normering 
Vavo-opleidingen op roc’s moeten voldoen aan de eisen van de WEB, voor zover die betrekking 
hebben op vavo, en niet bekostigde (particuliere) opleidingen moeten voldoen aan de WVO 2020 
en de WEB. 
 
De aanpassingen in het waarderingskader ten opzichte van het waarderingskader middelbaar 
beroepsonderwijs en voortgezet onderwijs betreffen alle standaarden. Voor vavo en B2-scholen zijn 
er vanuit de onderwijswetten gezien geen wettelijke eisen rond burgerschapsvorming, 
achterstandsbestrijding, deelname aan een samenwerkingsverband passend onderwijs en – voor 
Onderzoekskader 2021 voortgezet onderwijs – Versie per 1 augustus 2023 
64
