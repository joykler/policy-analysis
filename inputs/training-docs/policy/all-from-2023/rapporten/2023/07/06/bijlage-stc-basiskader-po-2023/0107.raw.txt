 Artikel 3, artikel 32b en artikel 34a WPO: Het bestuur beschikt bij elk personeelslid 
waarvoor bekwaamheidseisen gelden over geordende gegevens over de bekwaamheid en 
het onderhouden daarvan.  
 Artikel 8, vierde lid, WPO: Het bestuur treedt zo nodig in overleg met gemeente, 
jeugdgezondheidszorg, een instantie voor maatschappelijke ondersteuning of een 
zorgaanbieder. 
 Artikel 8, vijfde lid, WPO: Het bestuur stelt ten minste eenmaal in de vier jaar het 
schoolondersteuningsprofiel vast. 
 Artikel 18a WPO: Het bestuur is aangesloten bij een samenwerkingsverband. 
 Artikel 10 WPO: Het bestuur moet zorgen voor de kwaliteit van het onderwijs op een school. 
Onder ‘zorg dragen voor’ wordt in elk geval verstaan: het naleven van de wet en het 
uitvoeren van het stelsel van kwaliteitszorg. Dat houdt onder andere in dat het bestuur en 
de scholen zicht hebben op de kwaliteit van het onderwijs. Daarbij moet het functioneren 
van de kwaliteitscyclus centraal staan.  
 Artikel 12, derde lid, WPO: Het schoolplan bevat een beschrijving van het personeelsbeleid. 
Dit personeelsbeleid gaat in elk geval over hoe wordt voldaan aan de eisen van bevoegdheid 
en onderhoud van bekwaamheid, de bijdrage van het personeel aan het onderwijskundig 
beleid, het pedagogisch-didactisch handelen, de evenredige vertegenwoordiging van 
vrouwen in de schoolleiding, bedoeld in artikel 30. 
 Artikel 31a, eerste tot en met derde lid, WPO: De school dient leraren een zelfstandige 
verantwoordelijkheid te geven bij de beoordeling van de onderwijsprestaties van leerlingen 
en voldoende zeggenschap te geven waar het gaat om het vakinhoudelijke, vakdidactische 
en pedagogische proces in de school. De afspraken hierover worden vastgelegd in een 
professioneel statuut. 
SKA3. Evaluatie, verantwoording en dialoog 
De school evalueert en analyseert systematisch of zij de doelen realiseert en verantwoordt zich 
daarover. Ze stelt, wanneer nodig, het schoolbeleid bij en betrekt interne en externe 
belanghebbenden in een goed functionerende dialoog. 
Basiskwaliteit 
De schoolleiding monitort, evalueert, analyseert en beoordeelt als onderdeel van het stelsel van 
kwaliteitszorg in hoeverre de doelen en het beleid worden gerealiseerd en informeert het bestuur 
daarover. Zij haalt intern en extern actief informatie op, om zicht te krijgen op de uitvoering, de 
resultaten van het onderwijs voor de leerlingen en mogelijke kansen en bedreigingen voor de 
verdere ontwikkeling van het onderwijs, onder meer op het gebied van de basisvaardigheden 
taal, rekenen en burgerschap.  
 
Voor een goede overdracht en om zicht te houden op het vervolgsucces van haar leerlingen, 
onderhoudt de school contact met de scholen/instellingen waar deze naartoe uitstromen. De 
schoolleiding organiseert tegenspraak. Daarvoor gaat zij actief een dialoog aan met in ieder 
geval ouders, personeel, de (gemeenschappelijke) medezeggenschapsraad ((G)MR) en, wanneer 
van toepassing, leerlingen, gemeenten en/of (regionale)werkgevers.  
De school informeert belanghebbenden minimaal jaarlijks op toegankelijke manier over haar 
doelen en 
werkwijze, en over de resultaten die zij heeft behaald.  
Voor ouders doet zij dit op een bij deze doelgroep passende wijze. 
 
De schoolleiding analyseert en beoordeelt de uitkomsten van de evaluatie en verwerkt deze 
wanneer nodig in het (verbeter)beleid, zodat dit bijdraagt aan ontwikkeling en verbetering van 
het onderwijs. Daarnaast gebruikt de school de uitkomsten van de evaluatie om de sturing te 
verbeteren. Zij maakt daarbij duidelijk welk effect de inbreng van belanghebbenden heeft op het 
borgen en bijstellen van het schoolbeleid. 
Onderzoekskader 2021 voorschoolse educatie en primair onderwijs – Geldig per 1 augustus 
2023   
  
 107
