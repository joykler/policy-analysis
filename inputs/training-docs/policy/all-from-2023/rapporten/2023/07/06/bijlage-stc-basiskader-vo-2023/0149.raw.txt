opleiding en (loop)baan door middel van reflectie op het eigen handelen en reflectie op 
ervaringen.  
OP2. Ontwikkeling en begeleiding  
In de leerroute wordt gezorgd voor een passende intake en plaatsing. Tijdens de leerroute wordt 
de ontwikkeling van de leerlingen gevolgd en worden waar nodig passende begeleiding en extra 
ondersteuning geboden. 
Basiskwaliteit 
Vanaf binnenkomst van de leerlingen in de leerroute wordt informatie verzameld over de kennis 
en vaardigheden van leerlingen op alle voor het onderwijs belangrijke domeinen. Het 
verzamelen van (toets)informatie gebeurt systematisch en zorgvuldig. De informatie wordt 
vergeleken met de verwachte ontwikkeling van de leerling. Daarbij staat de behoefte van de 
leerling in combinatie met de vereiste competentieontwikkeling centraal. Dit maakt het mogelijk 
om het onderwijs af te stemmen op de onderwijsbehoeften van zowel groepen als individuele 
leerlingen. Het stelt de school en de instelling in staat zorg te dragen voor de ontwikkeling en 
begeleiding van de leerling tijdens de leerroute. De school en de instelling waarborgen daarmee 
tijdens de leerroute voor leerlingen de ononderbroken ontwikkeling en voortgang daarin en 
hebben daarbij oog voor de bevordering van gelijke kansen. 
 
Wanneer individuele of groepen leerlingen niet genoeg lijken te profiteren van het onderwijs, 
wordt binnen de leerroute geanalyseerd waar de ontwikkeling stagneert en wat mogelijke 
verklaringen hiervoor zijn. Vervolgens bepalen de school en de instelling wat er nodig is om in te 
spelen op eventuele achterstanden of voorsprongen in de ontwikkeling van leerlingen. De school 
en de instelling bieden de begeleiding vervolgens gestructureerd aan tijdens de leerroute. De 
leerlingen krijgen daarmee de begeleiding die zij nodig hebben om het onderwijsprogramma 
beter te kunnen doorlopen. In de leerroute wordt op structurele en herkenbare manier aandacht 
besteed aan het bestrijden van (taal)achterstanden. 
 
Er is een aanvullend ondersteuningsaanbod voor leerlingen met extra ondersteuningsbehoeften 
en leerlingen (en ouders) zijn volledig en tijdig geïnformeerd over de mogelijkheden voor extra 
ondersteuning. Voor de leerlingen die deze extra ondersteuning nodig hebben in de eerste twee 
jaar, legt de leerroute in het ontwikkelingsperspectief vast hoe zij het onderwijs afstemt op de 
behoefte van de leerling. De geplande ondersteuning wordt binnen de leerroute uitgevoerd. De 
inhoud en uitvoering van dit plan wordt minimaal eenmaal per schooljaar met de ouders 
geëvalueerd. De leerroute vervult de zorgplicht passend onderwijs. Wanneer binnen de leerroute 
de extra ondersteuning voor de leerlingen niet kan worden geboden, zoeken de school en de 
instelling in samenwerking met de ouders en het samenwerkingsverband een passende 
onderwijsplek.  
Aanvullende ambities 
 Zijn er aanvullende ambities voor zicht op ontwikkeling en begeleiding en (hoe) worden deze 
gerealiseerd? 
Wettelijke vereisten 
 Artikel 1 WVO 2020: In het schoolondersteuningsprofiel is vastgelegd welke voorzieningen 
zijn getroffen voor leerlingen die extra ondersteuning nodig hebben. 
 Artikel 1.3.5, sub a, WEB: Instellingen dragen mede zorg voor de toegankelijkheid van het 
onderwijs, met name voor kansarme groepen.  
 Artikel 1.4, tweede lid, WVO 2020: Het onderwijs is afgestemd op de voortgang in de 
ontwikkeling van leerlingen en zij kunnen een ononderbroken ontwikkelingsproces 
doorlopen.  
 Artikel 2.34 WVO 2020: De school werkt herkenbaar en gestructureerd aan de bestrijding 
van achterstanden.  
 Artikel 6.1.3a, eerste lid, WEB: Het bestuur verstrekt aan aspirant-studenten zodanige 
informatie dat zij in staat zijn een passende opleiding te kiezen. 
Onderzoekskader 2021 voortgezet onderwijs – Versie per 1 augustus 2023
