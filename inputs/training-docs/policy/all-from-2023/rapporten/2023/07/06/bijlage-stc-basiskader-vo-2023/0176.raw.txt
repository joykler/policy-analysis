 Artikel 2.34 en artikel 11.10 WVO 2020: Het onderwijs wordt zodanig ingericht dat daarbij 
op structurele en herkenbare wijze aandacht wordt besteed aan het bestrijden van 
achterstanden in het bijzonder in de beheersing van de Nederlandse taal (Engelse taal). 
 Artikel 2.4 tot en met artikel 2.9 WVO 2020 De school bereidt de leerlingen voor op het 
vervolgonderwijs. 
OR2. Sociale en maatschappelijke competenties 
De leerlingen behalen sociale en maatschappelijke competenties op het niveau dat ten minste 
in overeenstemming is met de verwachtingen van het vervolgonderwijs en de maatschappij. 
Basiskwaliteit 
De school heeft een goed beeld van de kenmerken van haar leerlingenpopulatie en heeft 
ambitieuze verwachtingen over het niveau dat de leerlingen voor de sociale en 
maatschappelijke competenties kunnen bereiken. Ze neemt de aansluiting op het 
vervolgonderwijs en de maatschappij als uitgangspunt voor de competenties voor leerlingen. 
 
De school onderbouwt welke resultaten ze op dit gebied wil bereiken. De school brengt de 
resultaten op een betrouwbare en inzichtelijke manier in kaart. De school spant zich zichtbaar 
in om ervoor te zorgen dat leerlingen die de school verlaten daaraan voldoen. Daarmee laat de 
school zien dat zij haar doelstellingen voor deze competenties behaald heeft. 
Aanvullende ambities 
 Zijn er aanvullende ambities voor de sociale en maatschappelijke competenties en (hoe) 
worden deze gerealiseerd? 
Wettelijke vereisten 
 Artikel 2.4 tot en met artikel 2.9 WVO 2020: De school bereidt de leerlingen voor op het 
vervolgonderwijs. 
 Artikel 2.2, eerste lid, WVO 2020: Het onderwijs richt zich herkenbaar op het ontwikkelen 
van de sociale en maatschappelijke competenties die de leerling in staat stellen deel uit te 
maken van en bij te dragen aan de pluriforme, democratische Nederlandse samenleving.  
 
 
KWALITEITSGEBIED STUREN, KWALITEITSZORG EN AMBITIE (SKA) 
SKA1. Visie, ambities en doelen 
De school heeft een door alle geledingen gedragen visie op goed onderwijs, heeft daarvoor 
ambities en doelen opgesteld en stuurt op het behalen daarvan. 
Basiskwaliteit 
De school heeft, als onderdeel van het stelsel van kwaliteitszorg, een gedragen visie, ambities 
en doelen gericht op goed onderwijs die ervoor zorgen dat leerlingen een ononderbroken 
kunnen doorlopen. De schoolleiding vertaalt haar visie, ambities en doelen in onderwijskundig 
beleid en stuurt daarop om de beoogde resultaten te behalen. De schoolleiding beschrijft op 
welke wijze ze zorgt voor het realiseren, borgen en verbeteren van de onderwijskwaliteit en hoe 
ze de naleving van de wettelijke eisen realiseert, onder meer op het gebied van de 
basisvaardigheden taal, rekenen en burgerschap.  
 
De schoolleiding sluit met haar visie, ambities en doelen aan op die van haar bestuur en op de 
kenmerken van de leerlingenpopulatie van de school. Dit doet zij onder meer door aan te geven 
hoe ze rekening houdt met (taal)achterstanden, de wettelijke opdracht tot bevordering van 
burgerschap en specifieke leerbehoeften om bij te dragen aan gelijke kansen voor alle 
leerlingen. Resultaten van eerdere evaluaties, interne en externe dialoog zijn zichtbaar in de 
doelen voor het onderwijskundig beleid. 
 
Onderzoekskader 2021 voortgezet onderwijs – Versie per 1 augustus 2023
