9.  Specifieke toepassingen van het 
onderzoekskader 
 
9.1 Inleiding  
In dit hoofdstuk beschrijven we enkele specifieke toepassingen van en uitzonderingen op het 
reguliere onderzoekskader. Het betreffen samenwerkingsverbanden passend onderwijs en 
onderwijssoorten en  
-voorzieningen waarvoor specifieke wet- en regelgeving geldt, zodat aanpassingen van het 
waarderingskader of de werkwijze nodig zijn.  
 
Er zijn ook onderwijssoorten en -voorzieningen waar we wel toezicht op houden, maar niet op 
grond van de Wet op het onderwijstoezicht (WOT), bijvoorbeeld het Nederlands onderwijs in het 
buitenland (NOB)) en niet-bekostigde instellingen (B3-scholen in primair en voortgezet onderwijs). 
Daarvoor zijn aparte waarderingskaders opgesteld. Hoe het toezicht op deze vormen eruitziet, is te 
32
vinden op onze website. 
Ook zijn er onderwijssoorten of -voorzieningen in de vorm van een pilot. In die gevallen is er wel 
sprake van inspectiebetrokkenheid, maar is de wet- en regelgeving nog niet volledig 
uitgekristalliseerd. Vanwege het tijdelijke karakter van pilots en experimenten zijn deze niet 
beschreven in dit onderzoekskader. 
 
Het onderwijsstelsel laat de afgelopen jaren ontwikkelingen zien naar meer variatie in bijvoorbeeld 
onderwijsroutes, diplomering en samengestelde trajecten. Besturen hebben de 
verantwoordelijkheid voor al het onderwijs dat zij aanbieden. De beoordeling van de kwaliteit 
hiervan vindt in beginsel plaats binnen de reikwijdte van het vierjaarlijks onderzoek. Wij baseren 
ons hierbij op geldende wet- en regelgeving die voor deze routes van toepassing zijn. 
 
Achtereenvolgens beschrijven we het toezicht op: besturen van samenwerkingsverbanden passend 
onderwijs en orthopedagogisch-didactische centra (paragraaf 9.2), praktijkonderwijs (paragraaf 
9.3), eerste opvang anderstaligen (paragraaf 9.4), internationaal georiënteerd voortgezet 
onderwijs (paragraaf 9.5), particuliere zelfstandige exameninstellingen (paragraaf 9.6), de 
doorlopende leerroutes vmbo-mbo (paragraaf 9.7) en onderwijs in Caribisch Nederland (paragraaf 
9.8).  
 
In de tekst hieronder staat een overzicht van de standaarden uit het waarderingskader (hoofdstuk 
4 en/of 5) die al dan niet, of met wijziging, van toepassing zijn op genoemde voorzieningen. De 
overige wettelijke vereisten (paragraaf 5.4) zijn ook van toepassing op de bijlagen. Verder zijn 
afwijkingen in de normering (hoofdstuk 6) en de werkwijze (hoofdstuk 7) opgenomen. Voor de 
leesbaarheid zijn de volledige waarderingskaders per onderwijssoort in de bijlagen opgenomen.  
9.2 Besturen samenwerkingsverbanden passend onderwijs 
9.2.1 Inleiding 
Schoolbesturen zijn verplicht aangesloten bij een of meer samenwerkingsverbanden passend 
onderwijs. Het bestuur van het samenwerkingsverband en de aangesloten schoolbesturen zijn 
beide en gezamenlijk verantwoordelijk voor de realisatie van passend onderwijs. Het 
samenwerkingsverband heeft eigen wettelijke taken en deze zijn erop gericht om te zorgen voor 
een dekkend netwerk van voorzieningen, zodat aangesloten schoolbesturen kunnen voldoen aan de 
zorgplicht passend onderwijs. Het samenwerkingsverband moet afspraken maken over de manier 
waarop voor alle leerlingen zo goed mogelijk passend onderwijs wordt georganiseerd. Deze 
afspraken legt het samenwerkingsverband vast in het ondersteuningsplan. Waar deze afspraken 
                                                 
 
32
 Zie www.onderwijsinspectie.nl. 
Onderzoekskader 2021 voortgezet onderwijs – Versie per 1 augustus 2023
