 Artikel 7.4.8, eerste lid, jo. artikel 7.4.11, zesde lid, WEB: Het bestuur dient te zorgen voor 
een goede organisatie en kwaliteit van het onderwijsprogramma en de examinering. 
 Artikel 2.60, eerste en tweede lid, WVO 2020: Het bestuur stelt een examenreglement en 
een PTA vast, waarin in elk geval de voorgeschreven onderdelen moeten zijn opgenomen. 
 Artikel 2.60, vijfde lid, WVO 2020: Deze beide documenten moeten voor 1 oktober worden 
toegezonden aan de inspectie en verstrekt aan de examenkandidaten. 
 Artikel 3.11 Uitvoeringsbesluit WVO 2020: Het schoolexamen bestaat uit een examendossier. 
Het examendossier is het geheel van de onderdelen van het schoolexamen zoals 
gedocumenteerd in een door het bestuur gekozen vorm.  
 Artikel 2.60d WVO 2020: Het bestuur stelt een onafhankelijke en deskundige 
examencommissie in. 
 
 Artikel 2.60e WVO 2020: De examencommissie borgt de kwaliteit van de toetsing en 
examinering. 
BA2. Afsluiting (alleen voor vavo) 
56
De opleiding onderbouwt dat de leerling voldaan heeft aan de voorwaarden voor het diploma of 
een certificaat. 
Basiskwaliteit 
De opbouw en inrichting van de afsluiting kent samenhang met het onderwijsprogramma en 
voldoet aan de voorwaarden voor een betrouwbare diplomering, certificering en sluit aan op de 
onderwijsvisie van het team. 
De school zorgt ervoor dat alle leerlingen goed worden voorbereid op de afsluiting van het 
onderwijs.  
De school heeft een Programma van Toetsing en Afsluiting (PTA) en een examenreglement die 
beide voldoen aan de eisen van de wetgeving. Met deze documenten maakt de school tijdig aan 
leerlingen en ouders duidelijk hoe het schoolexamen en het centraal examen georganiseerd zijn, 
welke regels daarbij gelden en welke maatregelen de school hanteert bij leerlingen die zich niet 
aan de regels houden. Ook moet duidelijk zijn welke examens leerlingen op welke manier 
kunnen herkansen, welke stof wanneer wordt geëxamineerd, hoe het examen meeweegt en 
welke vrijstellingen gelden. De examinering verloopt volgens het PTA en het examenreglement. 
Aanvullende ambities 
Zijn er aanvullende ambities voor de afsluiting en (hoe) worden deze gerealiseerd? 
Wettelijke vereisten  
 Artikel 2.51, derde lid, WVO 2020: De directeur en de examinatoren van de school nemen 
onder verantwoordelijkheid van het bestuur het (deel)eindexamen af.  
 Artikel 2.51a WVO 2020: De directeur van de school wijst een personeelslid aan als 
secretaris van het eindexamen; deze is ook secretaris van de deeleindexamens. 
 Artikel 2.51a, derde lid, WVO 2020: De examensecretaris ondersteunt de directeur bij het 
organiseren en afnemen van het eindexamen of deeleindexamen. Ook ondersteunt de 
examensecretaris de directeur bij de correcte uitvoering van het examenreglement en het 
programma van toetsing en afsluiting.  
 Artikel 2.51a, vierde lid, WVO 2020: De directeur moet een duidelijke taakomschrijving voor 
de examensecretaris vaststellen.  
 Artikel 7.4.8, eerste lid, WEB: Het bestuur heeft de plicht om te zorgen voor een goede 
organisatie en kwaliteit van het onderwijsprogramma en de examinering. 
 Artikel 7.4.8, tweede lid, WEB: Studenten worden tijdig geïnformeerd over het 
onderwijsprogramma en de examens.  
 Artikel 7.4.11 WEB: Het bestuur dient te zorgen voor een goede organisatie en kwaliteit van 
het onderwijsprogramma en de examinering. 
                                                 
 
56
 Waar we opleiding schrijven, kan ook team worden gelezen. 
Onderzoekskader 2021 voortgezet onderwijs – Versie per 1 augustus 2023
