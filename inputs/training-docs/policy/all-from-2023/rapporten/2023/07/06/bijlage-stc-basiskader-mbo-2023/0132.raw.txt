 Artikel 2.41, tweede lid, WVO 2020: Het bestuur stelt ten minste eenmaal in de vier jaar het 
schoolondersteuningsprofiel vast. 
 Artikel 2.87 WVO 2020: Het bestuur moet zorgen voor de kwaliteit van het onderwijs op een 
school. Onder ‘zorg dragen voor’ wordt in elk geval verstaan: het naleven van de wet en het 
uitvoeren van het stelsel van kwaliteitszorg.  
 Artikel 2.91 WVO 2020: Het schoolplan bevat een beschrijving van het personeelsbeleid. Dit 
personeelsbeleid gaat in elk geval over hoe wordt voldaan aan de eisen van bevoegdheid en 
onderhoud van bekwaamheid, de bijdrage van het personeel aan het onderwijskundig beleid, 
het pedagogisch-didactisch handelen, de evenredige vertegenwoordiging van vrouwen in de 
schoolleiding, en de wijze waarop rekening wordt gehouden met de inbreng van leerlingen 
op het beleid. 
 Artikel 7.8, eerste tot en met derde lid, WVO 2020: De school dient leraren een zelfstandige 
verantwoordelijkheid te geven bij de beoordeling van de onderwijsprestaties van leerlingen 
en voldoende zeggenschap waar het gaat om het vakinhoudelijke, vakdidactische en 
pedagogische proces in de school. 
 Artikel 7.14 tot en met artikel 7.22 WVO 2020: Daar waar nog niet bevoegd wordt 
lesgegeven, moet het bestuur afspraken maken die ertoe leiden dat de leraar de juiste 
bevoegdheid behaalt. 
 Artikel 7.20 en artikel 7.37a WVO 2020: Het bestuur beschikt bij elk personeelslid waarvoor 
bekwaamheidseisen gelden over geordende gegevens over de bekwaamheid en het 
onderhouden daarvan 
SKA3. Evaluatie, verantwoording en dialoog 
De school en de instelling evalueren en analyseren systematisch of zij de beoogde doelen 
realiseren en verantwoorden zich daarover. Zij stellen, wanneer nodig, het beleid bij en 
betrekken interne en externe belanghebbenden in een goed functionerende dialoog. 
Basiskwaliteit 
De leerroute is door de school en de instelling gemeld bij de Dienst Uitvoering Onderwijs (DUO). 
 
De school en de instelling evalueren, analyseren en beoordelen als onderdeel van het stelsel van 
kwaliteitszorg in hoeverre de doelen en het beleid in de leerroute worden gerealiseerd en 
informeren het bestuur (of de besturen) daarover. Zij halen daarvoor intern en extern actief 
informatie op om zicht te krijgen op de uitvoering, de resultaten van het onderwijs in de 
leerroute voor de leerlingen en kansen en bedreigingen voor de verdere ontwikkeling van het 
onderwijs.  
  
De school en de instelling organiseren tegenspraak over de leerroute. Daarvoor gaan zij actief 
een dialoog aan met in ieder geval ouders, personeel, de betreffende medezeggenschapsorganen 
en, wanneer van toepassing, leerlingen, gemeenten en (regionale)werkgevers. De school en de 
instelling informeren belanghebbenden minimaal jaarlijks op een toegankelijke manier over 
doelen en werkwijze en over de resultaten die zij behaald hebben met de leerroute.  
 
De school en de instelling analyseren en beoordelen de uitkomsten van de evaluatie en 
verwerken deze wanneer nodig in het (verbeter)beleid, zodat dit bijdraagt aan ontwikkeling en 
verbetering van het onderwijs. Zij maken daarbij duidelijk welk effect de inbreng van 
belanghebbenden heeft op het borgen en bijstellen van het beleid.  
Aanvullende ambities 
 Zijn er aanvullende ambities voor de evaluatie, verantwoording en dialoog en (hoe) worden 
deze gerealiseerd? 
Wettelijke vereisten 
 Artikel 1.3.6, eerste lid, WEB: Het bestuur richt een stelsel van kwaliteitszorg in en verbetert 
aan de hand daarvan het onderwijs.  
Onderzoekskader 2021 middelbaar beroepsonderwijs – Versie per 1 augustus 2023
