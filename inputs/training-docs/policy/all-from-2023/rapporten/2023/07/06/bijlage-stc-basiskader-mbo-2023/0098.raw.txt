Wettelijke vereisten  
 Artikel 1.4, tweede lid, WVO 2020: Het onderwijs is afgestemd op de voortgang in de 
ontwikkeling van leerlingen en zij kunnen een ononderbroken ontwikkelingsproces doorlopen.  
 Artikel 7.1.2, derde lid, WEB: Een opleiding is een samenhangend geheel van 
onderwijseenheden gericht op de verwezenlijking van eindtermen of het behalen van een 
diploma of onderdelen daarvan.  
 Artikel 7.3.4 eerste lid, WEB: Opleidingen vavo omvatten het onderwijs dat noodzakelijk is 
voor het behalen van het diploma mavo, havo of vwo.  
 Artikel 7.4.8, eerste lid, WEB, jo. artikel 7.4.11, zesde lid, WEB : De instelling dient te zorgen 
voor een goede organisatie en kwaliteit van het onderwijsprogramma en de examinering.  
 Artikel 4.1a.1, eerste lid, WEB en artikel 7.8, eerste lid, WVO 2020: De docent draagt 
verantwoordelijkheid voor het vakinhoudelijke, vakdidactische en pedagogische proces in de 
instelling. 
 Artikel 2.2, eerste lid, WVO 2020: Het onderwijs bevordert actief burgerschap en sociale 
cohesie (kennis en respect voor basiswaarden en de ontwikkeling van sociale en 
maatschappelijke competenties).  
 Artikel 2.89 en 2.90 WVO 2020: De school heeft haar beleid over het pedagogisch-didactisch 
handelen in het schoolplan geformuleerd. 
OP4 Onderwijstijd (alleen voor B2) 
De leerlingen krijgen voldoende tijd om zich het aanbod eigen te maken. 
Basiskwaliteit 
De school biedt een programma aan dat voldoet aan de wettelijk verplichte onderwijstijd. De 
school stelt daartoe vast welke activiteiten onder de onderwijstijd vallen. De school plant de 
onderwijsactiviteiten weloverwogen over het schooljaar en deze worden uitgevoerd onder 
verantwoordelijkheid van bevoegde leraren. 
 
De school verdeelt de tijd zodanig over de vakken dat leerlingen in staat zijn het verplichte 
onderwijsprogramma tot zich te nemen. De school heeft beleid om ongeoorloofd verzuim en 
voortijdig schoolverlaten van leerlingen tegen te gaan, zodat ook op leerling niveau gestreefd 
wordt om de onderwijstijd te behalen. 
Aanvullende ambities 
Zijn er aanvullende ambities voor de realisatie van onderwijstijd en (hoe) worden deze 
gerealiseerd? 
Wettelijke vereisten  
 Artikel 2.38 WVO 2020: De school verzorgt minimaal het wettelijk verplichte aantal uren en 
dagen onderwijs. 
 Artikel 2.38, vijfde lid, WVO 2020: De onderwijstijd wordt ingevuld met activiteiten die 
worden verzorgd in het onderwijsprogramma. 
 Artikel 2.38, elfde lid, WVO 2020: Voor het afwijken van de onderwijstijd vraagt het bestuur 
in bepaalde gevallen instemming van de inspectie. 
 Artikel 7.8 tot en met artikel 7.13a WVO 2020: Bij onderwijstijd moet het gaan om 
(onderwijs)activiteiten die worden verzorgd onder verantwoordelijkheid van diegenen die op 
grond van deze artikelen onderwijs mogen verzorgen. 
OP6. Afsluiting (alleen voor B2) 
De opleiding onderbouwt dat de leerling voldaan heeft aan de voorwaarden voor het diploma of 
een certificaat. 
Basiskwaliteit 
De opbouw en inrichting van de afsluiting kent samenhang met het onderwijsprogramma en 
voldoen aan de voorwaarden voor een betrouwbare diplomering en certificering en sluiten aan op 
de onderwijsvisie van het team. 
Onderzoekskader 2021 middelbaar beroepsonderwijs – Versie per 1 augustus 2023 98
