 Artikel 1.3.5, sub b, WEB: Instellingen dragen zorg voor het aanbieden van doelmatige 
leerwegen en stemmen daartoe in het bijzonder af tussen vavo-opleidingen en 
beroepsopleidingen. 
 Artikel 7.1.2, tweede lid, WEB: Een beroepsopleiding is een onderwijstraject dat voor een 
student is ingericht overeenkomstig de eisen van hoofdstuk 7, titel 2, en dat is gericht op het 
behalen van een kwalificatie in het beroepsonderwijs alsmede een of meer daarbij behorende 
keuzedelen, ten bewijze waarvan een diploma wordt uitgereikt.  
 Artikel 7.2.7, eerste lid, WEB: Beroepsopleidingen zijn zodanig ingericht dat studenten de 
kwalificatie en daarbij behorende keuzedelen binnen de vastgestelde studieduur kunnen 
bereiken en dat het onderwijsprogramma evenwichtig is ingedeeld, alsmede voldoende 
begeleide onderwijsuren en uren beroepspraktijkvorming omvat. 
 Artikel 7.2.7, vijfde lid, WEB: Het onderwijsprogramma omvat alle onderwijsactiviteiten 
gericht op het bereiken van de onderwijs- en vormingsdoelen van de opleiding, waaraan 
door de student wordt deelgenomen onder verantwoordelijkheid en toezicht van het bestuur 
en bestaat uitsluitend uit voldoende begeleide onderwijsuren en beroepspraktijkvorming. 
 Artikel 7.4.2, tweede lid, WEB: Het examen omvat een onderzoek naar de kennis, het 
inzicht, de vaardigheden en, in voorkomende gevallen, de beroepshoudingen die de 
examinandus zich bij voltooiing van de opleiding moet hebben eigen gemaakt, alsmede de 
beoordeling van de uitkomsten van dat onderzoek aan de hand van de eindtermen of aan de 
hand van de kwalificatie-eisen in het kwalificatiedossier en de eisen van het keuzedeel of de 
keuzedelen. 
 Artikel 7.4.8, eerste lid, WEB: Het bestuur zorgt voor een goede organisatie en kwaliteit van 
het onderwijsprogramma en de examinering. 
 Artikel 3, eerste lid, tweede lid, aanhef en onderdeel a (taal), b (rekenen) en c 
(burgerschap), vierde lid en bijlage I (dimensies), Examen- en kwalificatiebesluit WEB: 
Nederlandse taal, rekenen en burgerschap zijn generieke examenonderdelen. Wat betreft 
burgerschap stelt het bevoegd gezag de eisen vast waaraan de student moet voldoen met 
inachtneming van het kwalificatiedossier. 
 
OP1. Aanbod 
53
Het aangeboden onderwijsprogramma bereidt de leerlingen voor op de beroepspraktijk, het 
vervolgonderwijs en de samenleving. 
 
Basiskwaliteit 
De school biedt een onderwijsprogramma dat is toegespitst op de doelgroep en het diploma 
54
waartoe de school opleidt. Het aanbod is dekkend voor examenprogramma’s. Het aanbod 
bereidt de leerlingen inhoudelijk goed voor op het vervolgonderwijs en kent een evenwichtige 
opbouw en samenhang. Het aanbod is zodanig dat leerlingen een ononderbroken ontwikkeling 
kunnen doorlopen. Onder aanbod verstaan we alle lesinhouden, ook die digitaal zijn of online 
aangeboden worden. Dit aanbod omvat mede activiteiten op het gebied van loopbaanoriëntatie 
en -begeleiding (LOB). Het aanbod sluit aan bij het (taal)niveau en de onderwijsbehoeften van 
de leerlingen. Het aanbod biedt mogelijkheden voor maatwerk waaronder verdieping en 
verbreding. De school legt de lesdoelen en de opbouw van het aanbod vast (in het schoolplan) 
en de leerlingen en ouders worden daarover tijdig geïnformeerd.  
 
B2-instellingen dienen ook aan het volgende te voldoen voor het voldoen aan 
basiskwaliteit:  
De school biedt een breed en op de kerndoelen gebaseerd aanbod dat ook de referentieniveaus 
taal en rekenen omvat. Stages kunnen, met name in het vmbo, onderdeel uitmaken van het 
aanbod. Wanneer een school stages aanbiedt, zorgt ze ervoor dat de inhoud en vormgeving van 
                                                 
 
53
 In plaats van leerlingen kan hier ook studenten worden gelezen. 
54
 In plaats van ‘scholen’ kan ook ‘afdelingen vavo’ gelezen worden. 
Onderzoekskader 2021 voortgezet onderwijs – Versie per 1 augustus 2023 
133
