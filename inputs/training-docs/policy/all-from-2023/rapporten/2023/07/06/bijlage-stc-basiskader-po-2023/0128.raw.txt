 Artikel 129, vijfde lid, WPO BES [jo. AMvB]: Bij of krachtens AMvB worden nadere regels 
gesteld over de wijze waarop wordt vastgesteld dat sprake is van evident ondoelmatige 
aanwending van de bekostiging. 
BKA3. Evaluatie, verantwoording en dialoog 
Het bestuur evalueert en analyseert systematisch of het de doelen realiseert en verantwoordt 
zich hierover. Het stelt wanneer nodig het beleid bij en betrekt daartoe interne en externe 
belanghebbenden in een goed functionerende dialoog. 
Basiskwaliteit 
Het bestuur evalueert en beoordeelt als onderdeel van zijn stelsel van kwaliteitszorg in 
hoeverre de ambities, de doelen en het beleid worden gerealiseerd. Op deze manier krijgt het 
bestuur zicht op de gerealiseerde (financiële) kwaliteit en de resultaten van het onderwijs aan 
leerlingen. Bij de evaluatie en beoordeling van het beleid en de onderwijskwaliteit haalt het 
bestuur actief externe informatie op en gebruikt deze informatie bij de evaluatie en 
beoordeling. Op basis van de evaluatie reageert het bestuur tijdig op mogelijke kansen en 
bedreigingen, stelt wanneer nodig (verbeter)beleid op en treft passende maatregelen om de 
kwaliteit van het onderwijs op de scholen te borgen. 
 
Het bestuur legt verantwoording af door middel van accurate, actuele en openbaar 
toegankelijke informatie over de gerealiseerde kwaliteit. Het brengt minimaal jaarlijks verslag 
uit aan zijn in- en externe belanghebbenden over zijn doelen en de resultaten van de scholen. 
De verantwoording in het jaarverslag is betrouwbaar en (de inhoud van) het jaarverslag voldoet 
aan de wettelijke vereisten.  
 
Het bestuur verantwoordt zich daarbij ten minste over het onderwijsaanbod, het 
onderwijsleerproces, de wijze van toetsen en het financieel beheer, onder meer op het gebied 
van de basisvaardigheden taal, rekenen en burgerschap. De reflectie op de uitkomsten van de 
evaluatie geeft alle lagen van de organisatie, intern toezicht en de medezeggenschap voldoende 
inzicht in de effectiviteit van de besturing en uitvoering. Het bestuur analyseert en beoordeelt 
de uitkomsten van de evaluatie en verantwoording. Vervolgens verwerkt het bestuur deze 
wanneer nodig in de bijstelling van ambities, (verbeter)doelen en beleid of nieuwe ambities, 
zodat de opbrengst van de dialoog bijdraagt aan ontwikkeling en verbetering van het onderwijs 
en de sturing daarop. Het bestuur organiseert ook de dialoog hierover met interne en externe 
belanghebbenden, waarbij in elk geval leerlingen, personeel en de interne toezichthouder zijn 
betrokken. Het bestuur werkt bovendien actief samen met andere partijen aan doelen die het 
bestuurlijk belang overstijgen en de kernfuncties opdracht raken. Zo komt het bestuur de 
afspraken uit het eilandelijk zorgplan over passend onderwijs na en verantwoordt zich hierover.   
Aanvullende ambities 
 Zijn er aanvullende ambities voor de evaluatie, verantwoording en dialoog en (hoe) worden 
deze gerealiseerd? 
Wettelijke vereisten  
 Artikel 3, achtste lid, RJO.BES, jo. artikel 131 WPO BES: Het bestuur maakt jaarlijks een 
jaarverslag waarin naast de resultaten van het financieel beleid ook verantwoording wordt 
gegeven over toekomstige ontwikkelingen van het onderwijs. 
 Artikel 13 en artikel 15, vierde lid, WPO BES: Het bestuur zorgt voor de kwaliteit van het 
onderwijs op de scholen via een stelsel van kwaliteitszorg. Dat houdt onder andere in dat er 
regelmatig wordt geëvalueerd of deze doelen worden gehaald.  
 Artikel 18 en artikel 19, WPO BES: Aan de school is een (gemeenschappelijke) 
medezeggenschapsraad verbonden. Het bestuur stelt de medezeggenschapsraad ten minste 
tweemaal per jaar in de gelegenheid de algemene gang van zaken in de school met hem te 
bespreken. Verder komen zij bijeen als daarom gemotiveerd door het bestuur, de 
Onderzoekskader 2021 voorschoolse educatie en primair onderwijs – Geldig per 1 augustus 
2023
