het stelsel te stimuleren. We doorlopen een cyclus van waarnemen (monitoren), analyseren, 
agenderen en stimulerend interveniëren en zien daarmee toe op de kwaliteit van het stelsel. De 
uitkomsten van het stelseltoezicht zijn van belang voor de samenleving, het parlement en de 
regering en helpen ons om gericht en slagvaardig toezicht uit te oefenen. Informatie op 
stelselniveau laat zo zien hoe het totale onderwijsstelsel functioneert en met welke problemen 
besturen en opleidingen te maken hebben. Bij besturen en opleidingen stellen we deze problemen 
aan de orde en bespreken we hoe zij hiermee omgaan in een open gesprek. 
 
Onderzoeken naar de kwaliteit van het stelsel doen we ook in samenhang met de onderzoeken 
naar besturen en opleidingen. De informatie daaruit vormt een bron voor ‘De Staat van het 
Onderwijs’, voor afzonderlijke publicaties (bijvoorbeeld themarapporten) en voor stimulerende 
interventies. 
  
Het stelseltoezicht is gebaseerd op de taken van de inspectie zoals beschreven in de WOT. Zo ligt 
er een taak voor de inspectie in het rapporteren over de ontwikkeling van, in bijzonder van de 
kwaliteit van, het onderwijs en over de uitoefening van de taken door de instellingen, de 
samenwerkingsverbanden en de Samenwerkingsorganisatie Beroepsonderwijs Bedrijfsleven, in het 
bijzonder over de kwaliteit daarvan (artikel 3, eerste lid, sub d, WOT).  
Vanuit onze ervaring in de onderwijspraktijk zien wij hierbij het verband met een andere 
inspectietaak: het bevorderen van de ontwikkeling, in het bijzonder van de kwaliteit, van het 
onderwijs aan en het bestuur van instellingen als bedoeld in de onderwijswetten (artikel 3, eerste 
lid, sub b, WOT).  
Ook is de taakuitoefening van de inspectie erop gericht betrokkenen te informeren over de 
ontwikkeling, in het bijzonder van de kwaliteit, van het onderwijs (artikel 4, vierde lid, WOT). 
Verder is omschreven dat “de inspectie […] desgevraagd en uit eigen beweging [rapporteert] aan 
Onze Minister over de ontwikkeling, in het bijzonder van de kwaliteit, van het onderwijs en doet op 
grond daarvan voorstellen die zij in het belang van het onderwijs nodig acht” (artikel 8, eerste lid, 
WOT). 
 
Hoewel stelseltoezicht een grondslag heeft in de WOT, verschilt het van het toezicht op besturen en 
opleidingen. In het toezicht op besturen en opleidingen gaat het om toezicht op de naleving van 
onderwijswet- en regelgeving. Daarmee kunnen we besturen en opleidingen, waar nodig, met onze 
oordelen en herstelopdrachten aanzetten om het onderwijs te verbeteren. In het stelseltoezicht 
daarentegen kunnen we stelselproblemen signaleren, agenderen en op diverse manieren 
14
stimuleren , maar daarbij geven we geen opdrachten tot herstel. Het gaat hierbij immers niet om 
toezicht op naleving.  
 
In hoofdstuk 2 gaven we aan dat het stelseltoezicht raakvlakken heeft met het toezicht op 
besturen en opleidingen, vooral waar het de ambities van besturen en opleidingen raakt. 
Knelpunten op stelselniveau, zoals bijvoorbeeld blijkt uit een themaonderzoek, kunnen in dat geval 
aan de orde komen in het stimulerende toezicht op besturen en opleidingen.  
3.3 Raamwerk voor stelselkwaliteit  
Om de kwaliteit van het stelsel te monitoren, hanteren we een raamwerk. Dit raamwerk beschrijft 
de werking en de kwaliteit van het stelsel aan de hand van de kernfuncties van het onderwijs. Dit 
biedt focus voor het krijgen van zicht op de kwaliteit van de werking van het stelsel als geheel en 
op de trends en knelpunten. Het raamwerk geeft de thema’s aan voor de activiteiten die we 
ondernemen op het gebied van waarnemen, analyseren en agenderen. Om de kwaliteit van het 
                                                 
14
 Voor het beschrijven van de stimulerende taak van de inspectie wordt consequent de aanduiding ‘de 
ontwikkeling, in het bijzonder van de kwaliteit, van het onderwijs’ gehanteerd. Deze omschrijving ziet zowel op 
de ontwikkeling en de kwaliteit van het onderwijsstelsel als op het onderwijs aan afzonderlijke instellingen. De 
formulering sluit eveneens aan bij het voornemen van de regering om naast de momentopname ook de 
ontwikkeling in de kwaliteit van het onderwijs aan instellingen beter inzichtelijk te maken. Tweede Kamer 
vergaderjaar 2014-2015, 33862, nr. 12. 
Onderzoekskader 2021 middelbaar beroepsonderwijs – Versie per 1 augustus 2023 18
