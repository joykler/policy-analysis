 Artikel 1.3.6, eerste lid, WEB: De kwaliteit van het onderwijs wordt regelmatig beoordeeld. 
De beoordeling vindt ook plaats aan de hand van het oordeel van studenten en met 
betrokkenheid van onafhankelijke deskundigen en belanghebbenden. 
 Artikel 1.3.6, tweede lid, WEB: Het bestuur verantwoordt zich over de beoordeling en het 
voorgenomen beleid in het licht van de beoordeling. 
 Artikel 1.4, tweede lid, WVO 2020: Het onderwijs wordt zodanig ingericht dat de leerlingen 
een ononderbroken ontwikkelingsproces kunnen doorlopen. 
 Artikel 8 WMS: De (gemeenschappelijke) medezeggenschapsraad ((G)MR) ontvangt tijdig 
alle inlichtingen van het bestuur die redelijkerwijs nodig zijn om zijn taak te kunnen 
vervullen en ontvangt in elk geval bepaalde in de wet beschreven informatie.  
 Artikel 10 WMS: Het bestuur heeft in bepaalde gevallen voorafgaande instemming nodig van 
de (G)MR voor elk besluit in dat geval, bijvoorbeeld bij verandering van de onderwijskundige 
doelstellingen van de school. 
 Artikel 2.107b, tweede lid, WVO 2020: In de samenwerkingsovereenkomst zijn afspraken 
opgenomen over de verantwoordelijkheidsverdeling tussen school en instelling over de 
vormgeving en uitvoering van de doorlopende leerroute. 
 Artikel 11 WMS: Het bestuur moet de (G)MR vooraf in de gelegenheid stellen om te 
adviseren over besluiten bij bepaalde aangelegenheden, bijvoorbeeld bij vaststelling of 
wijziging van het lesrooster in het voortgezet onderwijs. 
 Artikel12 WMS: Het bestuur heeft voorafgaande instemming nodig van het personeelsdeel 
van de (G)MR bij besluiten bij bepaalde aangelegenheden, bijvoorbeeld bij de vaststelling of 
wijziging van de samenstelling van de formatie. 
 Artikel 14 WMS: Het bestuur heeft voorafgaande instemming nodig van het ouder- en 
leerlingdeel van de (G)MR bij bepaalde besluiten, bijvoorbeeld bij de vaststelling van de 
schoolgids. 
 Artikel 2.92 WVO 2020: De school maakt in de schoolgids duidelijk wat de doelen van het 
onderwijs zijn en welke resultaten met het onderwijsleerproces worden bereikt. Ook de 
bevindingen ten aanzien van het stelsel van kwaliteitszorg, evenals de maatregelen die naar 
aanleiding daarvan zijn getroffen, worden hierin opgenomen. Ook leerlingen worden 
betrokken bij de besluitvorming. 
 Artikel 3.42 WVO 2020: De besturen van de scholen voeren jaarlijks overleg met elkaar en 
met de gemeente over het voorkomen van segregatie, het bevorderen van integratie en het 
bestrijden van achterstanden. 
 
 
  
Onderzoekskader 2021 voortgezet onderwijs – Versie per 1 augustus 2023
