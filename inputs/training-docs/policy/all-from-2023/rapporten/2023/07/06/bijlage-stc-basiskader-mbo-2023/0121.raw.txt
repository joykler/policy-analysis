Wettelijke vereisten 
 Artikel 1.4, tweede lid, WVO 2020: Het onderwijs is afgestemd op de voortgang in de 
ontwikkeling van leerlingen en zij kunnen een ononderbroken ontwikkelingsproces doorlopen.  
 Artikel 7.1.2, tweede lid, WEB: Een beroepsopleiding is een onderwijstraject dat voor een 
student is ingericht en dat is gericht op het behalen van een kwalificatie en een of meer 
keuzedelen.  
 Artikel 7.2.7, eerste lid, jo. 7.4.8, eerste lid, WEB: Het bestuur zorgt voor een goede 
organisatie en kwaliteit van het onderwijsprogramma en zorgt ervoor dat dit 
onderwijsprogramma evenwichtig is ingedeeld, zodat de studenten de kwalificatie binnen de 
vastgestelde studieduur kunnen behalen.  
 Artikel 7.2.7, vijfde lid, WEB: Het onderwijsprogramma omvat alle onderwijsactiviteiten 
gericht op het bereiken van de onderwijs- en vormingsdoelen van de opleiding. De student 
neemt deel aan het onderwijsprogramma onder verantwoordelijkheid en toezicht van het 
bestuur. Dit onderwijsprogramma bestaat uitsluitend uit begeleide onderwijsuren en 
beroepspraktijk. 
 Artikel 7.4.8, eerste lid, WEB: Het bestuur zorgt voor een goede organisatie en kwaliteit van 
het onderwijsprogramma en de examinering. 
 Artikel 4.1a.1, eerste lid, WEB en artikel 7.8, eerste lid, WVO 2020: De docent draagt 
verantwoordelijkheid voor het vakinhoudelijke, vakdidactische en pedagogische proces in de 
instelling. 
 Artikel 2.109a, tweede en derde lid, artikel 2.107a, WVO 2020 en artikel 8a.5a.2, derde lid, 
WEB: Als een doorlopende leerroute wordt aangeboden, moet die uiteindelijk leiden tot een 
diploma waarbij de in de wet opgesomde onderdelen tot één onderwijsprogramma worden 
geïntegreerd.  
 Artikel 2.2, eerste lid, WVO 2020: Het onderwijs bevordert actief burgerschap en sociale 
cohesie (kennis van en respect voor basiswaarden en de ontwikkeling van sociale en 
maatschappelijke competenties).  
 Artikel 2.89 en 2.90 WVO 2020: De school heeft haar beleid over het pedagogisch-didactisch 
handelen in het schoolplan geformuleerd. 
OP4. Onderwijstijd 
De leerlingen krijgen voldoende tijd om zich het aanbod eigen te maken, zowel op de school of 
instelling als in de praktijk. 
Basiskwaliteit 
De leerroute biedt een programma aan dat voldoet aan de wettelijk verplichte onderwijstijd.  
 
Voor de leerroute is vastgesteld welke activiteiten onder de onderwijstijd vallen, met 
instemming van de medezeggenschaps- en de studentenraad. Binnen de leerroute zijn de 
onderwijsactiviteiten weloverwogen gepland over het schooljaar en deze worden uitgevoerd 
onder verantwoordelijkheid van een bevoegd onderwijsteam. 
 
In de leerroute is de tijd zo verdeeld over theorie en praktijkvorming dat leerlingen in staat zijn 
het verplichte onderwijsprogramma tot zich te nemen. Er is in de leerroute  beleid om 
ongeoorloofd verzuim en voortijdig schoolverlaten van leerlingen tegen te gaan, zodat ook op 
leerlingniveau gestreefd wordt om de onderwijstijd te behalen. 
Aanvullende ambities 
 Zijn er aanvullende ambities voor de onderwijstijd en (hoe) worden deze gerealiseerd? 
 Wettelijke vereisten 
 Artikel 2.107h, eerste lid, WVO 2020 en artikel 8.5a.11, eerste lid, WEB: Er is een wettelijk 
vastgestelde onderwijstijd voor de onderwijstijd van de doorlopende leerroute vmbo-mbo 
(beroepsopleidende leerweg (BOL). 
 Artikel 2.107h, tweede lid, WVO 2020 en artikel 8.5a.11, tweede lid, WEB: Het bestuur van 
de instelling en het bestuur van de school kunnen gezamenlijk een onderwijsprogramma 
(BOL) verzorgen dat minder uren omvat, mits de opleiding aantoonbaar van voldoende 
Onderzoekskader 2021 middelbaar beroepsonderwijs – Versie per 1 augustus 2023
