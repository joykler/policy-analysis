Bijlage 1 Waarderingskader besturen 
samenwerkingsverbanden passend onderwijs 
 
In deze bijlage is het waarderingskader voor het toezicht op besturen van 
samenwerkingsverbanden passend onderwijs opgenomen. De toelichting hierop is te vinden in 
paragraaf 9.2. 
 
KWALITEITSGEBIED REALISATIE PASSEND ONDERWIJS (RPO)  
RPO1. Dekkend netwerk van voorzieningen 
Het samenwerkingsverband heeft voor alle leerlingen in het samenwerkingsverband die extra 
ondersteuning nodig hebben een passende onderwijsplek beschikbaar. 
Basiskwaliteit 
Het samenwerkingsverband voert de aan hem opgedragen taken uit en realiseert een 
samenhangend geheel van ondersteuningsvoorzieningen binnen en tussen de scholen, zodanig 
dat alle leerlingen die extra ondersteuning behoeven een zo passend mogelijke plaats in het 
onderwijs krijgen. Het samenwerkingsverband doet al het mogelijke om passende 
ondersteuningsvoorzieningen te organiseren voor leerlingen die extra ondersteuning nodig 
hebben en benut hiervoor de mogelijkheden die de wet biedt. Het samenwerkingsverband kan 
hiervoor onder andere gebruikmaken van de mogelijkheid om een orthopedagogisch-didactisch 
centrum (opdc) in te richten. 
Aanvullende ambities  
 Zijn er aanvullende ambities voor het dekkend netwerk van voorzieningen en (hoe) 
worden deze gerealiseerd? 
Wettelijke vereisten 
 Artikel 18a, tweede lid, WPO / artikel 2.47, tweede lid, WVO 2020: Het 
samenwerkingsverband stelt zich ten doel een samenhangend geheel van 
ondersteuningsvoorzieningen binnen en tussen de scholen te realiseren en wel zodanig dat 
leerlingen een ononderbroken ontwikkelingsproces kunnen doormaken en leerlingen die 
extra ondersteuning behoeven een zo passend mogelijke plaats krijgen. 
 Artikel 18a, zesde lid, WPO / artikel 2.47, zevende lid, WVO 2020: Het 
samenwerkingsverband heeft onder andere de taak om middelen en voorzieningen te 
verdelen over en toe te wijzen aan de scholen ten behoeve van het dekkend netwerk. 
 Artikel 18a, lid 10a, WPO / artikel 2.47, twaalfde lid, WVO 2020: Het 
samenwerkingsverband kan met het oog op het dekkend netwerk een opdc inrichten. Hier 
zijn voorwaarden aan verbonden (artikel 3.4 Inrichtingsbesluit WPO / artikel 2.50 
Uitvoeringsbesluit WVO 2020). 
RPO2. Regionale samenwerking 
Het samenwerkingsverband werkt samen in de regio en zorgt voor een doorgaande leerlijn en 
realiseert een aansluiting tussen het onderwijs en de jeugdhulp in de regio. 
Basiskwaliteit 
Het samenwerkingsverband en de gemeente(n) hebben een gezamenlijke taak in het 
afstemmen van het jeugdbeleid. Het samenwerkingsverband werkt hiervoor samen met de 
37
gemeente(n) en ketenpartners om de ondersteuning af te stemmen op de jeugdhulp die door 
de gemeente wordt gerealiseerd. Dit heeft als doel dat alle leerlingen die extra ondersteuning 
nodig hebben een zo passend mogelijke plaats in het onderwijs krijgen en er geen leerlingen 
thuiszitten. 
                                                 
 
37
 Jeugdhulp en eventuele andere domeinen uit artikel 2.2 van de Jeugdwet zoals beschreven in het jeugdplan 
van de gemeente. 
Onderzoekskader 2021 voortgezet onderwijs – Versie per 1 augustus 2023
