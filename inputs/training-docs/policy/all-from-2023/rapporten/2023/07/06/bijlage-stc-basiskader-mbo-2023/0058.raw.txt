Jaarlijks rapporteren we over het onderwijsstelsel als geheel in ‘De Staat van het Onderwijs’. Dit 
rapport publiceren we elk voorjaar. Hierin beschrijven we hoe het staat met de realisatie van de 
kernfuncties van het onderwijsstelsel. Ook geven we een beeld van de kwaliteit van de besturen en 
instellingen, de positieve ontwikkelingen en de mogelijke zorgen. Voor ‘De Staat van het Onderwijs’ 
gebruiken we onder andere de onderzoeksgegevens uit onze vierjaarlijkse onderzoeken, 
themaonderzoeken en gegevens uit (internationaal) wetenschappelijk onderzoek. Zo geven we een 
actueel beeld van de prestaties van het stelsel als geheel (zie hoofdstuk 7). 
 
Jaarlijks rapporteren we ook over de financiële toestand van de instellingen en het onderwijsstelsel. 
Wij baseren ons daarbij op financiële gegevens van de instellingen zelf en verder op 
toezichtactiviteiten en onderzoeken die wij uitvoeren rond het financieel beheer van instellingen. 
Daarbij geven we aan wat goed gaat en wijzen we op risico’s. 
 
Themarapporten 
We rapporteren op diverse manieren over onze themaonderzoeken. Zo rapporteren we hierover in 
‘De Staat van het Onderwijs’. Vaak brengen we daarnaast een apart themarapport uit. 
8.3.2 Bestuursniveau 
Over onderzoeken op bestuursniveau rapporteren we in het rapport van het vierjaarlijks 
onderzoek. Dit rapport is gericht aan het bestuur en geeft een totaalbeeld van de bevindingen en 
oordelen op bestuursniveau en van de onderzoeksactiviteiten die in dit kader op opleidingen 
plaatsvonden. We rapporteren in dit rapport kort over verificatie-activiteiten en – wanneer 
uitgevoerd – kwaliteitsonderzoeken naar risico’s en/of onderzoeken naar de waardering Goed en/of 
onderzoeken naar financiële risico’s. Bij verificatie-activiteiten op opleidingsniveau geven we geen 
oordelen of waarderingen. De rapportage hierover is daarom beknopt.  
 
In het rapport maken we onderscheid tussen enerzijds de beoordeling van de naleving van de 
deugdelijkheidseisen (voldoen het bestuur en zijn opleidingen aan de basiskwaliteit?) en anderzijds 
onze waardering van de ambities. Tot slot worden in beginsel in het rapport eventuele 
herstelopdrachten en  
-onderzoeken vastgelegd die betrekking hebben op het herstel van niet-naleving van de 
deugdelijkheidseisen. Dan leggen we ook de termijnen vast waarbinnen de tekortkoming(en) 
moet(en) zijn hersteld (zie paragraaf 7.5). 
 
De oordelen op bestuursniveau presenteren we samen met het betreffende onderzoeksrapport op 
onze website. Het doel hiervan is om belanghebbenden over de resultaten van het toezicht te 
informeren. Als daarna uit herstelonderzoek blijkt dat een bestuur de aangetroffen tekortkomingen 
heeft hersteld, dan wordt dit nieuwe oordeel ook zichtbaar gemaakt op de website.  
 
Specifieke onderzoeken 
Als uit eerder onderzoek blijkt dat een bestuur niet in staat is noodzakelijke verbetermaatregelen 
te treffen of als uit signalen problemen naar voren komen die direct om onderzoek naar een 
specifiek knelpunt vragen, voert de inspectie een specifiek onderzoek uit. Deze onderzoeken 
worden uitgevoerd in het kader van artikel 15 van de Wet op het onderwijstoezicht (WOT). Over de 
bevindingen en conclusies wordt een rapport gemaakt dat in beginsel op de website van de 
inspectie openbaar wordt gemaakt. 
 
Onderzoeken naar financieel beheer 
We rapporteren apart op bestuursniveau over de onderzoeken die buiten een vierjaarlijks 
onderzoek vallen en uitgevoerd worden bij financiële risico’s.  
8.3.3 Opleidingsniveau 
We rapporteren over onze bevindingen uit onderzoeken op opleidingen vaak als onderdeel van 
andere rapportages over besturen of het stelsel. In themaonderzoeken presenteren we een 
algemeen beeld, waardoor bevindingen van een individuele opleiding niet herkenbaar zijn in het 
Onderzoekskader 2021 middelbaar beroepsonderwijs – Versie per 1 augustus 2023 58
