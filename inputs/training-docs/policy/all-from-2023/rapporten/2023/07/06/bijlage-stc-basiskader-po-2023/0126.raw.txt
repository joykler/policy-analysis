beschrijving van de voorzieningen die zijn getroffen voor leerlingen die extra ondersteuning 
behoeven. 
 Artikel 25, eerste lid sub c, WPO BES: De interne toezichthouder ziet erop toe dat het 
bestuur de middelen rechtmatig verwerft en doelmatig en rechtmatig besteedt en 
aanwendt. 
 Artikel 31, achtste lid, WPO BES: Het bestuur stelt jaarlijks het beleid vast met betrekking 
tot de formatie van de verschillende categorieën personeel van de scholen. 
 Artikel 33 WPO BES: Het bestuur stelt een managementstatuut vast waaruit de 
verantwoordelijkheidsverdeling in de aansturing van de school blijkt. 
 Artikel 99 en artikel 129 WPO BES [jo. AMvB], en artikel 19, Besluit bekostiging WPO BES 
2022: Het bestuur moet de rijksbekostiging rechtmatig aanwenden en moet evident 
ondoelmatige aanwending van beschikbare (financiële) middelen voorkomen. 
 Artikel 125, eerste lid, WPO BES en artikel 3, achtste lid, RJO BES en artikel 2, Besluit 
informatievoorziening WPO BES: Het bestuur maakt jaarlijks een jaarverslag waarin de 
resultaten van het financieel beleid staan. 
 RJO BES, jo. artikel 125, WPO BES: De wijze waarop door het bestuur verslag wordt gedaan 
van het financieel beheer gebeurt overeenkomstig de daarvoor in de RJO BES gestelde 
regels. 
BKA2. Uitvoering en kwaliteitscultuur 
Het bestuur realiseert samen met de scholen de doelen voor kwaliteit, bevordert een 
kwaliteitscultuur, zorgt voor randvoorwaarden en stuurt, waar nodig, tussentijds bij. 
Basiskwaliteit 
Het bestuur geeft als onderdeel van zijn stelsel van kwaliteitszorg met de scholen uitvoering 
aan de visie en de doelen voor onderwijskwaliteit. Aan de transparante, integere 
kwaliteitscultuur is zichtbaar dat deze bijdraagt aan de gestelde doelen. 
 
Het bestuur bevordert een op samenwerken, leren en verbeteren gerichte kwaliteitscultuur, 
zodat de doelen en ambities gerealiseerd kunnen worden. Het bestuur zorgt ervoor dat het 
onderwijskundig leiderschap op alle niveaus herkenbaar verankerd is in de organisatie. Ook 
bevordert het bestuur dat de schoolleiding en teams gezamenlijk werken aan hun 
professionaliteit in relatie tot de bekwaamheidseisen en aan een verbetercultuur.  
 
Binnen de kwaliteitscultuur geeft het bestuur uitvoering aan kwaliteitszorg gericht op de 
kwaliteit van het onderwijs, onder meer op het gebied van de basisvaardigheden taal, rekenen 
en burgerschap, de afspraken uit het ondersteuningsplan van het samenwerkingsverband 
passend onderwijs en de naleving van wettelijke voorschriften. Het bestuur bewaakt en 
bevordert dat de uitvoering in overeenstemming is met het beleid, zodat de doelen worden 
bereikt. Het bestuur houdt zicht op de uitvoering van het beleid en op de nagestreefde 
verbeteringen en stuurt daarop, zo nodig, tussentijds bij.  
 
De beschikbare (financiële) middelen dragen bij aan de realisatie van de door het bestuur 
gestelde doelen en worden doelmatig en rechtmatig aangewend. Als onderdeel van zijn taak 
ziet de interne toezichthouder daarop toe. Het bestuur voorkomt evident ondoelmatige 
aanwending van beschikbare (financiële) middelen. Daarnaast stuurt het bestuur op effectief 
financieel beheer, zodat de continuïteit van het onderwijs gewaarborgd is en bekostiging 
rechtmatig verkregen wordt. 
 
Het interne toezicht geeft voorts onafhankelijk en deugdelijk invulling aan zijn taak en wordt 
daarin gefaciliteerd door het uitvoerend deel van het bestuur. Het bestuur zorgt voor goed 
functionerende medezeggenschap en opereert volgens een code Goed Bestuur of legt in het 
Onderzoekskader 2021 voorschoolse educatie en primair onderwijs – Geldig per 1 augustus 
2023
