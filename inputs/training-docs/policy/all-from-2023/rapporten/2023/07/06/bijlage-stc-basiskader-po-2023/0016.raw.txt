3 Stelseltoezicht  
3.1 Inleiding 
Toezicht op de kwaliteit van het onderwijs richt zich ook op de context waarbinnen besturen en hun 
scholen hun werk doen: we spreken dan over het onderwijsstelsel als geheel. Voor de werking en 
de kwaliteit van het stelsel beschouwen we onderdelen ervan en de verbanden daartussen. We 
geven daarmee invulling aan de reflectieve functie van het toezicht: vanwege onze wettelijke taak 
op stelselniveau, reflecteren we op de kwaliteit van het stelsel. Uitkomsten daarvan gebruiken we 
voor stimulerende interventies op stelsel-, bestuurs- en schoolniveau. In dit hoofdstuk geven we in 
12
een raamwerk weer wat we verstaan onder stelselkwaliteit. Dit raamwerk is opgebouwd aan de 
hand van de kernfuncties van het onderwijs. 
 
In paragraaf 3.2 definiëren we eerst wat we verstaan onder stelselkwaliteit en stelseltoezicht. We 
geven aan welke wettelijke taken daarbij van belang zijn. Paragraaf 3.3 bevat het raamwerk voor 
stelselkwaliteit.  
3.2 Stelselkwaliteit en stelseltoezicht 
3.2.1 Een stelsel van onderwijsvoorzieningen  
In Nederland zorgt de overheid voor de inrichting en het functioneren van een stelsel van 
onderwijsvoorzieningen. We willen als samenleving dat leerlingen kennis en vaardigheden opdoen 
die bij hun mogelijkheden en talenten passen, zodat zij kunnen bijdragen aan de samenleving en 
de arbeidsmarkt. Goed onderwijs is essentieel om ervoor te zorgen dat alle kernfuncties van het 
onderwijs gerealiseerd worden. Dit is nodig voor een pluriforme samenleving. Onderdeel van goed 
onderwijs is dat álle leerlingen zich maximaal kunnen ontwikkelen en gelijke kansen hebben. Het 
gaat erom dat ons onderwijsstelsel goed werkt en er voor alle leerlingen en studenten in slaagt de 
kernfuncties van het onderwijs te realiseren: kwalificatie, socialisatie en allocatie, waaronder 
selectie en gelijke kansen. 
 
Binnen het stelsel van onderwijsvoorzieningen is er sprake van wederzijdse afhankelijkheid: 
onderwijssectoren zijn nauw met elkaar en met andere voorzieningen in de samenleving verweven. 
Belangrijke maatschappelijke problemen raken onderwijsinstellingen en ook knelpunten op 
instellingsniveau en vragen om een breder stelselperspectief.  
 
Om de werking van het stelsel te kunnen duiden, beschrijven we de kwaliteit van het onderwijs als 
geheel aan de hand van de kernfuncties van het onderwijs (paragraaf 3.3). Zowel stelselkwaliteit 
als stelseltoezicht vindt een basis in de stelselverantwoordelijkheid van de overheid (artikel 23, 
Grondwet en artikel 3, eerste lid, sub d, 4, vierde lid, en artikel 8, eerste lid, WOT). Hierbij gaat 
het om een stimulerende rol en de reflectieve functie van het toezicht. 
 
We omschrijven stelselkwaliteit als de mate waarin het stelsel van besturen, scholen en andere 
actoren erin slaagt de kernfuncties van het onderwijs (kwalificatie, socialisatie en allocatie 
waaronder selectie en gelijke kansen) met succes én in evenwicht te realiseren. Deze kernfuncties 
nemen we in ons toezicht als uitgangspunt voor de omschrijving van de kwaliteit van het 
onderwijsstelsel. 
                                                 
12
 Omdat de wettelijke bepalingen die een relatie hebben met stelseltoezicht een ander karakter hebben dan 
voor het bestuurs- en schoolniveau, spreken we voor stelseltoezicht over een raamwerk met de beschrijving 
van stelselkwaliteit in plaats van waarderingskader. Wel bevat deze net als op de andere niveaus een 
omschrijving van de nagestreefde kwaliteit. 
 
Onderzoekskader 2021 voorschoolse educatie en primair onderwijs – Geldig per 1 augustus 
2023   
  
 16
