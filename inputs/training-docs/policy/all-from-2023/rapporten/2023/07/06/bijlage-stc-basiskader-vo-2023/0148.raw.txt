 Artikel 1.2.1, tweede lid, WEB: Het beroepsonderwijs bevordert de algemene vorming en de 
persoonlijke ontplooiing van de studenten en draagt bij tot het maatschappelijk 
functioneren. 
 Artikel 1.3.5, sub c, jo. artikel 6.1.3a, eerste lid, sub c, jo., WEB: Kennis van de (regionale) 
arbeidsmarkt is noodzakelijk om aspirant-studenten over het arbeidsmarktperspectief van 
de opleiding te kunnen informeren en loopbaanoriëntatie en -begeleiding te kunnen bieden. 
 Artikel 3, eerste lid, tweede lid, aanhef en onderdeel c (loopbaan), vierde lid en bijlage I, 
Examen- en kwalificatiebesluit WEB: Loopbaan  is een generiek examenonderdeel. Wat 
betreft loopbaan  stelt het bevoegd gezag de eisen vast waaraan de student moet voldoen 
met inachtneming van het kwalificatiedossier. 
 Artikel 7.1.2, tweede lid, WEB: Een beroepsopleiding is een onderwijstraject dat voor een 
student is ingericht overeenkomstig de eisen van hoofdstuk 7, titel 2, en dat is gericht op 
het behalen van een kwalificatie in het beroepsonderwijs alsmede een of meer daarbij 
behorende keuzedelen, ten bewijze waarvan een diploma wordt uitgereikt.  
 Artikel 7.2.6, tweede lid, WEB: Als er voor een beroepsopleiding wettelijke beroepsvereisten 
zijn vastgesteld, worden studenten in de gelegenheid gesteld om hieraan te voldoen.  
 Artikel 7.2.7, vijfde lid, WEB: Het onderwijsprogramma omvat alle onderwijsactiviteiten 
gericht op het bereiken van de onderwijs- en vormingsdoelen van de opleiding, waaraan 
door de student wordt deelgenomen onder verantwoordelijkheid en toezicht van het bestuur 
en bestaat uitsluitend uit voldoende begeleide onderwijsuren en beroepspraktijkvorming. 
(derde leerweg uitgezonderd) 
 Artikel 7.2.7, eerste lid, WEB: Beroepsopleidingen zijn zodanig ingericht dat studenten de 
kwalificatie en daarbij behorende keuzedelen binnen de vastgestelde studieduur kunnen 
bereiken en dat het onderwijsprogramma evenwichtig is ingedeeld, alsmede voldoende 
begeleide onderwijsuren en uren beroepspraktijkvorming omvat.  
 Artikel 7.2.8, eerste lid, WEB: Van elke beroepsopleiding maakt onderricht in de praktijk van 
het beroep deel uit.  
 Artikel 7.4.8, eerste lid, WEB: Het bestuur zorgt voor een goede organisatie en kwaliteit van 
het onderwijsprogramma en de examinering.  
 Artikel 7.4.8, tweede lid, jo. artikel 8.5a.9, eerste lid, WEB: Studenten worden volledig en 
tijdig geïnformeerd over het onderwijsprogramma, de examens en het 
ondersteuningsaanbod voor studenten met een handicap of chronische ziekte en studenten 
die extra ondersteuning behoeven. 
 Artikel 7.4.8, lid 2a, WEB: De onderwijs- en examenregeling omvat in elk geval de bij wet 
bepaalde onderdelen.  
 Artikel 8.5a.8, eerste lid, sub a en b, WEB: Het bestuur van de instelling is verantwoordelijk 
voor de uitvoering van de delen van het onderwijsprogramma die behoren tot de 
beroepsopleiding, waaronder ook de beroepspraktijkvorming en de examinering. 
 Artikel 8.5a.10, eerste lid, WEB: De studieduur van een doorlopende leerroute vmbo-mbo 
bedraagt vanaf het derde (school)jaar, afhankelijk van het niveau van de opleiding, 
minimaal twee jaar en maximaal zes jaar. 
 Artikel 2.4 tot en met 2.9 WVO 2020De school bereidt de leerlingen voor op het  
vervolgonderwijs.  
 Artikel 2.107d, tweede lid, WVO 2020 en artikel 8.5a.9, eerste lid, WEB: Het bestuur van de 
school en het bestuur van de instelling voor beroepsonderwijs beschrijven voor de gehele 
doorlopende leerroute vmbo-mbo het onderwijsprogramma en de examinering per leerjaar. 
Daarbij wordt vermeld welke delen van het onderwijsprogramma en van het examen (a) 
voortgezet onderwijs betreffen en welk deel daarbinnen vakoverstijgend is; (b)  
beroepsonderwijs betreffen; (c) een combinatie van voortgezet onderwijs en  
beroepsonderwijs betreffen en welk deel daarbinnen voortgezet onderwijs onderscheidenlijk 
beroepsonderwijs betreft. 
 Artikel 2.107f, eerste lid, sub a en b, WVO 2020: Het bestuur van de school draagt zorgt 
voor het onderwijsprogramma en de examinering van die onderdelen van de doorlopende 
leerroute die tot het voortgezet onderwijs behoren. 
 Bijlage 3 Regeling examenprogramma’s VO: De kandidaat is in staat zijn eigen 
loopbaanontwikkeling vorm te geven. Hij doet dat met een oriëntatie op een toekomstige 
Onderzoekskader 2021 voortgezet onderwijs – Versie per 1 augustus 2023
