 Artikel 2.91 WVO 2020: De school moet door haar stelsel van kwaliteitszorg zorg dragen 
voor de ononderbroken ontwikkeling van leerlingen en de afstemming van het onderwijs op 
de voortgang in de ontwikkeling van leerlingen. Ook moet worden vastgesteld waar 
verbetermaatregelen nodig zijn.  
 Artikel 7.6 WVO 2020: Het bestuur stelt een managementstatuut vast waaruit de 
verantwoordelijkheidsverdeling in de aansturing van de school blijkt. 
SKA2. Uitvoering en kwaliteitscultuur 
De school realiseert de doelen voor goed onderwijs, bevordert een kwaliteitscultuur, zorgt voor 
randvoorwaarden en stuurt, waar nodig, tussentijds bij.  
Basiskwaliteit 
De school realiseert de doelen voor goed onderwijs, die voortkomen uit haar visie en ambities. 
De schoolleiding zorgt daartoe voor een professionele en veilige leer- en verbetercultuur in de 
school. Binnen deze kwaliteitscultuur geven schoolleiding en het (bevoegd) onderwijspersoneel 
samen uitvoering aan het stelsel van kwaliteitszorg, zodat de school als geheel gericht werkt aan 
het bereiken van de onderwijskundige doelen. Waar nodig stuurt de schoolleiding tussentijds bij. 
 
De schoolleiding zorgt ervoor dat de deskundigheidsbevordering van het personeel binnen de 
gestelde doelen gestalte krijgt. Leraren(teams) oefenen daarbij de eigen verantwoordelijkheid bij 
het inrichten van hun onderwijs uit. 
 
De schoolleiding toont in haar sturing onderwijskundig leiderschap en zorgt voor een gerichte 
inzet van middelen om gestelde doelen te realiseren, onder meer op het gebied van de 
basisvaardigheden taal, rekenen en burgerschap. De school geeft uitvoering aan het 
schoolondersteuningsprofiel. Zij werkt samen met andere scholen, het samenwerkingsverband 
en andere organisaties, zodat geen leerling tussen wal en schip valt. 
Aanvullende ambities 
 Zijn er aanvullende ambities voor de sturing op uitvoering en kwaliteitscultuur en (hoe) 
worden deze gerealiseerd?  
Wettelijke vereisten 
 Artikel 2.47 en artikel 2.41 WVO 2020: Voor leerlingen met extra ondersteuning werkt de 
school samen met het samenwerkingsverband passend onderwijs en partners in de zorg. 
 Artikel 2.41, tweede lid, WVO 2020: Het bestuur stelt ten minste eenmaal in de vier jaar het 
schoolondersteuningsprofiel vast. 
 Artikel 2.87 WVO 2020: Het bestuur moet zorgen voor de kwaliteit van het onderwijs op een 
school. Onder ‘zorg dragen voor’ wordt in elk geval verstaan: het naleven van de wet en het 
uitvoeren van het stelsel van kwaliteitszorg. Dat houdt onder andere in dat het bestuur en de 
scholen zicht hebben op de kwaliteit van het onderwijs. Daarbij moet het functioneren van 
de kwaliteitscyclus centraal staan. 
 Artikel 2.90 WVO 2020: Het schoolplan bevat een beschrijving van het personeelsbeleid. Dit 
personeelsbeleid gaat in elk geval over hoe wordt voldaan aan de eisen van bevoegdheid en 
onderhoud van bekwaamheid, de bijdrage van het personeel aan het onderwijskundig beleid, 
het pedagogisch-didactisch handelen, de evenredige vertegenwoordiging van vrouwen in de 
schoolleiding, bedoeld in artikel 32d, en de wijze waarop rekening wordt gehouden met de 
inbreng van leerlingen op het beleid. 
 Artikel 7.8, eerste tot en met derde lid, WVO 2020: De school dient leraren een zelfstandige 
verantwoordelijkheid te geven bij de beoordeling van de onderwijsprestaties van leerlingen 
en voldoende zeggenschap waar het gaat om het vakinhoudelijke, vakdidactische en 
pedagogische proces in de school. De afspraken hierover worden vastgelegd in een 
professioneel statuut. 
 Artikel 7.14 tot en met artikel 7.22 WVO 2020: Daar waar nog niet bevoegd wordt 
lesgegeven, moet het bestuur afspraken maken die ertoe leiden dat de leraar de juiste 
bevoegdheid behaalt. 
Onderzoekskader 2021 voortgezet onderwijs – Versie per 1 augustus 2023
