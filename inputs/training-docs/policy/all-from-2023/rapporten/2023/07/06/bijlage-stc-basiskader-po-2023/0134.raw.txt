 Artikel 6 WPO BES: Het bestuur meldt en overlegt onverwijld bij een (redelijk vermoeden 
van een) zedenmisdrijf en doet daar zo nodig aangifte van. Het bestuur treedt hierbij 
onverwijld in contact met de vertrouwensinspecteur. 
 Artikel 6a, eerste lid, sub a, WPO BES: Het bestuur heeft beleid ten aanzien van de 
veiligheid van leerlingen en voert dat ook uit. 
 Artikel 6a, eerste lid, sub b, WPO BES: Het bestuur monitort de veiligheid van leerlingen 
met een instrument dat een representatief en actueel beeld geeft. 
 Artikel 6a, eerste lid, sub c, WPO BES: Het bestuur heeft de volgende taken belegd bij een 
persoon: 
- coördinatie van het beleid in het kader van het tegengaan van pesten op school; 
- fungeren als aanspreekpunt in het kader van pesten. 
 Artikel 6a, tweede lid, WPO BES: Onder veiligheid wordt de sociale, psychische en fysieke 
veiligheid van leerlingen verstaan. 
 Artikel 10, derde lid, WPO BES: Het onderwijs richt zich op het bijbrengen van respect voor 
en kennis van de basiswaarden van de democratische rechtsstaat. Dat omvat onder meer 
dat de school actie onderneemt als er onvoldoende sprake is van een cultuur die in 
overeenstemming is met basiswaarden. 
VS2. Schoolklimaat 
De school heeft een schoolklimaat dat bijdraagt aan het ontwikkelen van sociale en 
maatschappelijke competenties. 
Basiskwaliteit 
De school bereidt de leerlingen voor op het leven in de maatschappij. Zij creëert daarvoor een 
oefenplaats die leerlingen ondersteunt bij het ontwikkelen van sociale en maatschappelijke 
competenties. In de school doen leerlingen ervaring op met de omgang met de basiswaarden 
van de democratische rechtsstaat en de pluriforme samenleving. Het bestuur ziet erop toe dat 
de school zorg draagt voor een schoolklimaat dat in overeenstemming is met de basiswaarden 
van de democratische rechtsstaat en bijdraagt aan de bevordering daarvan. 
Het personeel van de school is in zijn gedrag een voorbeeld voor de leerlingen: personeelsleden 
leven de basiswaarden zichtbaar na. 
 
De school stemt aanpak en aanbod af op de leerlingenpopulatie van de school en de leefwereld 
van de leerlingen. Ook signaleert en corrigeert de school uitingen van leerlingen die met de 
basiswaarden in strijd zijn. 
Aanvullende ambities 
 Zijn er aanvullende ambities voor het schoolklimaat en (hoe) worden deze gerealiseerd? 
Wettelijke vereisten  
 Artikel 10, derde lid, WPO BES: Het onderwijs bevordert actief burgerschap en sociale 
cohesie op doelgerichte en samenhangende wijze, richt zich onder andere op het bijbrengen 
van respect voor en kennis van de basiswaarden en het ontwikkelen van sociale en 
maatschappelijke competenties. 
 Artikel 10, lid 3a, WPO BES: Het bestuur draagt zorg voor een schoolcultuur die in 
overeenstemming is met de basiswaarden van de democratische rechtsstaat en creëert een 
omgeving waarin leerlingen worden gestimuleerd actief te oefenen met de omgang met 
deze waarden. 
 
KWALITEITSGEBIED ONDERWIJSRESULTATEN (OR) 
OR1. Resultaten 
De school behaalt met haar leerlingen leerresultaten die ten minste in overeenstemming zijn 
met de gestelde streefniveaus. 
Onderzoekskader 2021 voorschoolse educatie en primair onderwijs – Geldig per 1 augustus 
2023
