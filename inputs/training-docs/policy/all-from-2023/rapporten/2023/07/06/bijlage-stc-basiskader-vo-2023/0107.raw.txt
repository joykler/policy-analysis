 Artikel 14, vierde lid, WMS: De medezeggenschapsraad (het ouder-/leerlingendeel) moet 
vooraf instemmen met:  
- welke soorten onderwijsactiviteiten binnen de onderwijstijd vallen; 
- wat het beleid is voor lesuitval; 
- op welke dagen de school geen onderwijs verzorgt. 
 Artikel 2.92, tweede lid, sub k, WVO 2020: De school heeft haar verzuimbeleid opgenomen 
in de schoolgids. 
 Artikel 7.8 tot en met artikel 7.13a WVO 2020 Bij onderwijstijd moet het gaan om 
(onderwijs)activiteiten die worden verzorgd onder verantwoordelijkheid van diegenen die 
op grond van deze artikelen onderwijs mogen verzorgen.  
OP6. Afsluiting  
De afsluiting van het onderwijs verloopt zorgvuldig.  
Basiskwaliteit 
De eoa zorgt ervoor dat alle leerlingen goed worden voorbereid op de overgang naar het 
reguliere voortgezet onderwijs of het vervolgonderwijs. 
 
Alle leerlingen krijgen een passende plek in het vervolgonderwijs. De eoa hanteert hierbij een 
zorgvuldige procedure, waaruit blijkt dat zij ernaar streeft leerlingen gelijke kansen en een 
ononderbroken ontwikkeling te bieden. 
Aanvullende ambities 
 Zijn er aanvullende ambities voor de afsluiting en (hoe) worden deze gerealiseerd? 
Wettelijke vereisten 
 Artikel 2.34 WVO 2020: De school werkt herkenbaar en gestructureerd aan de bestrijding 
van achterstanden.  
 Artikel 2.4 tot en met artikel 2.9 WVO 2020 De school bereidt de leerlingen voor op het 
vervolgonderwijs. 
 
KWALITEITSGEBIED VEILIGHEID EN SCHOOLKLIMAAT (VS) 
VS1. Veiligheid 
De school zorgt voor een veilige omgeving voor leerlingen.  
Basiskwaliteit 
De school zorgt voor de sociale, fysieke en psychische veiligheid van de leerlingen op school 
gedurende de schooldag. Een school is veilig als de sociale, fysieke en psychische veiligheid van 
leerlingen niet door handelingen van anderen wordt aangetast. Dit blijkt onder andere uit de 
beleving van de veiligheid en het welbevinden van de leerlingen op school. De school monitort 
dit ten minste jaarlijks met een gestandaardiseerd instrument.  
 
De school heeft een veiligheidsbeleid beschreven dat bestaat uit een samenhangende set van 
maatregelen. Het beleid is gericht op het voorkomen, afhandelen, registreren en evalueren van 
incidenten, en de school voert dat beleid ook uit. Als de uitkomsten van de monitoring daartoe 
aanleiding geven, treft de school maatregelen om de situatie te verbeteren. De school voorkomt, 
zoveel als mogelijk, (digitaal) pesten, agressie en geweld in elke vorm en treedt zo nodig snel en 
adequaat op. Dat geldt ook bij uitingen die strijdig zijn met basiswaarden van de democratische 
rechtsstaat, zoals discriminatie en onverdraagzaamheid. De school heeft een persoon aangesteld 
die voor ouders en leerlingen het aanspreekpunt is in geval van pesten en die het beleid tegen 
pesten coördineert.  
 
De school hanteert de meldcode Huiselijk geweld en kindermishandeling. Daarnaast komt de 
school de verplichtingen na rond het melden, overleggen en aangifte doen van zedenmisdrijven. 
Onderzoekskader 2021 voortgezet onderwijs – Versie per 1 augustus 2023 
107
