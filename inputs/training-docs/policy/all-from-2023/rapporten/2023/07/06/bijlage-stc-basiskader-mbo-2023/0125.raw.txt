 Artikel 3.39 WVO 2020: Het bestuur meldt en overlegt onverwijld bij een (redelijk 
vermoeden van een) zedenmisdrijf en doet daar zo nodig aangifte van. Het bestuur treedt 
hierbij onverwijld in contact met de vertrouwensinspecteur. 
 Artikel 3.41 WVO 2020: Het bestuur stelt voor het personeel een meldcode vast die aangeeft 
hoe met signalen van huiselijk geweld of kindermishandeling wordt omgegaan. Daarnaast 
moet het bestuur de kennis en het gebruik van de meldcode bevorderen. 
 Artikel 3.40, eerste lid, sub a, WVO 2020: Het bestuur heeft beleid ten aanzien van de 
veiligheid van leerlingen en voert dat ook uit. 
 Artikel 3.40, eerste lid, sub b, WVO 2020: Het bestuur monitort de veiligheid van leerlingen 
met een instrument dat een representatief en actueel beeld geeft. 
 Artikel 3.40, eerste lid, sub c, WVO 2020: Het bestuur heeft de volgende taken belegd bij 
een persoon: 
- coördinatie van het beleid in het kader van het tegengaan van pesten op school; 
- fungeren als aanspreekpunt in het kader van pesten. 
 Artikel 3.40, tweede lid, WVO 2020: Onder veiligheid, bedoeld in artikel 3.40, eerste lid, 
wordt de sociale, psychische en fysieke veiligheid van leerlingen verstaan. 
 Artikel 7.4.8, eerste lid, jo. artikel 7.2.7, vijfde en zesde lid, WEB: Het bestuur is 
verantwoordelijk voor de kwaliteit van het onderwijsprogramma. De begeleide onderwijstijd 
vindt plaats onder verantwoordelijkheid en met actieve betrokkenheid van het 
onderwijspersoneel.  
 Artikel 8a.2.2, derde lid, sub k, WEB: De studentenraad heeft instemmingsrecht met 
betrekking tot voorgenomen beslissingen van het bestuur ten aanzien van de regels op het 
gebied van veiligheid, gezondheid en welzijn van studenten.  
 Artikel 1.3.9, WEB: Het bestuur stelt voor het personeel een meldcode vast die aangeeft hoe 
met signalen van huiselijk geweld of kindermishandeling wordt omgegaan. Daarnaast moet 
het bestuur de kennis en het gebruik van de meldcode bevorderen.  
 Artikel 2.2, eerste lid, WVO 2020: Het onderwijs richt zich op het bijbrengen van respect 
voor en kennis van de basiswaarden van de democratische rechtsstaat. Dat omvat onder 
meer dat de school actie onderneemt als er onvoldoende sprake is van een cultuur die in 
overeenstemming is met basiswaarden. 
VS2. Schoolklimaat 
Binnen de leerroute is er een schoolklimaat dat bijdraagt aan het ontwikkelen van sociale en 
maatschappelijke competenties en aan de bevordering van de basiswaarden van de 
democratische rechtsstaat. 
Basiskwaliteit 
De leerroute bereidt de leerlingen voor op het leven in de maatschappij. De leerroute is daarbij 
een oefenplaats die leerlingen ondersteunt bij het ontwikkelen van sociale en maatschappelijke 
competenties. Tijdens de leerroute doen leerlingen ervaring op met de omgang met de 
basiswaarden van de democratische rechtsstaat.  
Het personeel draagt bij aan de bevordering van sociale en maatschappelijke competenties, 
en aan de bevordering van de basiswaarden van de democratische rechtsstaat. 
Het personeel van de school is in zijn gedrag een voorbeeld voor de leerlingen: personeelsleden 
leven de basiswaarden zichtbaar na. De leerroute signaleert en corrigeert uitingen van leerlingen 
die met de basiswaarden in strijd zijn. 
Aanvullende ambities 
 Zijn er aanvullende ambities voor het schoolklimaat en (hoe) worden deze gerealiseerd? 
Wettelijke vereisten 
 Artikel 7.1.2, tweede lid, WEB: Een beroepsopleiding is een onderwijstraject dat voor een 
student is ingericht en dat is gericht op het behalen van een kwalificatie en een of meer 
keuzedelen, waaronder ook de generieke eisen met betrekking tot burgerschap. 
Onderzoekskader 2021 middelbaar beroepsonderwijs – Versie per 1 augustus 2023 125
