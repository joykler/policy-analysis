OP5. Beroepspraktijkvorming 
De voorbereiding, uitvoering en begeleiding van de beroepspraktijkvorming zijn doeltreffend.  
Basiskwaliteit 
De opleiding maakt afspraken met de student over welke leeractiviteiten de student ontplooit in 
het kader van de beroepspraktijkvorming en hoe deze bijdragen aan de ontwikkeling van de 
benodigde competenties en vaardigheden van de student.  
 
De opleiding begeleidt de student bij de voorbereiding en bij de keuze van een 
beroepspraktijkplaats en stelt hiervoor samen met de student en het leerbedrijf de vereiste 
praktijkovereenkomst op. De inhoud, de omvang, de periode en de organisatie van de 
beroepspraktijkvorming worden beschreven in de praktijkovereenkomst. 
 
De opleiding zorgt dat het leerbedrijf de student op de afgesproken manier begeleidt. De 
opleiding is op de hoogte van het functioneren en de vorderingen van de student op de 
beroepspraktijkplaats en stuurt zo nodig bij.  
 
Ook beoordeelt de opleiding of de student de beroepspraktijkvorming met een positieve 
beoordeling heeft afgerond.  
 
De instelling draagt zorg voor erkende en adequate stageplekken of praktijkplaatsen. Op de 
werkplek is sprake van passende en gestructureerde leeractiviteiten. Voor 1 mei informeert de 
instelling de student in de onderwijs- en examenovereenkomst over de inhoud en de inrichting 
van de beroepspraktijkvorming. 
 
De opleiding initieert en onderhoudt contacten met het (regionale) bedrijfsleven met als doel de 
beroepspraktijk in de opleiding te verankeren. De instelling werkt samen met de Raad Onderwijs 
Arbeidsmarkt Caribisch Nederland om ervoor te zorgen dat de praktijkplaatsen adequaat zijn. 
Aanvullende ambities 
 Zijn er aanvullende ambities voor de praktijkvorming/ en (hoe) worden deze gerealiseerd? 
Wettelijke vereisten 
 Artikel 1.3.2, eerste lid, WEB BES: Het bestuur zorgt voor onderwijs van voldoende kwaliteit. 
 Artikel 7.2.6, eerste lid, WEB BES: Het bestuur draagt er zorg voor dat beroepsopleidingen 
zodanig zijn ingericht dat studenten de kwalificatie binnen de vastgestelde studieduur 
kunnen bereiken. 
 Artikel 7.2.7, tweede lid, WEB BES: De beroepspraktijkvorming wordt verzorgd op grondslag 
van een overeenkomst, gesloten door de student, de instelling en het leerbedrijf, waarin de 
rechten en verplichtingen van partijen worden geregeld, en bevat ten minste de bij wet 
bepaalde bepalingen.  
 Artikel 7.2.7, tweede lid, sub c, jo. artikel 7.1.2, tweede lid, WEB BES: Een deel van de 
kwalificatie wordt in het kader van de beroepspraktijkvorming behaald. Dit wordt in de 
praktijkovereenkomst vastgelegd.  
 Artikel 7.2.7, derde lid, WEB BES: Het bedrijf dat, of de organisatie die de 
beroepspraktijkvorming verzorgt, draagt zorg voor de begeleiding van de studenten binnen 
het bedrijf. Het bestuur beoordeelt of de student de beroepspraktijkvorming met een 
positieve beoordeling heeft voltooid.  
 Artikel 7.2.8, eerste en tweede lid, WEB BES: Het bestuur van de instelling draagt zorg voor 
de beschikbaarheid van de praktijkplaats en de totstandkoming van de in artikel 7.2.7 
bedoelde overeenkomst.  
 Artikel 7.2.8, tweede lid, WEB BES: Het bestuur bevordert in overleg met de Raad Onderwijs  
Arbeidsmarkt (ROA) een toereikende vervangende voorziening, als er omstandigheden zijn 
waardoor de beroepspraktijkvorming (bpv) niet naar behoren zal kunnen plaatsvinden. 
Onderzoekskader 2021 middelbaar beroepsonderwijs – Versie per 1 augustus 2023 142
