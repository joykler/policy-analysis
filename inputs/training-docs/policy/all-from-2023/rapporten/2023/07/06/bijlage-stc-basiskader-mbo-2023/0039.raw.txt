 Artikel 7.4.8, derde lid, jo. artikel 7.2.7, vijfde lid, WEB: Het bestuur zorgt ervoor dat 
opleidingen aantoonbaar voldoen aan enkele eisen, waaronder artikel 7.2.7, vijfde lid, 
waaruit blijkt dat het onderwijsprogramma moet zijn gericht op het bereiken van onderwijs- 
en vormingsdoelen van de beroepsopleiding.  
SKA3. Evaluatie, verantwoording en dialoog 
De opleiding evalueert en analyseert systematisch of zij de doelen realiseert en verantwoordt 
zich daarover. Ze stelt, wanneer nodig, het beleid bij en betrekt interne en externe 
belanghebbenden in een goed functionerende dialoog. 
Basiskwaliteit  
De opleiding monitort, evalueert, analyseert en beoordeelt als onderdeel van het stelsel van 
kwaliteitszorg in hoeverre de doelen en het beleid worden gerealiseerd en informeert het bestuur 
daarover. Het haalt intern en extern actief informatie op om zicht te krijgen op de uitvoering, de 
resultaten van het onderwijs voor de studenten en de kansen en bedreigingen voor de verdere 
ontwikkeling van het onderwijs. 
 
Bij de beoordeling van de kwaliteit betrekt de opleiding het oordeel van de studenten, 
onafhankelijke deskundigen en andere hiervoor relevante betrokkenen.  
 
De opleiding analyseert en beoordeelt de uitkomsten van de evaluatie en verwerkt deze wanneer 
nodig in het (verbeter)beleid, zodat dit bijdraagt aan de ontwikkeling en verbetering van het 
onderwijs. Daarnaast gebruikt de opleiding de uitkomsten van de evaluatie om de sturing te 
verbeteren. 
Aanvullende ambities  
 Zijn er aanvullende ambities voor de evaluatie, verantwoording en dialoog en (hoe) worden 
deze gerealiseerd? 
Wettelijke vereisten 
 Artikel 1.3.6, eerste lid, WEB: Het bestuur richt een stelsel van kwaliteitszorg in en verbetert 
aan de hand daarvan het onderwijs.  
 Artikel 1.3.6, eerste lid, WEB: De kwaliteit van het onderwijs wordt regelmatig beoordeeld. 
De beoordeling vindt ook plaats aan de hand van het oordeel van studenten en door 
betrokkenheid van onafhankelijke deskundigen en belanghebbenden. 
 Artikel 1.3.6, tweede lid, WEB: Het bestuur verantwoordt zich over de beoordeling en het 
voorgenomen beleid in het licht van de beoordeling.  
 
5.4 Overige wettelijke vereisten 
Niet alle deugdelijkheidseisen zoals die in de onderwijswet- en regelgeving staan vermeld, zijn 
opgenomen in het onderzoekskader. Dit geldt bijvoorbeeld voor die over de Verklaring Omtrent het 
Gedrag (VOG) en de vrijwillige ouderbijdrage. De deugdelijkheidseisen die niet aan een standaard 
in het waarderingskader zijn verbonden, vatten we samen onder de noemer ‘overige wettelijke 
vereisten’.  
  
In ons jaarwerkplan, dat op de website van de inspectie wordt gepubliceerd, geven we aan welke 
thema’s we in dat jaar onderzoeken. Ook op grond van meldingen en signalen kunnen we besturen 
en opleidingen bevragen op het naleven van de overige wettelijke vereisten. Niet-naleving van 
(een of meer van) de overige wettelijke vereisten kan op opleidingsniveau in dat geval niet leiden 
tot een oordeel Onvoldoende of tot het oordeel Zeer Zwak. Wel moet de opleiding/het bestuur de 
tekortkoming binnen een door de inspectie te bepalen termijn herstellen. Om voor de waardering 
Goed in aanmerking te komen, moet een opleiding, in aanvulling op de wettelijke eisen van de 
standaarden, ook aan alle overige wettelijke vereisten voldoen.  
 
Onderzoekskader 2021 middelbaar beroepsonderwijs – Versie per 1 augustus 2023 39
