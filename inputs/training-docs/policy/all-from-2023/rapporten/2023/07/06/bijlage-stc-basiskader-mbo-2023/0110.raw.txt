stimulerend leerklimaat waardoor studenten actief en betrokken zijn. Leerdoelen en 
gestructureerde leeractiviteiten zijn gericht op de ontwikkeling van de studenten. Het team heeft 
positieve verwachtingen van studenten en geeft hun gerichte feedback op hun leerproces. 
Aanvullende ambities 
 Zijn er aanvullende ambities voor het pedagogisch-didactisch handelen en (hoe) worden 
deze gerealiseerd? 
Wettelijke vereisten 
 Artikel 7.1.2, eerste en derde lid, WEB: De instelling biedt het onderwijs aan in de vorm van 
opleidingen educatie; een opleiding is een samenhangend geheel van onderwijseenheden 
gericht op de verwezenlijking van eindtermen of het behalen van een diploma, of onderdelen 
daarvan. 
 Artikel 7.3.1, lid 1b tot en met f, tweede lid, WEB: Opleidingen overige educatie zijn gericht 
op het beheersen van het eindniveau en op het maatschappelijk functioneren van de 
student. 
 Artikel 7.4.8, eerste lid, WEB, jo. artikel 7.4.11, zesde lid, WEB: Het bestuur heeft de plicht 
om te zorgen voor een goede organisatie en kwaliteit van het onderwijsprogramma en de 
examinering. 
 Artikel 4.1a.1, eerste lid, WEB: De docent draagt verantwoordelijkheid voor het 
vakinhoudelijke, vakdidactische en pedagogische proces in de instelling. 
 
KWALITEITSGEBIED VEILIGHEID EN SCHOOLKLIMAAT (VS) 
VS1. Veiligheid 
De opleiding zorgt voor een veilige omgeving voor studenten. 
Basiskwaliteit 
De opleiding zorgt voor een veilig leer- en werkklimaat. Ze biedt veiligheid bij incidenten en 
zorgt voor fysieke veiligheid. Van de opleiding wordt verwacht dat zij inzicht heeft in de fysieke 
en sociale veiligheid(sbeleving) van de studenten, hier beleid op voert en effectief handelt bij 
signalen die de sociale en/of fysieke veiligheid bedreigen, zodat de studenten kunnen profiteren 
van het geboden onderwijs.  
 
De opleiding hanteert de meldcode Huiselijk geweld en kindermishandeling.  
Aanvullende ambities 
 Zijn er aanvullende ambities voor de veiligheid en (hoe) worden deze gerealiseerd? 
Wettelijke vereisten 
 Artikel 1.3.6 WEB: De instelling dient een stelsel van kwaliteitszorg in te richten en daarbij 
onder andere het oordeel van de studenten te betrekken. Van de instelling wordt verwacht 
dat zij inzicht heeft in de fysieke en sociale veiligheid(beleving) van de studenten, hier beleid 
op voert en effectief handelt bij signalen die de sociale en/of fysieke veiligheid bedreigen. 
 Artikel 1.3.9 WEB: Het bestuur stelt een meldcode vast waarin wordt aangegeven hoe met 
signalen van huiselijk geweld of kindermishandeling wordt omgegaan en dat er snel en 
adequaat hulp kan worden geboden. 
 Artikel 7.4.8, eerste lid, WEB: Het bestuur is verantwoordelijk voor de kwaliteit van het 
onderwijsprogramma. 
 
KWALITEITSGEBIED BORGING EN AFSLUITING (BA) 
BA1. Borging diplomering 
De examencommissie borgt deugdelijke diplomering. 
Basiskwaliteit 
Onderzoekskader 2021 middelbaar beroepsonderwijs – Versie per 1 augustus 2023 110
