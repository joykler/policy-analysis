 Artikel 7.4.9, eerste lid, sub c, WEB BES: Studenten worden door middel van een Onderwijs- 
en Examenregeling (OER) voor 1 mei geïnformeerd over de inhoud en inrichting van de 
beroepspraktijkvorming. 
 
KWALITEITSGEBIED VEILIGHEID & SCHOOLKLIMAAT (VS) 
VS1. Veiligheid 
De opleiding zorgt voor een veilige omgeving voor studenten. 
Basiskwaliteit 
De opleiding zorgt voor een veilig leer- en werkklimaat. Er is aandacht voor 
burgerschapsvorming en vitaal burgerschap in het onderwijsproces. De opleiding biedt veiligheid 
bij incidenten en zorgt voor fysieke veiligheid. Van de opleiding wordt verwacht dat zij inzicht 
heeft in de fysieke en sociale veiligheid(sbeleving) van de studenten, hier beleid op voert en 
effectief handelt bij signalen die de sociale en/of fysieke veiligheid bedreigen, zodat de studenten 
kunnen profiteren van het geboden onderwijs.  
 
De opleiding komt de verplichtingen na rond het melden, overleggen en aangifte doen van 
zedenmisdrijven. 
Aanvullende ambities 
 Zijn er aanvullende ambities voor de veiligheid en (hoe) worden deze gerealiseerd? 
Wettelijke vereisten 
 Artikel 1.3.2, eerste lid, WEB BES: Het bestuur zorgt voor onderwijs van voldoende kwaliteit.  
 Artikel 1.3.2, eerste lid, jo. artikel 7.2.6, vierde lid, WEB BES: Het bestuur is 
verantwoordelijk voor de kwaliteit van het onderwijs. De instellingstijd vindt plaats onder 
verantwoordelijkheid van het bestuur.  
 Artikel 1.3.5 WEB BES: Het bestuur meldt en overlegt onverwijld bij een (redelijk vermoeden 
van een) zedenmisdrijf en doet daar zo nodig aangifte van. Het bestuur treedt hierbij 
onverwijld in contact met de vertrouwensinspecteur. 
 Artikel 1.3.2, tweede en derde lid, WEB BES: De instelling dient een stelsel van 
kwaliteitszorg in te richten en te beoordelen.  
 Artikel 5.1, eerste lid, WEB BES: Het bestuur stelt een representatief te achten 
vertegenwoordiging van ouders, leerlingen en personeel ten minste tweemaal per jaar in de 
gelegenheid de algemene gang van zaken in de instelling met hem te bespreken. 
 Artikel 7.1.2, tweede lid, WEB BES: Een beroepsopleiding is een onderwijstraject dat voor 
een student is ingericht en dat is gericht op het behalen van een kwalificatie, waaronder ook 
de competenties met betrekking tot burgerschap. 
VS2. Schoolklimaat 
Het schoolklimaat draagt bij aan de bevordering van sociale en maatschappelijke competenties, 
en aan de bevordering van de basiswaarden van de democratische rechtsstaat. 
 
Basiskwaliteit 
Het personeel draagt bij aan de bevordering van sociale en maatschappelijke competenties, 
en aan de bevordering van de basiswaarden van de democratische rechtsstaat. 
Het personeel van de opleiding is in zijn gedrag een voorbeeld voor de studenten: 
Onderzoekskader 2021 middelbaar beroepsonderwijs – Versie per 1 augustus 2023 143
