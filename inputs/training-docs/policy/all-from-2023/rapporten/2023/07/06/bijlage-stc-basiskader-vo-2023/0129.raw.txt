49
Bijlage 5 Waarderingskader vavo en particuliere 
zelfstandige exameninstellingen (B2) 
 
50
In deze bijlage is het waarderingskader voor voortgezet algemeen volwassenenonderwijs (vavo) 
en particuliere zelfstandige exameninstellingen (B2) opgenomen. De toelichting hierop is te vinden 
in paragraaf 9.6. 
 
KWALITEITSGEBIED BESTURING, KWALITEITSZORG EN AMBITIE (BKA) 
BKA1. Visie, ambities en doelen 
Het bestuur heeft een visie op kwaliteit, heeft hiervoor ambities en doelen opgesteld en stuurt op 
het behalen daarvan. 
Basiskwaliteit  
Het bestuur heeft een visie op goed onderwijs en op de besturing daarvan. De visie is concreet 
en passend vertaald naar ambities, doelen en daarmee samenhangend beleid en is gericht op de 
ononderbroken ontwikkeling van leerlingen. Deze vertaling maakt sturing mogelijk op de 
kwaliteit en resultaten van het onderwijs en de voorwaarden. Daartoe is een stelsel van 
kwaliteitszorg ingericht dat het bestuur in staat stelt de basiskwaliteit van het onderwijs te 
waarborgen.  
 
De doelen betreffen in elk geval het zorg dragen voor de kwaliteit van het onderwijs, waaronder 
de wettelijke vereisten voor het onderwijsaanbod, het onderwijsleerproces en de wijze van 
afsluiten en diplomeren. De visie, ambities en doelen omvatten uitwerkingen van eerdere 
evaluatieresultaten en resultaten van interne en externe dialoog.  
 
Het bestuur zorgt er met betrokkenheid van de scholen voor dat de visie, ambities, doelen en 
het beleid sturend zijn voor de verbetering van het onderwijs aan leerlingen.  
 
Het bestuur richt de voorwaarden in om de doelen te bereiken voor het waarborgen van de 
kwaliteit van het onderwijsproces, de diplomering, het schoolklimaat en de resultaten.  
Aanvullende ambities 
 Zijn er aanvullende ambities in relatie tot de visie en doelen en (hoe) worden deze 
gerealiseerd? 
Wettelijke vereisten 
 Artikel 1.3.6, eerste lid, WEB: Het bestuur richt een stelsel van kwaliteitszorg in en verbetert 
aan de hand daarvan het onderwijs.  
 Artikel 1.3.6, tweede lid, WEB: Het bestuur maakt jaarlijks een verslag openbaar waarin in 
ieder geval de kwaliteit van de examens is opgenomen. 
 Artikel 1.4, tweede lid, WVO 2020: Het onderwijs wordt zodanig ingericht dat de leerlingen 
een ononderbroken ontwikkelingsproces kunnen doorlopen en wordt afgestemd op de 
voortgang in de ontwikkeling van de leerlingen. 
 Artikel 2.87 WVO 2020: Het bestuur moet zorgen voor de kwaliteit van het onderwijs op een 
school. Onder ‘zorg dragen voor’ wordt in elk geval verstaan: het naleven van de wet en het 
uitvoeren van het stelsel van kwaliteitszorg. 
 Artikel 2.87 en artikel 2.91 WVO 2020: Het bestuur zorgt voor de kwaliteit van het onderwijs 
op de scholen via een stelsel van kwaliteitszorg. Dat houdt onder andere in dat er toetsbare 
doelen zijn geformuleerd. 
                                                 
 
49
 OP0 wordt niet beoordeeld bij vavo. 
50
 OP0 wordt niet beoordeeld bij vavo. 
Onderzoekskader 2021 voortgezet onderwijs – Versie per 1 augustus 2023 
129
