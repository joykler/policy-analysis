Burgerschap richt zich tenminste op bevordering van de basiswaarden van de democratische 
rechtsstaat en de kennis, houdingen en vaardigheden die daarbij van belang zijn. Dat geldt 
evenzo voor de sociale en maatschappelijke competenties die nodig zijn in de pluriforme 
21
democratische samenleving, en de kerndoelen die daaraan gerelateerd zijn. 
Aanvullende ambities: 
 Zijn er aanvullende ambities voor het onderwijs in de basisvaardigheden en (hoe) worden 
deze gerealiseerd? 
Wettelijke vereisten: 
 Artikel 2 WPO: De school bereidt de leerlingen voor op het vervolgonderwijs.  
 Artikel 8, eerste lid, WPO: Het onderwijs is afgestemd op de voortgang in de ontwikkeling 
van de leerlingen en zij kunnen een ononderbroken ontwikkelingsproces doorlopen.  
 Artikel 8, derde lid, WPO: Het onderwijs bevordert actief burgerschap en sociale cohesie 
(kennis van en respect voor basiswaarden en de ontwikkeling van sociale en 
maatschappelijke competenties). 
 Artikel 9, eerste lid, negende lid en elfde lid, WPO jo. Besluit vernieuwde kerndoelen WPO: 
Het onderwijs in de Nederlandse taal en rekenen-wiskunde voldoet aan de kerndoelen en de 
referentieniveaus en is – waar mogelijk – in samenhang ingericht. 
 Artikel 12, tweede en derde lid, WPO: De school heeft haar beleid over het pedagogisch-
didactisch handelen in het schoolplan geformuleerd.  
OP1. Aanbod 
Het aanbod bereidt de leerlingen voor op vervolgonderwijs en de samenleving. 
Basiskwaliteit 
De school bereidt de leerlingen voor op het vervolgonderwijs en de samenleving. Zij biedt een 
22
breed en op de kerndoelen gebaseerd aanbod. Onder aanbod verstaan we alle lesinhouden, 
ook die digitaal zijn of online aangeboden worden. Het aanbod van de school is afgestemd op 
de leerlingenpopulatie en sluit aan bij het (taal)niveau en de onderwijsbehoeften van de 
leerlingen. Het aanbod wordt waar nodig gedurende de schoolloopbaan verdiept en verbreed, 
zodanig dat leerlingen een ononderbroken ontwikkeling kunnen doorlopen. Het aanbod is 
doelgericht, samenhangend en herkenbaar. Bovendien heeft de school de leerinhouden 
evenwichtig en in samenhang over de leerjaren verdeeld. 
 
Aanvullende ambities 
 Zijn er aanvullende ambities voor het aanbod en (hoe) worden deze gerealiseerd? 
Wettelijke vereisten 
 Artikel 2 WPO: De school bereidt de leerlingen voor op het vervolgonderwijs.  
 Artikel 8, eerste lid, WPO: Het onderwijs is afgestemd op de voortgang in de ontwikkeling 
van leerlingen en zij kunnen een ononderbroken ontwikkelingsproces doorlopen.  
 Artikel 8, tweede lid, WPO: De inhoud van het onderwijs richt zich op de emotionele, 
zintuigelijke, lichamelijke en verstandelijke ontwikkeling en op het ontwikkelen van de 
creativiteit, alsmede op het verwerven van de noodzakelijke kennis op het gebied van 
sociale, culturele en lichamelijke vaardigheden. 
                                                 
21
 De wettelijke opdracht tot bevordering is ook herkenbaar in een aantal kerndoelen voor primair onderwijs, 
die eveneens op sociale en maatschappelijke competenties betrekking hebben. Te denken valt met name aan 
de kerndoelen 34, 35, 36, 37, 38 en 39. 
 
22
 Scholen in Friesland geven het vak Fries, met inachtneming van de daarvoor vastgestelde kerndoelen, tenzij 
zij hiervoor een ontheffing hebben van Gedeputeerde Staten. 
Onderzoekskader 2021 voorschoolse educatie en primair onderwijs – Geldig per 1 augustus 
2023   
  
 29
