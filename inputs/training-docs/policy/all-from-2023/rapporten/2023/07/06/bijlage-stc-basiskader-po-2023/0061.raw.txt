samenwerkingsverband en de resultaten die scholen hiermee bereiken, stellen we (ook) vast aan 
de hand van verificatie-activiteiten.  
Een dergelijke activiteit is onderdeel van het onderzoek naar de werking van de kwaliteitszorg van 
het samenwerkingsverband. We gaan na of scholen de afspraken uit het ondersteuningsplan 
nakomen. We verwachten van het bestuur van het samenwerkingsverband dat het zicht heeft op 
deze uitvoering in de praktijk en dat het hierop stuurt. Daarnaast geeft het ons zicht op enkele 
aspecten van passend onderwijs op de bezochte scholen. De uitkomsten van de verificatie-
activiteiten levert geen oordeel op over de scholen, maar een signaal of zij de onderzochte 
afspraken uit het ondersteuningsplan naleven en over de uitwerking van het beleid van het 
samenwerkingsverband. 
 
Werkwijze toezicht op opdc’s 
Voor de werkwijze voor het toezicht op de kwaliteit van het onderwijs op het opdc gelden de 
uitgangspunten zoals genoemd in hoofdstuk 7. 
9.3 Speciaal basisonderwijs 
9.3.1 Inleiding  
Het speciaal basisonderwijs (sbo) valt onder de WPO. De doelgroep leerlingen is echter een andere 
dan die van een reguliere basisschool. In het sbo hebben alle leerlingen extra 
ondersteuningsbehoeften en een toelaatbaarheidsverklaring voor het sbo (verkregen via het 
samenwerkingsverband passend onderwijs). In het ontwikkelingsperspectief staat per leerling 
beschreven welk (eind)perspectief wordt nagestreefd en op welke wijze het onderwijs wordt 
aangepast om dit doel te bereiken. Om tegemoet te kunnen komen aan de specifieke 
onderwijsbehoeften van de leerlingen werken de leraren vanuit specifieke (ortho)didactische en 
(ortho)pedagogische principes. Voor de leraren en leerlingen is daarnaast meer ondersteuning 
beschikbaar dan in het basisonderwijs.  
9.3.2 Aanpassingen waarderingskader en normering 
De aanpassingen in het waarderingskader betreffen de standaarden Aanbod, Zicht op ontwikkeling 
en begeleiding, Pedagogisch-didactisch handelen en Resultaten.  
• De standaard Aanbod is aangepast aan de verplichtingen voor het aanbod in het sbo.  
• De standaard Zicht op ontwikkeling en begeleiding is aangepast, omdat alle leerlingen in 
het sbo een ontwikkelingsperspectief hebben.  
• De standaard Pedagogisch-didactisch handelen is aangevuld met de term ‘ortho’ om 
duidelijk te maken dat het hier gaat om specifiek handelen voor de doelgroep. 
• De standaard Resultaten is aangepast, omdat voor de resultaten van leerlingen in het sbo 
geen normen zijn vastgesteld. De leerresultaten worden daarom bekeken aan de hand van de 
doelen of normen die de school zelf heeft gesteld. De bevindingen wegen niet mee in het oordeel 
op de standaard. Deze krijgt altijd het oordeel ‘niet te beoordelen’.  
 
Normering 
Voor het speciaal basisonderwijs gelden voor het eindoordeel de beslisregels zoals bij basisscholen, 
waarbij de resultaten niet beoordeeld kunnen worden (paragraaf 6.5.2.).  
 
Bijlage 2 bevat het volledige waarderingskader speciaal basisonderwijs. 
9.3.3 Werkwijze  
De werkwijze van het toezicht is zoals beschreven in hoofdstuk 7. 
Onderzoekskader 2021 voorschoolse educatie en primair onderwijs – Geldig per 1 augustus 
2023
