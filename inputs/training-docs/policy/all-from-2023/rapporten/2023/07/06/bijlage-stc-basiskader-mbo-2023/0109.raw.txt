 Artikel 1.2.1, eerste lid, WEB: Educatie is gericht op bevordering van de zelfredzaamheid van 
volwassenen en sluit waar mogelijk aan op het ingangsniveau van het beroepsonderwijs. 
 Artikel 7.1.2, derde lid, WEB: Opleidingen educatie kunnen worden afgesloten met een 
examen. 
 Artikel 7.1.2, vierde lid, WEB: Opleidingen educatie zijn gericht op verwezenlijking van de 
eindtermen of op het behalen van een diploma. 
 Artikel 7.1.2, vierde lid, WEB: Opleidingen educatie kunnen worden afgesloten met een 
examen. 
 Artikel 7.4.8, eerste en tweede lid, jo. artikel 7.4.11, zesde lid, WEB: Het bestuur zorgt voor 
een goede organisatie en kwaliteit van het onderwijsprogramma en de examinering en legt 
beschrijving van onderwijsprogramma en onderwijsuren vast in de onderwijs- en 
examenregeling. 
 Artikel 7.4.8, lid 2a, WEB: De onderwijs- en examenregeling omvat in elk geval de bij wet 
bepaalde onderdelen.  
OP2. Ontwikkeling en begeleiding  
De opleiding zorgt voor een passende intake en plaatsing. De opleiding houdt de ontwikkeling en 
voortgang van de studenten in de gaten en biedt waar nodig passende begeleiding en extra 
ondersteuning. 
Basiskwaliteit 
Studenten worden na aanmelding passend geplaatst en begeleid. De voortgangsbegeleiding is 
gestructureerd en zorgvuldig en is afgestemd op de behoeften van de student en het beoogde 
doel. De opleiding stelt de student in staat de opleiding op het gewenste niveau en zo mogelijk 
binnen de geprogrammeerde tijd te behalen. Docenten gaan regelmatig na in welke mate de 
studenten profiteren van het geboden onderwijs en hoe hun ontwikkeling verloopt. Zij 
analyseren de oorzaken bij afwijkende prestaties. Er is een ondersteuningsaanbod voor 
studenten met extra ondersteuningsbehoeften en de opleiding informeert studenten volledig en 
tijdig over de mogelijkheden voor extra ondersteuning.  
Aanvullende ambities 
 Zijn er aanvullende ambities voor zicht op ontwikkeling en begeleiding en (hoe) worden deze 
gerealiseerd? 
Wettelijke vereisten 
 Artikel 7.1.2, derde lid, WEB: Een opleiding educatie is een samenhangend geheel van 
onderwijseenheden, gericht op de verwezenlijking van eindtermen of het behalen van een 
diploma.  
 Artikel 7.4.8, eerste en tweede lid, WEB: Het bestuur zorgt voor een goede organisatie en 
kwaliteit van het onderwijsprogramma en de examinering en studenten worden tijdig 
geïnformeerd over het onderwijsprogramma, de examens en het ondersteuningsaanbod voor 
deelnemers met een handicap of chronische ziekte die extra ondersteuning behoeven.  
OP3. Pedagogisch-didactisch handelen 
Het pedagogisch-didactisch handelen van het docententeam stelt studenten in staat tot leren en  
ontwikkeling. 
Basiskwaliteit 
Het onderwijsteam zorgt voor effectieve leersituaties. Het team stemt de instructies, 
begeleiding, opdrachten en onderwijstijd doelgericht af op de onderwijsbehoeften en leervragen 
van groepen en individuele studenten. De afstemming is zowel gericht op (pedagogische) 
ondersteuning als op uitdaging, afhankelijk van de onderwijsbehoeften van groepen en 
individuele studenten. 
 
Het team plant en structureert zijn handelen met behulp van informatie die het over studenten 
heeft. Het maakt didactische keuzes waarbij het niveau en de complexiteit van het onderwijs in 
lijn is met de eindtermen. Het team creëert een pedagogisch en didactisch passend en 
Onderzoekskader 2021 middelbaar beroepsonderwijs – Versie per 1 augustus 2023
