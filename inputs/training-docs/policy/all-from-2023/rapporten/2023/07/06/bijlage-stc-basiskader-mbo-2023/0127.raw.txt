Basiskwaliteit 
De leerroute heeft een gecombineerd Programma van Toetsing en Afsluiting (PTA) en Onderwijs- 
en Examenregeling (OER) dat voldoet aan de eisen van de wetgeving.  
 
Binnen de leerroute worden alle leerlingen goed voorbereid op de afsluiting van het onderwijs. 
De examinering van de leerroute is duidelijk. Hierbij wordt vermeld welke delen de afsluiting van 
het voortgezet onderwijs betreffen, welke de afsluiting van het beroepsonderwijs en welke delen 
een gecombineerde afsluiting betreffen.  
 
Voor de afsluiting van het mbo-deel geldt het volgende: 
De opbouw en inrichting van de afsluiting voldoen aan de eigen vastgestelde kwaliteitseisen voor 
een betrouwbare diplomering en certificering. Dit sluit aan op de visie op het onderwijs van het 
team. De examinering is afgestemd op de kwalificatie-eisen wanneer het gaat om diplomering. 
Dit is inclusief de keuzedelen en de eisen ten aanzien van generieke examenonderdelen.  
  
De examinering is valide en betrouwbaar en zorgt ervoor dat de student voldoet aan de 
voorwaarden voor diplomering of certificering. De afnamecondities en de beoordelingen zijn voor 
studenten gelijkwaardig. De opleiding betrekt de beroepspraktijk bij de examinering. De 
opleiding beoordeelt de bewijzen ten behoeve van de examinering onafhankelijk en deskundig. 
Deze bewijzen laten in samenhang een passende balans zien tussen vereiste kennis, houding en 
vaardigheden, waarbij onderdelen van de examinering in de reële beroepspraktijk plaatsvinden. 
Op basis van de bewijzen stelt de opleiding vast of een student in voldoende mate voldoet aan 
de kwalificatie-eisen. 
 
De student is volledig en tijdig geïnformeerd over de kwalificatie-eisen en de eisen die de 
opleiding stelt aan de examinering en diplomering. Deze informatie is voor alle betrokkenen 
transparant en eenduidig. 
Aanvullende ambities 
 Zijn er aanvullende ambities voor de afsluiting en (hoe) worden deze gerealiseerd? 
Wettelijke vereisten 
De twee standaarden op het gebied van borging en afsluiting en de bijbehorende normering in 
dit waarderingskader komen overeen met de standaarden en normering in de Regeling 
standaarden examenkwaliteit WEB . 
 
KWALITEITSGEBIED ONDERWIJSRESULTATEN (OR) 
77
OR1. Resultaten en studiesucces 
De leerlingen behalen in deze leerroute leerresultaten die ten minste in overeenstemming zijn 
78
met de gestelde norm. 
Basiskwaliteit 
De resultaten liggen op het niveau dat op grond van de kenmerken van de leerlingenpopulatie 
mag worden verwacht.  
 
Dit betekent dat de doorstroom in de eerste twee jaren van de leerroute (vergelijkbaar met de 
bovenbouw in een regulier vmbo) en, indien van toepassing, de gemiddelde 
eindexamenresultaten op of boven de normering liggen die daarvoor geldt.  
 
                                                 
77
 Voorlopig beoordelen we deze standaard niet. De komende tijd gebruiken we om expertise op te bouwen over 
de resultaten van de doorlopende leerroutes vmbo-mbo en het veld te consulteren over welke normen en 
beslisregels we in de toekomst zouden willen hanteren. 
78 
De norm voor studiesucces wordt voor vier jaar vastgesteld, zoals uitgewerkt in bijlage 1 van het 
onderzoekskader voor het middelbaar beroepsonderwijs. We beoordelen het studiesucces aan de hand van deze 
norm op het niveau van het kwalificatiedossier. 
Onderzoekskader 2021 middelbaar beroepsonderwijs – Versie per 1 augustus 2023 127
