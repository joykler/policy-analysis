beeld hebben, als onderdeel van de kwaliteitscyclus. Bij een bestuur dat de verantwoordelijkheid 
voor de kwaliteit goed invult, verwachten we dat als wij mogelijke risico’s detecteren, het bestuur 
zelf de oorzaken onderzoekt, passende maatregelen neemt en zich hierover verantwoordt aan de 
inspectie. Bij een bestuur dat er niet in slaagt de kwaliteit van het onderwijs te waarborgen, voeren 
wij (afhankelijk van de aard van de risico’s) zelf het risico-onderzoek geheel of gedeeltelijk uit. We 
onderzoeken en beoordelen dan een of meerdere standaarden van het waarderingskader op 
schoolniveau (zie hoofdstuk 5) en maken afspraken over de rapportage en verantwoording van de 
bevindingen.  
 
Themaonderzoeken 
Meer informatie over thematische onderzoeken is te vinden in paragraaf 7.2, maar we nemen ze 
hier voor de volledigheid op. Vanuit het stelseltoezicht zijn er thema’s die we verder onderzoeken. 
Hiervoor bezoeken we scholen en/of besturen. Deze themaonderzoeken kunnen samenvallen met 
het vierjaarlijks onderzoek en ook los plaatsvinden. Bij themaonderzoeken geven we in een 
themarapport oordelen op het niveau van het geheel van de onderzochte instellingen (niet op 
instellingsniveau). Daarbij is geen sprake van een oordeel en herstelopdracht aan individuele 
besturen. In specifieke gevallen kunnen echter wel oordelen en herstelopdrachten worden gegeven 
aan individuele besturen. In die gevallen gebeurt dat dus in een rapport op instellingsniveau. Het 
bestuur wordt hierover bij de aankondiging van het onderzoek geïnformeerd. 
7.4.3 Onderzoeken specifiek gericht op financieel beheer 
Toezicht op financiële continuïteit  
Besturen leveren elk jaar een jaarrekening inclusief een bestuursverslag met daarin een 
meerjarenbegroting aan bij de Dienst Uitvoering Onderwijs (DUO). Op basis daarvan analyseren we 
jaarlijks de actuele en toekomstgerichte financiële kengetallen van elk bestuur. Bij mogelijke 
risico’s voor de continuïteit van het onderwijs starten we een onderzoek naar de financiële 
continuïteit op bestuursniveau. Dit onderzoek kan ook plaatsvinden tijdens een vierjaarlijks 
onderzoek. Als daar vanuit de monitoring van financiële kengetallen of vanuit signalen aanleiding 
voor is, kunnen we op elk moment een onderzoek naar de financiële continuïteit starten.  
 
We stellen aangepast financieel toezicht in wanneer blijkt dat de continuïteit van het onderwijs 
binnen afzienbare termijn in het geding is en onvoldoende wordt voldaan aan de wet- en 
regelgeving op dit gebied. In het rapport nemen we op welke herstelopdrachten worden gegeven 
en welke afspraken met het bestuur worden gemaakt, zoals welke informatie het bestuur op welk 
moment aanlevert. Deze interventie is erop gericht dat de risico’s of tekorten binnen afzienbare 
termijn zijn opgeheven. Als het bestuur niet in staat blijkt om herstel te realiseren, dan wordt het 
toezicht geïntensiveerd (zie paragraaf 7.5).  
 
Toezicht op financiële rechtmatigheid 
Het bestuur legt verantwoording af over de verwerving en besteding van de rijksbekostiging. Deze 
verantwoording wordt beoordeeld door een accountant die wordt aangesteld door het interne 
toezicht. Deze accountant moet opereren volgens de beroepsmaatstaven van de Nederlandse 
Beroepsorganisatie van Accountants (NBA) en volgens het Onderwijsaccountantsprotocol dat door 
25
de inspectie in overleg met belanghebbenden is opgesteld. Elk jaar controleren wij bij een selectie 
van accountants of hun controle voldoet aan de regels. Aandachtspunten uit deze toezichtactiviteit 
worden jaarlijks besproken met de NBA en kunnen aanleiding zijn het 
Onderwijsaccountantsprotocol aan te passen. 
 
Bij signalen van mogelijk onrechtmatige verkrijging of besteding van middelen voeren we 
onderzoek uit bij een bestuur. Als we oordelen dat sprake is van onrechtmatige verkrijging of 
                                                 
25
 Onder andere het ministerie van Onderwijs, Cultuur en Wetenschap (OCW), de Dienst Uitvoering Onderwijs 
(DUO), onderwijskoepels, de Nederlandse Beroepsorganisatie van Accountants (NBA) en accountantskantoren. 
Onderzoekskader 2021 voorschoolse educatie en primair onderwijs – Geldig per 1 augustus 
2023
