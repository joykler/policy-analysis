 Artikel 7.2.7, eerste lid, WEB: Beroepsopleidingen zijn zodanig ingericht dat studenten de 
kwalificatie en daarbij behorende keuzedelen binnen de vastgestelde studieduur kunnen 
bereiken en dat het onderwijsprogramma evenwichtig is ingedeeld, alsmede voldoende 
begeleide onderwijsuren en uren beroepspraktijkvorming omvat. 
 Artikel 7.2.7, vijfde lid, WEB: Het onderwijsprogramma omvat alle onderwijsactiviteiten 
gericht op het bereiken van de onderwijs- en vormingsdoelen van de opleiding, waaraan 
door de student wordt deelgenomen onder verantwoordelijkheid en toezicht van het bestuur 
en bestaat uitsluitend uit voldoende begeleide onderwijsuren en beroepspraktijkvorming. 
 Artikel 7.4.2, tweede lid, WEB: Het examen omvat een onderzoek naar de kennis, het 
inzicht, de vaardigheden en, in voorkomende gevallen, de beroepshoudingen die de 
examinandus zich bij voltooiing van de opleiding moet hebben eigen gemaakt, alsmede de 
beoordeling van de uitkomsten van dat onderzoek aan de hand van de eindtermen of aan de 
hand van de kwalificatie-eisen in het kwalificatiedossier en de eisen van het keuzedeel of de 
keuzedelen. 
 Artikel 7.4.8, eerste lid, WEB: Het bestuur zorgt voor een goede organisatie en kwaliteit van 
het onderwijsprogramma en de examinering. 
 Artikel 3, eerste lid, tweede lid, aanhef en onderdeel a (taal), b (rekenen) en c 
(burgerschap), vierde lid en bijlage I (dimensies), Examen- en kwalificatiebesluit WEB: 
Nederlandse taal, rekenen en burgerschap zijn generieke examenonderdelen. Wat betreft 
burgerschap stelt het bevoegd gezag de eisen vast waaraan de student moet voldoen met 
inachtneming van het kwalificatiedossier. 
 
OP1. Aanbod 
75
Het aangeboden onderwijsprogramma bereidt de leerlingen voor op de beroepspraktijk en het 
vervolgonderwijs. 
 
Basiskwaliteit 
Het aangeboden onderwijsprogramma van de leerroute bereidt de leerlingen voor op de 
beroepspraktijk en het vervolgonderwijs.  
 
De leerroute biedt een programma aan dat op de kerndoelen gebaseerd is, en eveneens 
dekkend is voor de examenprogramma’s voor het voortgezet onderwijs en het 
kwalificatiedossier voor het mbo. In het aangeboden programma zijn ook de 
beroepspraktijkvorming, de keuzedelen en eventuele wettelijke beroepsvereisten opgenomen en 
de opleidings- en vormingsdoelen die de leerroute zelf formuleert. In het onderwijsprogramma 
wordt ook aandacht besteed aan activiteiten in het kader van loopbaanoriëntatie en -
begeleiding.  
 
Het programma kent samenhang met de toetsing, afsluiting en examinering op basis waarvan 
de leerroute kwalificeert en diplomeert. Onder het programma verstaan we alle lesinhouden, ook 
die digitaal zijn of online aangeboden worden. Het onderwijsprogramma van de leerroute is 
afgestemd op de leerlingpopulatie, sluit aan bij het (taal)niveau en de onderwijsbehoeften van 
de leerlingen. Ook sluit het aan op het vereiste niveau van het kwalificatiedossier. Bovendien 
heeft de leerroute de leerinhouden evenwichtig en in samenhang over de leerjaren verdeeld. 
Waar nodig wordt het aanbod gedurende de leerroute verdiept en verbreed, zodanig dat 
leerlingen een ononderbroken ontwikkeling kunnen doorlopen. De leerlingen worden tijdig 
geïnformeerd over de opbouw en de doelen van de leerroute. 
 
Aanvullende ambities 
 Zijn er aanvullende ambities voor het aanbod en (hoe) worden deze gerealiseerd?  
Wettelijke vereisten: 
                                                 
75
 In plaats van leerlingen kan hier ook studenten gelezen worden. 
Onderzoekskader 2021 middelbaar beroepsonderwijs – Versie per 1 augustus 2023
