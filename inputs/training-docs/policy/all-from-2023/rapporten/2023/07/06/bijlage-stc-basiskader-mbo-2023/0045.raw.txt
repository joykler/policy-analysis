6.6.2 Waarderen van ambities 
Zowel besturen als opleidingen hebben vanuit hun visie ambities. Deze ambities kunnen gaan over 
de basiskwaliteit en er zijn ambities die daarboven uitstijgen. Naast het voldoen aan de 
deugdelijkheidseisen, baseren we een waardering Goed op het geheel aan gerealiseerde ambities 
door het bestuur of door de opleiding bij een betreffende standaard. We onderzoeken of het 
bestuur (bij een vierjaarlijks onderzoek) of de opleiding (bij een onderzoek op opleidingsniveau) de 
voorgenomen ambities uitvoert en realiseert. De waardering Goed op opleidingsniveau is vier jaar 
geldig. 
6.6.3 Omgeving van bestuur en opleiding  
De omgeving en de condities waarin het bestuur en de opleiding opereren, kunnen in positieve of 
negatieve zin de onderwijskwaliteit en het financieel beheer beïnvloeden. Omgevingsfactoren en 
condities zijn bijvoorbeeld de kenmerken en de ontwikkeling van de studentenpopulatie, de 
beschikbaarheid van personeel, een fusiegeschiedenis, de huisvesting, de organisatieontwikkeling 
en de ontwikkeling van het bestuur. We verwachten dat besturen en opleidingen met hun visie, 
ambities, doelen en beleid op deze factoren inspelen om de kernfuncties voor het onderwijs voor al 
hun studenten te realiseren. Onze oordelen gaan altijd over de gerealiseerde kwaliteit van de 
(be)sturing en van het onderwijs dat studenten ontvangen. Omgeving en condities spelen 
hoofdzakelijk een rol bij het bepalen van de invulling van het onderzoek en eventueel bij het 
vervolgtoezicht.  
 
 
  
Onderzoekskader 2021 middelbaar beroepsonderwijs – Versie per 1 augustus 2023
