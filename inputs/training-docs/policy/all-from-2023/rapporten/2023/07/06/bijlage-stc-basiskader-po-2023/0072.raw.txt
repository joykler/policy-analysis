Basiskwaliteit 
Het bestuur geeft als onderdeel van zijn stelsel van kwaliteitszorg met de schoolbesturen 
uitvoering aan de visie en de doelen voor het realiseren van de wettelijke taken (indien van 
toepassing: inclusief het zorgdragen voor de kwaliteit van het onderwijs op het opdc).  
Aan de transparante, integere kwaliteitscultuur is zichtbaar dat deze bijdraagt aan de gestelde 
doelen. 
Het bestuur bevordert een op samenwerken, leren en verbeteren gerichte kwaliteitscultuur, 
zodat de doelen en ambities gerealiseerd kunnen worden en de aangesloten schoolbesturen de 
afspraken in het ondersteuningsplan nakomen. Het bestuur spreekt de schoolbesturen aan op 
het nakomen van de afspraken voortkomend uit het ondersteuningsplan. Ook aangesloten 
schoolbesturen kunnen elkaar aanspreken op het nakomen van de afspraken in het 
ondersteuningsplan. 
 
Binnen de kwaliteitscultuur geeft het bestuur uitvoering aan kwaliteitszorg gericht op de 
realisatie van de wettelijke taken, de afspraken uit het ondersteuningsplan en de naleving van 
wettelijke voorschriften. Het bestuur bewaakt en bevordert dat de uitvoering in 
overeenstemming is met het beleid en de afspraken in het ondersteuningsplan, zodat de doelen 
worden bereikt. Het bestuur houdt zicht op de uitvoering van het beleid, de afspraken en op de 
nagestreefde verbeteringen en stuurt daarop, zo nodig, tussentijds bij. 
 
De beschikbare (financiële) middelen worden doelmatig en rechtmatig aangewend conform de 
gemaakte keuzes in het ondersteuningsplan en dragen bij aan de realisatie van de door het 
bestuur gestelde doelen. Het bestuur stuurt op effectief financieel beheer, zodat de continuïteit 
van het samenwerkingsverband en de dienstverlening aan de aangeslotenen gewaarborgd is en 
bekostiging rechtmatig verkregen wordt.  
 
Het interne toezicht geeft onafhankelijk en deugdelijk invulling aan zijn taak en wordt daarin 
gefaciliteerd door het bestuur. Het bestuur zorgt ook voor een goede facilitering van de  
ondersteuningsplanraad, betrekt deze tijdig en legt besluiten voor conform wettelijke vereisten. 
34
Het bestuur opereert volgens een code Goed Bestuur of legt in het jaarverslag uit als het daar 
eventueel van afwijkt en waarom dat het geval is. 
Aanvullende ambities 
 Zijn er aanvullende ambities voor de sturing op uitvoering en kwaliteitscultuur en (hoe) 
worden deze gerealiseerd? 
Wettelijke vereisten 
• Artikel 4, vierde lid, RJO: Het bestuur zorgt voor een continuïteitsparagraaf in de 
jaarverslaggeving. 
• Artikel 4a WMS: Het samenwerkingsverband stelt een ondersteuningsplanraad in en de 
inrichting voldoet aan de wettelijke voorschriften. 
• Artikel 8 WMS (jo. artikel 9 WMS): De ondersteuningsplanraad en de (gemeenschappelijke) 
medezeggenschapsraad ((G)MR) ontvangt tijdig alle inlichtingen van het 
samenwerkingsverband die redelijkerwijs nodig zijn om zijn taak te kunnen vervullen en 
ontvangt in elk geval bepaalde in de wet beschreven informatie. 
• Artikel 14a WMS: Het samenwerkingsverband behoeft de voorafgaande instemming van de 
ondersteuningsplanraad voor elk door het samenwerkingsverband te nemen besluit met 
betrekking tot vaststelling of wijziging van het ondersteuningsplan. 
• Artikel 17a, eerste en derde lid, WPO jo. artikel 10 WPO jo. artikel 12, vierde lid, WPO / 
artikel 3.1, eerste en vijfde lid, WVO 2020 jo. artikel 2.87 WVO 2020 jo. artikel 2.91 WVO 
2020: Het stelsel van kwaliteitszorg omvat in elk geval het zorg dragen voor het bewaken 
                                                 
34
 Volgens artikel 1, sub c, RJO: het geheel van verslaggevingsdocumenten bestaande uit de jaarrekening, het 
bestuursverslag en de overige gegevens, bedoeld in artikel 392, titel 9, boek 2, BW. 
Onderzoekskader 2021 voorschoolse educatie en primair onderwijs – Geldig per 1 augustus 
2023
