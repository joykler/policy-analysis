7.   Werkwijze toezicht 
 
7.1 Inleiding 
In dit hoofdstuk beschrijven we hoe we het toezicht uitvoeren. We beschrijven in paragraaf 7.2 
eerst onze werkwijze voor het stelseltoezicht. Aan de kernfuncties van het stelsel geven besturen 
en scholen invulling. Daarnaast waarborgen besturen de uitvoering en kwaliteit van het onderwijs 
op de scholen onder hun bestuur. In paragraaf 7.3 beschrijven we de werkwijze voor het toezicht 
op besturen en scholen. In paragraaf 7.4 staat welke activiteiten we hiervoor ondernemen. In de 
laatste paragraaf van dit hoofdstuk gaan we in op onze werkwijze bij het vervolgtoezicht.  
7.2 Stelseltoezicht 
7.2.1 Werkwijze van het stelseltoezicht 
Via het stelseltoezicht geven we een beeld van de kwaliteit van het Nederlandse onderwijsstelsel. 
We signaleren waar het goed gaat en waar niet, agenderen thema’s en dragen bij aan het oplossen 
van knelpunten. Door het stelsel als geheel in ogenschouw te nemen, krijgen we bijvoorbeeld zicht 
op onderwijsloopbanen, knelpunten bij 
Figuur 7.2.1a Cyclus stelseltoezicht 
overgangen tussen sectoren en (on)gelijkheid 
van kansen. Zo kunnen we bevorderen dat het 
 
onderwijs aan leerlingen steeds beter wordt. In 
hoofdstuk 3 is hiervoor een raamwerk met een 
beschrijving van stelselkwaliteit opgenomen. 
In het stelseltoezicht zetten we een aantal 
stappen (zie figuur 7.2.1a):  
 We monitoren trends en ontwikkelingen in 
het Nederlandse onderwijs.  
 We analyseren waar het goed gaat, maar 
reflecteren ook op de knelpunten die 
risico’s vormen voor de kwaliteit van het 
stelsel.  
 We agenderen welke belangrijke risicovolle 
knelpunten we zien voor het 
onderwijsstelsel en rapporteren daarover 
onder andere jaarlijks in ‘De Staat van het 
Onderwijs’.  
 We interveniëren wanneer dat vanuit de stimulerende functie van het toezicht passend is. We 
doen dat via het stelsel-, bestuurs- en schooltoezicht, maar ook door andere activiteiten om 
het onderwijsveld te stimuleren de kwaliteit te verhogen.  
In paragraaf 7.2.2 gaan we verder in op hoe we monitoren en analyseren. In paragraaf 7.2.3 
beschrijven we hoe we agenderen en interveniëren.  
7.2.2 Monitoring en analyse van ontwikkelingen  
Aan de hand van het raamwerk van de kwaliteitsbeschrijving van het stelsel (zie hoofdstuk 3) 
volgen we systematisch de ontwikkelingen in het onderwijsstelsel. We kijken naar hoe het geheel 
van besturen en scholen samen de drie kernfuncties vervult: kwalificatie, socialisatie en allocatie, 
waaronder selectie en gelijke kansen. Ook kijken we naar de essentiële voorwaarden om deze te 
verwezenlijken: de doelmatigheid, zoals te zien aan beschikbaarheid en besteding van financiële 
middelen, het personeelsbeleid, de kwaliteitszorg en het bestuurlijk handelen.  
 
Voor de monitoring en aansluitende analyse verzamelen we gegevens uit verschillende bronnen. 
We gebruiken bestaande gegevens, gegevens uit stelsel– en instellingstoezicht, signalen en we 
verzamelen zelf gegevens door thematisch onderzoek. 
Onderzoekskader 2021 voortgezet onderwijs – Versie per 1 augustus 2023 
45
