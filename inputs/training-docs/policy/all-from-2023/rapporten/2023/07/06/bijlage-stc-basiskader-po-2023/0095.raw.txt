 Artikel 3, artikel 12, eerste en derde lid, artikel 32, artikel 32b en artikel 34a WPO: Het 
bestuur zorgt voor bevoegd personeel en maakt het onderhouden en uitbreiden van de 
bekwaamheid mogelijk. 
 Artikel 4a WPO: Het bestuur meldt  en overlegt onverwijld bij een (redelijk vermoeden van 
een) zedenmisdrijf en doet daar zo nodig aangifte van. Het bestuur treedt hierbij onverwijld 
in contact met de vertrouwensinspecteur. 
 Artikel 10 en artikel 12, vierde lid, WPO: Het bestuur en de schoolleiding zorgen ervoor dat 
de wet wordt nageleefd en dat er indien nodig verbetermaatregelen komen voor de 
kwaliteit. Dat houdt onder andere in dat het bestuur en de scholen zicht hebben op de 
kwaliteit van het onderwijs. Daarbij moet het functioneren van de kwaliteitscyclus centraal 
staan. 
 Artikel 13, eerste lid, sub f in samenhang met artikel 14 WPO: Het bestuur communiceert 
over de klachtenregeling in de schoolgids(en). 
 Artikel 14 WPO: Het bestuur heeft een klachtenregeling die leidt tot een deugdelijke 
klachtbehandeling waarbij voldaan wordt aan de specifieke vereisten die dit artikel noemt.  
 Artikel 17a, eerste lid, jo. artikel 10 WPO: Het bestuur draagt zorg voor een goed bestuurde 
school met een scheiding tussen het uitvoerend deel van het bestuur en het toezicht en met 
een rechtmatig bestuur en beheer.  
 Artikel 17b, tweede lid, WPO: De interne toezichthouder (of lid daarvan) functioneert 
onafhankelijk van het uitvoerend deel van het bestuur. 
 Artikel 17c, eerste lid, WPO: De interne toezichthouder houdt toezicht op de uitvoering van 
de taken en de uitoefening van de bevoegdheden door het uitvoerend deel van het bestuur, 
staat het uitvoerend deel van het bestuur met raad ter zijde en heeft ten minste de bij de 
wet bepaalde taken.  
 Artikel 31a, derde en vierde lid, WPO: De school dient leraren een zelfstandige 
verantwoordelijkheid te geven bij de beoordeling van de onderwijsprestaties van leerlingen 
en voldoende zeggenschap te geven waar het gaat om het vakinhoudelijke, vakdidactische 
en pedagogische proces in de school. De afspraken hierover worden vastgelegd in een 
professioneel statuut. 
 Artikel 115 en artikel 169 WPO [jo. AMvB] en artikel 26, eerste tot en met vierde lid, Besluit 
bekostiging WPO 2022: Het bestuur moet de rijksbekostiging rechtmatig aanwenden en 
moet evident ondoelmatige aanwending van beschikbare (financiële) middelen voorkomen.  
 Artikel 115, vijfde lid, WPO: Het bestuur beheert de middelen van de school op zodanige 
wijze dat het voortbestaan van de school is verzekerd. 
 Artikel 165, eerste lid, WPO: Het bestuur dient een code Goed Bestuur te hanteren en 
verantwoordt zich over eventuele afwijkingen in het jaarverslag. 
 Artikel 165, eerste lid, sub b, WPO: Het bestuur stelt een jaarverslag vast met jaarrekening 
waaruit blijkt dat er sprake is van een rechtmatige en doelmatige aanwending van de 
bekostiging.  
 Artikel 169, vierde lid, WPO: Als sprake is van evident ondoelmatige aanwending, kunnen 
daar financiële gevolgen aan worden verbonden, zoals wijziging van de bekostiging en het 
41
terugvorderen van het onverschuldigd betaalde deel van de bekostiging. 
 Artikel 169, vijfde lid, WPO [jo. AMvB]: Bij of krachtens AMvB worden nadere regels gesteld 
over de wijze waarop wordt vastgesteld dat sprake is van evident ondoelmatige aanwending 
van de bekostiging. 
 Artikel 4, vierde lid, RJO: Het bestuur zorgt voor een continuïteitsparagraaf in de 
jaarverslaggeving. 
                                                 
41 
Met het amendement (Tweede Kamer, vergaderjaar 2019–2020, 35 102, nr. 11) is geregeld dat een 
bekostigingssanctie alleen kan worden opgelegd aan het bestuur nadat bij AMvB een nadere invulling wordt 
gegeven aan het begrip ‘evident ondoelmatige besteding’. Zonder deze algemene maatregel van bestuur is 
handhaving op ‘evident ondoelmatige besteding’ niet mogelijk. Tot de datum van inwerkingtreding van de AMvB 
richt de inspectie zich op haar stimulerende taak op dit gebied en zal alleen een Onvoldoende worden gegeven 
als een bestuur niet voldoet aan de op dit moment bij de basiskwaliteit opgenomen elementen. 
Onderzoekskader 2021 voorschoolse educatie en primair onderwijs – Geldig per 1 augustus 
2023   
  
 95
