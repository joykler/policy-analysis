 Artikel 7.2.6, eerste lid, WEB BES: Beroepsopleidingen zijn zodanig ingericht dat studenten 
de kwalificatie binnen de vastgestelde studieduur kunnen bereiken.  
 Artikel 7.2.6, derde lid, WEB BES: Het onderwijsprogramma dient voldoende onderwijsuren 
te bevatten.  
 Artikel 7.2.6, vierde lid, WEB BES: Het onderwijsprogramma omvat alle 
onderwijsactiviteiten, gericht op het bereiken van de onderwijs- en vormingsdoelen van de 
opleiding. 
 Artikel 7.2.7, eerste lid, WEB BES: Van elke opleiding maakt onderricht in de praktijk van het 
beroep deel uit. 
 Artikel 7.4.9, eerste lid, WEB BES: Het bestuur informeert de studenten uiterlijk op 1 mei 
voorafgaand aan het studiejaar middels het vaststellen van een Onderwijs- en 
Examenregeling (OER). 
OP2. Ontwikkeling en begeleiding  
De opleiding zorgt voor een passende intake en plaatsing. De opleiding houdt de ontwikkeling en 
voortgang van de studenten in de gaten en biedt waar nodig passende begeleiding en extra 
ondersteuning. 
Basiskwaliteit 
Studenten worden voorafgaand aan de aanmelding zo voorgelicht dat zij in staat zijn een 
passende opleiding te kiezen. Het bestuur stelt verdere regels vast voor de intake.  
Wanneer zij zich tijdig hebben aangemeld, hebben studenten recht op een studiekeuzeadvies. De 
opleiding stemt daartoe, wanneer van toepassing, af met voorafgaand onderwijs. 
 
Gedurende de studieloopbaan vindt er gestructureerde en zorgvuldige voortgangsbegeleiding 
plaats. Die stelt de student in staat de opleiding op het vereiste niveau en binnen de gestelde 
tijd te behalen. Daarbij staat de behoefte van de student in combinatie met de vereiste 
competentieontwikkeling centraal. De opleiding toont daarbij oog te hebben voor de bevordering 
van gelijke kansen.  
 
Er is een ondersteuningsaanbod voor studenten met extra ondersteuningsbehoeften en de 
opleiding informeert studenten (en ouders) volledig en tijdig over de mogelijkheden voor extra 
ondersteuning.  
Aanvullende ambities 
 Zijn er aanvullende ambities voor zicht op ontwikkeling en begeleiding en (hoe) worden deze 
gerealiseerd? 
Wettelijke vereisten 
 Artikel 1.3.2, eerste lid, jo. artikel 1.3.1, sub b, WEB BES: Het bestuur zorgt voor onderwijs 
van voldoende kwaliteit en voor het aanbieden van doelmatige leerwegen. 
 Artikel 1.3.2, eerste lid, jo. artikel 7.2.6, eerste lid, WEB BES: Het bestuur heeft een 
zorgplicht voor onderwijs van goede kwaliteit en dient beroepsopleidingen zodanig in te 
richten dat studenten de kwalificatie binnen de vastgestelde studieduur kunnen bereiken. 
 Artikel 1.3.2, eerste lid, WEB BES: Het bestuur zorgt voor onderwijs van voldoende kwaliteit.  
 Artikel 3.1 WEB BES: Het bestuur stelt in overleg een handelingsplan op voor studenten met 
specifieke onderwijsbehoeften. Dit plan wordt jaarlijks geëvalueerd. 
 Artikel 3.4, derde lid, WEB BES: Studenten met specifieke onderwijsbehoeften waarin de 
instelling redelijkerwijs niet kan voorzien en studenten die worden begeleid binnen een 
expertisecentrum onderwijszorg blijven ingeschreven bij de instelling. Het bestuur blijft 
verantwoordelijk voor die studenten voor in ieder geval het bieden van adequaat onderwijs. 
 Artikel 7.1.5 WEB: Het bestuur rapporteert over de vorderingen van de studenten aan hun 
ouders, voogden of verzorgers, dan wel aan de studenten zelf indien zij meerderjarig en 
handelingsbekwaam zijn. 
 Artikel 7.1.2, tweede lid, WEB BES: Een beroepsopleiding is een onderwijstraject dat voor 
een student is ingericht en dat is gericht op het behalen van een kwalificatie.  
Onderzoekskader 2021 middelbaar beroepsonderwijs – Versie per 1 augustus 2023 140
