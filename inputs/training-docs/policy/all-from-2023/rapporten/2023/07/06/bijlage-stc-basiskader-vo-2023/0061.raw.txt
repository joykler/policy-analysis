Een dergelijke activiteit is onderdeel van het onderzoek naar de werking van de kwaliteitszorg van 
het samenwerkingsverband. We gaan na of scholen de afspraken uit het ondersteuningsplan 
nakomen. We verwachten van het bestuur van het samenwerkingsverband dat het zicht heeft op 
deze uitvoering in de praktijk en dat het hierop stuurt. Daarnaast geeft het ons zicht op enkele 
aspecten van passend onderwijs op de bezochte scholen. De uitkomsten van de verificatie-
activiteiten levert geen oordeel op over de scholen, maar een signaal of zij de onderzochte 
afspraken uit het ondersteuningsplan naleven en over de uitwerking van het beleid van het 
samenwerkingsverband. 
 
Werkwijze toezicht op opdc’s 
Voor de werkwijze voor het toezicht op de kwaliteit van het onderwijs op het opdc gelden de 
uitgangspunten zoals genoemd in hoofdstuk 7. 
9.3 Praktijkonderwijs 
9.3.1 Inleiding 
Het doel van het praktijkonderwijs is leerlingen toe te leiden naar werk of een vervolgopleiding. 
Maatwerk en gepersonaliseerd leren zijn kenmerkend voor het praktijkonderwijs: elke leerling volgt 
een eigen leerroute, die aansluit bij wat hij of zij kan en graag wil. Theorie wordt tot leven gebracht 
en verdiept door middel van praktische vakken en stages. Alle leerlingen in het praktijkonderwijs 
beschikken over een toelaatbaarheidsverklaring van het samenwerkingsverband voor deze vorm 
van onderwijs.  
 
Het praktijkonderwijs richt zich vooral op het voorbereiden op thema’s die belangrijk zijn voor de 
leerlingen: wonen, werken, vrije tijd, burgerschap en leren. Leerlingen leren binnen deze thema’s 
zo goed en zo zelfstandig mogelijk te functioneren binnen de school en in de maatschappij. 
Leerlingen die het praktijkonderwijs succesvol hebben doorlopen, ontvangen een diploma van de 
33
school.  
9.3.2 Aanpassingen waarderingskader en normering 
De aanpassingen in het waarderingskader betreffen de standaarden Aanbod, Zicht op ontwikkeling 
en begeleiding en Resultaten: 
 De standaard Aanbod is aangepast, omdat de inhoud van het onderwijs afwijkt van het 
aanbod in het reguliere voortgezet onderwijs. 
 Voor elke leerling maakt de school een ontwikkelingsperspectief waarin beschreven is welk 
(eind)perspectief wordt nagestreefd en op welke manier het onderwijs wordt aangepast om 
dit doel te bereiken. De standaard Zicht op ontwikkeling en begeleiding is daarop 
aangepast. 
 De standaard Pedagogisch-didactisch handelen is aangevuld met de term ‘ortho’ om 
duidelijk te maken dat het hier gaat om specifiek handelen met het oog op de doelgroep. 
 De standaard Afsluiting is aangepast, omdat de leerlingen geen examen doen maar een 
schooldiploma of een verklaring ontvangen. 
 De standaard Resultaten is aangepast, omdat er geen normen zijn voor praktijkonderwijs. 
In plaats daarvan wordt er gekeken naar de eigen streefdoelen.  
 
Alle overige standaarden zijn ongewijzigd van toepassing. De standaard Praktijkvorming/stage is 
toegevoegd aan het waarderingskader vanwege het belang hiervan voor het praktijkonderwijs. 
                                                 
 
33
 De Eerste en Tweede Kamer hebben wetgeving aangenomen (Tweede Kamer, vergaderjaar 2020–2021, 35 
580, nr. 2 (wetsvoorstel)) waarin onder andere geregeld wordt dat leerlingen in het praktijkonderwijs een 
schooldiploma krijgen als de directeur oordeelt dat zij daarvoor in aanmerking komen. Standaard OP6 wordt 
alleen beoordeeld als bovengenoemd wetsvoorstel is aangenomen en in werking is getreden op het moment 
van vaststelling van het onderzoekskader. 
 
Onderzoekskader 2021 voortgezet onderwijs – Versie per 1 augustus 2023
