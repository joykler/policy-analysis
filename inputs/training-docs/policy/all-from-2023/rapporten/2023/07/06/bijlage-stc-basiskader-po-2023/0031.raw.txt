ontwikkeling van burgerschapscompetenties, om het onderwijs af te stemmen op de actuele 
leerbehoefte van leerlingen. 
 Artikel 8, vierde lid, WPO: De school biedt individuele begeleiding die is afgestemd op de 
behoeften van de leerlingen die extra ondersteuning nodig hebben.  
 Artikel 8, vijfde lid, WPO: Het bestuur stelt ten minste eenmaal in de vier jaar het 
schoolondersteuningsprofiel vast. 
 Artikel 8, negende lid, WPO: De school werkt herkenbaar en gestructureerd aan de 
bestrijding van achterstanden. 
 Artikel 11 WPO: De school rapporteert over de vorderingen van de leerlingen aan hun 
ouders, voogden of verzorgers. 
 Artikel 12, tweede lid, WPO: De school heeft in het schoolplan beschreven op welke wijze 
het schoolondersteuningsprofiel wordt betrokken bij het onderwijskundig beleid. 
 Artikel 12, vierde lid, sub a, WPO: De school heeft de wijze waarop het onderwijs wordt 
afgestemd op de voortgang in de ontwikkeling van leerlingen in het schoolplan beschreven.  
 Artikel 3.1 Inrichtingsbesluit WPO: In het ontwikkelingsperspectief is informatie opgenomen 
over de begeleiding die de leerling wordt geboden, naar welke onderwijssoort in het 
voortgezet onderwijs of naar uitstroomprofiel van het voortgezet speciaal onderwijs de 
leerling naar verwachting zal uitstromen, en over de belemmerende en bevorderende 
factoren die van invloed zijn op het onderwijs aan de leerling. 
 Artikel 40, vierde en elfde lid, WPO: De school houdt zich aan de zorgplicht passend 
onderwijs. 
 Artikel 40, derde lid, WPO: De school beoordeelt of de leerling extra ondersteuning nodig 
heeft.  
 Artikel 40a, eerste en derde lid, WPO: Het bestuur stelt binnen zes weken, na op 
overeenstemming gericht overleg met de ouders, een ontwikkelingsperspectief vast voor 
een leerling die extra ondersteuning nodig heeft. 
 Artikel 40a, tweede lid, WPO: Over het handelingsdeel van het ontwikkelingsperspectief 
dient door het bestuur overeenstemming met de ouders te worden bereikt. 
 Artikel 40a, vierde lid, WPO: Het bestuur evalueert het ontwikkelingsperspectief minimaal 
eens per schooljaar met de ouders. 
 Artikel 40a, vijfde lid, WPO: Het bestuur kan, na overleg of overeenstemming met de 
ouders, het ontwikkelingsperspectief bijstellen. 
 Artikel 12 Wet register onderwijsdeelnemers jo. artikel 8, eerste lid, Besluit register 
onderwijsdeelnemers: Het bestuur registreert in het Register Onderwijsdeelnemers (ROD) 
voor welke periode er voor een leerling een ontwikkelingsperspectief is vastgesteld en, 
indien van toepassing, welke periode een leerling in een orthopedagogisch-didactisch 
centrum (opdc) is geplaatst. 
OP3. Pedagogisch-didactisch handelen 
Het pedagogisch-didactisch handelen van de leraren is afgestemd op de voortgang in de 
ontwikkeling van de leerlingen en draagt eraan bij dat leerlingen een ononderbroken 
ontwikkelingsproces kunnen doorlopen. 
 
Basiskwaliteit 
De leraren creëren in hun lessen een pedagogisch en didactisch passend en stimulerend 
leerklimaat, waardoor de leerlingen zich veilig voelen en actief betrokken zijn. De leraren tonen 
hoge verwachtingen van alle leerlingen. Zij zorgen voor een ordelijk verloop van de les en 
benutten de lestijd efficiënt. De leraren maken het lesdoel duidelijk. Zij monitoren tijdens de les 
of de leerlingen het beoogde lesdoel al dan niet halen en passen hun onderwijs waar nodig aan. 
De leraren leggen de lesstof duidelijk uit en geven de leerlingen voldoende tijd om te oefenen 
met de lesstof. Zij stemmen daarbij de instructie, de verwerking en het tempo van hun 
onderwijs af op de onderwijsbehoeften van individuele en groepen leerlingen. De leraren geven 
Onderzoekskader 2021 voorschoolse educatie en primair onderwijs – Geldig per 1 augustus 
2023   
  
 31
