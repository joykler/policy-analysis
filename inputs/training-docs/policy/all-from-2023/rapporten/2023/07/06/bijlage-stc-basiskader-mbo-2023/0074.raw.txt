Bijlage 1 Normering en beoordeling 
onderwijsresultaten 
 
Het kwaliteitsgebied Onderwijsresultaten bestaat voor het bekostigd beroepsonderwijs uit twee 
standaarden: Studiesucces en Vervolgsucces. In deze bijlage beschrijven we de normering, de 
oordeelsvorming en de specifieke uitzonderingen en/of toepassingen daarvan. Voor bekostigd mbo 
niveau 2, 3 en 4 is de definitie en uitwerking van Studiesucces geregeld in hoofdstuk 4a van het 
Uitvoeringsbesluit WEB en in de Regeling Studiesucces. Deze bijlage stemt daarmee, voor zover 
het bekostigd mbo niveau 2, 3 en 4 betreft, overeen.  
 
1. Standaard Studiesucces in bekostigd onderwijs  
Bij opleidingen op niveau 2, 3 en 4 beoordelen we de standaard Studiesucces aan de hand van drie 
indicatoren: Jaarresultaat (JR), Diplomaresultaat (DR) en Startersresultaat (SR). We beschrijven 
verder de standaard aan de hand van de indicatoren Passende plaatsing, Passend diploma en 
Opstroom.  
 
Voor de eerste drie indicatoren geldt een absolute norm, waarvan de hoogte na overleg met het 
onderwijsveld is vastgesteld. Voor deze indicatoren zijn er absolute normen voor de waardering 
Hoog.  
De resultaten leiden tot een waardering Goed of een oordeel Voldoende of Onvoldoende op 
standaardniveau.  
 
Voor de drie overige indicatoren wordt geen norm vastgesteld. De resultaten op deze indicatoren 
geven een beeld van de prestaties van de instelling ten opzichte van haar eigen doelen en ambities 
en ten opzichte van het landelijk gemiddelde. De resultaten leggen de relatie met het primaire 
onderwijsproces en vormen daarmee een aanleiding voor het gesprek met de onderwijsteams en 
de instelling.  
 
Onderzoekskader 2021 middelbaar beroepsonderwijs â€“ Versie per 1 augustus 2023 74
