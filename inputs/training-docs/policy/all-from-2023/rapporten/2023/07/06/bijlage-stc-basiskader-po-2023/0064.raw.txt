Voor het eindoordeel worden de beslisregels gevolgd voor scholen waarvan we de resultaten niet 
kunnen beoordelen, zoals beschreven in paragraaf 6.5.2. 
 
Bijlage 4 bevat het volledige waarderingskader igbo. 
9.5.3 Werkwijze 
De werkwijze van het toezicht is zoals beschreven in hoofdstuk 7.  
9.6 Kinderopvang en voor- en vroegschoolse educatie 
9.6.1 Inleiding 
De Inspectie van het Onderwijs houdt interbestuurlijk toezicht op de taken van gemeenten die 
voortkomen uit de wet- en regelgeving rondom kinderopvang en onderwijsachterstandenbeleid, 
waaronder voor- en vroegschoolse educatie (vve). Het toezicht op de taken van gemeenten valt 
onder interbestuurlijk toezicht en is anders ingericht dan bestuurs- en instellingstoezicht voor het 
onderwijs. Sinds 1 januari 2023 zijn de interbestuurlijke toezichtstaken ondergebracht in een apart 
onderzoekskader.  
 
Naast het interbestuurlijk toezicht op gemeenten houdt de inspectie ook toezicht op de kw aliteit 
van de vve in voor- en vroegscholen. Het wettelijke kader voor het toezicht wordt in aanvulling op 
de in hoofdstuk 1 genoemde wetten gevormd door de Wet kinderopvang (Wko), de Gemeentewet 
en onderliggende regelgeving. 
Voor de werkwijze van het interbestuurlijk toezicht verwijzen we naar het Interbestuurlijk 
toezichtkader 2023. De werkwijze van het toezicht op de voor- en vroegschoolse educatie 
beschrijven we in paragraaf 9.6.2.  
 
9.6.2 Toezicht op voor- en vroegschoolse educatie  
Inleiding 
Voor- en vroegschoolse educatie (vve) is bedoeld voor peuters en kleuters met een (risico op een) 
(taal)achterstand. Vve richt zich niet alleen op taalachterstanden, maar ook op de sociaal-
emotionele, cognitieve en motorische ontwikkeling van deze kinderen. Via het interbestuurlijk 
toezicht gaat de inspectie na of er in de gemeente afspraken zijn gemaakt over vve en 
onderwijsachterstanden. Hierover leest u meer in het eerder genoemde Interbestuurlijk 
toezichtkader 2023.  
Daarnaast beoordeelt de inspectie de kwaliteit van vve op kinderdagverblijven (voorscholen) en de 
groepen 1 en 2 van de basisscholen (vroegscholen).  
Het verschil in wetgeving tussen voor- en vroegschoolse educatie heeft gevolgen voor het toezicht. 
We gaan in de volgende paragraaf in op de voorschoolse locaties. Vroegschoolse educatie wordt 
onderzocht in de reguliere onderzoeken op basisscholen, met gebruik van het reguliere 
waarderingskader po (hoofdstuk 5) en volgens de werkwijze voor thematische onderzoeken of 
onderzoeken op schoolniveau (hoofdstuk 7).  
9.6.2.1 Voorschoolse educatie op de voorschoollocaties  
Gemeenten financieren de voorschoolse educatie op kinderopvanglocaties. Dit zijn de zogenoemde 
voorscholen. We houden signaalgestuurd toezicht op de kwaliteit van voorschoolse educatie op 
locaties met gesubsidieerde voorschoolse educatie in alle gemeenten die 
onderwijsachterstandsmiddelen ontvangen. Het waarderingskader voor voorschoolse educatie is te 
vinden in bijlage 5. Signalen kunnen leiden tot een onderzoek, of bijvoorbeeld een gesprek met de 
houder van de voorschoolse voorziening. 
  
Zowel de Gemeentelijke Gezondheidsdienst (GGD) als de Inspectie van het Onderwijs houden 
toezicht op voorschoolse educatie. Het (jaarlijkse) toezicht op de basisvoorwaarden voorschoolse 
educatie, zoals beschreven in het gelijknamige Besluit basisvoorwaarden kwaliteit voorschoolse 
Onderzoekskader 2021 voorschoolse educatie en primair onderwijs â€“ Geldig per 1 augustus 
2023   
  
 64
