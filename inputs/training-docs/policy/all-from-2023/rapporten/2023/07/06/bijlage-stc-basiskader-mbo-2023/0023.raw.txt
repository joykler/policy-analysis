Het bestuur richt de voorwaarden in om de doelen te bereiken, waaronder de inzet en het 
beheer van de (financiële) middelen voor het waarborgen van de kwaliteit van het 
onderwijsproces, de diplomering, het schoolklimaat en de resultaten. Het bestuur heeft daartoe 
een meerjarenbegroting waarin de relatie met het beleid en de doelen duidelijk zijn toegelicht. 
Er is voor de sturing op (financiële) kwaliteit een functionerende verantwoordelijkheidsverdeling 
tussen de interne toezichthouder, het bestuur en de opleidingen afgesproken, op basis van de 
geldende wet- en regelgeving.  
Aanvullende ambities 
 Zijn er aanvullende ambities in relatie tot de visie en doelen en (hoe) worden deze 
gerealiseerd? 
Wettelijke vereisten 
 Artikel 1.3.6, eerste lid, WEB: Het bestuur richt een stelsel van kwaliteitszorg in en 
beoordeelt aan de hand daarvan het onderwijs, waaronder maatregelen en instrumenten 
om te waarborgen dat het personeel zijn bekwaamheid onderhoudt. 
 Artikel 2.2.1, derde en vierde lid, WEB: Het bestuur besteedt de rijksbijdrage aan 
exploitatiekosten en huisvestingskosten rechtmatig. 
 Artikel 2.5.3 WEB: Het bestuur stelt jaarlijks een jaarrekening op. Uit de jaarrekening dient 
te blijken dat sprake is van een rechtmatige en doelmatige aanwending van de 
rijksbijdrage. 
 Artikel 2.5.4 WEB en artikel 4, vierde lid, RJO: Het bestuur maakt jaarlijks een 
bestuursverslag waarin de resultaten van het financieel beleid en de continuïteitsparagraaf 
staan opgenomen. 
 Artikel 3.1.2, vierde lid, sub d. WEB: De raad van toezicht is in elk geval belast met het 
toezien op de rechtmatige verwerving en op de doelmatige en rechtmatige bestemming en 
aanwending van de middelen door het bevoegd gezag ten behoeve van de instelling; 
 Artikel 3.1.3 WEB: Het bestuur regelt de interne bevoegdheidsverdeling en kan daartoe 
naast de statuten een bestuursreglement vaststellen. RJO jo. artikel 2.5.3, WEB: De wijze 
waarop door het bestuur verslag wordt gedaan van het financieel beheer gebeurt 
overeenkomstig de daarvoor in de RJO gestelde regels. 
BKA2. Uitvoering en kwaliteitscultuur 
Het bestuur realiseert samen met de opleidingen de doelen voor kwaliteit, bevordert een 
kwaliteitscultuur, zorgt voor randvoorwaarden en stuurt, waar nodig, tussentijds bij. 
Basiskwaliteit 
Het bestuur geeft als onderdeel van zijn stelsel van kwaliteitszorg met de opleidingen effectief 
uitvoering aan de visie en de doelen voor onderwijskwaliteit. Aan de transparante, integere 
kwaliteitscultuur is zichtbaar dat deze bijdraagt aan de gestelde doelen. 
  
Het bestuur bevordert een op samenwerken, leren en verbeteren gerichte kwaliteitscultuur, 
zodat de doelen en ambities gerealiseerd kunnen worden. Het bestuur zorgt ervoor dat het 
onderwijskundig leiderschap op alle niveaus herkenbaar verankerd is in de organisatie. Ook 
bevordert het bestuur dat de directie en teams gezamenlijk werken aan hun professionaliteit in 
relatie tot de bekwaamheidseisen en aan een verbetercultuur.  
 
Binnen de kwaliteitscultuur geeft het bestuur uitvoering aan kwaliteitszorg gericht op de 
kwaliteit van het onderwijs en de naleving van wettelijke voorschriften. Het bestuur bewaakt en 
bevordert dat de uitvoering in overeenstemming is met het beleid, zodat de doelen worden 
bereikt. Het bestuur houdt zicht op de uitvoering van het beleid en op de nagestreefde 
verbeteringen en stuurt daarop, zo nodig, tussentijds bij. Ook stelt het bestuur de 
examencommissie in en benoemt de leden. 
 
De beschikbare (financiële) middelen dragen bij aan de realisatie van de door het bestuur 
gestelde doelen en worden doelmatig en rechtmatig aangewend. Als onderdeel van zijn taak 
Onderzoekskader 2021 middelbaar beroepsonderwijs – Versie per 1 augustus 2023
