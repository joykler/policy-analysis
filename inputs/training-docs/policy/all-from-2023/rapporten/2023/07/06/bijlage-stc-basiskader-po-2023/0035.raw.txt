de school zorg draagt voor een schoolklimaat dat in overeenstemming is met de basiswaarden 
van de democratische rechtsstaat en bijdraagt aan de bevordering daarvan. 
Het personeel van de school is in zijn gedrag een voorbeeld voor de leerlingen: personeelsleden 
leven de basiswaarden zichtbaar na.  
 
De school stemt aanpak en aanbod af op de leerlingenpopulatie van de school en de leefwereld 
van de leerlingen. Ook signaleert en corrigeert de school uitingen van leerlingen die met de 
basiswaarden in strijd zijn. 
Aanvullende ambities 
 Zijn er aanvullende ambities voor het schoolklimaat en (hoe) worden deze gerealiseerd? 
Wettelijke vereisten 
 Artikel 8, derde lid, WPO: Het onderwijs bevordert actief burgerschap en sociale cohesie op 
doelgerichte en samenhangende wijze, richt zich onder andere op het bijbrengen van 
respect voor en kennis van de basiswaarden en het ontwikkelen van sociale en 
maatschappelijke competenties. 
 Artikel 8, lid 3a, WPO: Het bestuur draagt zorg voor een schoolcultuur die in 
overeenstemming is met de basiswaarden van de democratische rechtsstaat, en creëert een 
omgeving waarin leerlingen worden gestimuleerd actief te oefenen met de omgang met 
deze waarden. 
 
 
KWALITEITSGEBIED ONDERWIJSRESULTATEN (OR) 
OR1. Resultaten 
De school behaalt met haar leerlingen leerresultaten die ten minste in overeenstemming zijn 
met de gestelde norm. 
Basiskwaliteit 
De cognitieve eindresultaten liggen op het niveau dat op grond van de kenmerken van de 
leerlingenpopulatie mag worden verwacht. Dit betekent dat de eindresultaten op de kernvakken 
Nederlandse taal en rekenen/wiskunde voldoen aan de gestelde norm. 
Aanvullende ambities 
 Zijn er aanvullende ambities voor de onderwijsresultaten en (hoe) worden deze 
gerealiseerd?  
Wettelijke vereisten 
 Artikel 10a WPO, artikel 2.2 en artikel 2.4, Inrichtingsbesluit WPO en de Regeling 
leerresultaten PO 2020: Scholen moeten voldoende leerresultaten behalen. Er is sprake van 
voldoende leerresultaten als de resultaten op of boven de normering liggen (die is 
afgestemd op de samenstelling van de leerlingenpopulatie van scholen), zoals vastgelegd in 
de Regeling leerresultaten PO 2020. 
OR2. Sociale en maatschappelijke competenties 
De leerlingen behalen sociale en maatschappelijke competenties op het niveau dat ten minste 
in overeenstemming is met de verwachtingen van het vervolgonderwijs en de maatschappij. 
Basiskwaliteit 
De school heeft een goed beeld van de kenmerken van haar leerlingenpopulatie en heeft 
ambitieuze verwachtingen over het niveau dat de leerlingen voor de sociale en 
maatschappelijke competenties kunnen bereiken. Ze neemt de aansluiting op het 
vervolgonderwijs en de maatschappij als uitgangspunt voor de competenties voor leerlingen. 
Onderzoekskader 2021 voorschoolse educatie en primair onderwijs – Geldig per 1 augustus 
2023   
  
 35
