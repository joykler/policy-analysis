De school biedt een breed en op de kerndoelen gebaseerd aanbod dat ook de referentieniveaus 
taal en rekenen omvat. Stages kunnen, met name in het vmbo, onderdeel uitmaken van het 
aanbod. Wanneer een school stages aanbiedt, zorgt ze ervoor dat de inhoud en vormgeving van 
de stage bijdragen aan de voorbereiding van de leerling op het vervolgonderwijs en de 
samenleving. 
Aanvullende ambities 
Zijn er aanvullende ambities voor het aanbod en (hoe) worden deze gerealiseerd?  
Wettelijke vereisten 
 Artikel 2 en artikel 3, Besluit referentieniveaus Nederlandse taal en rekenen, jo. artikel 2, 
Wet referentieniveaus Nederlandse taal en rekenen: Het onderwijs neemt de 
referentieniveaus van taal en rekenen als uitgangspunt.  
 Artikel 1.3.5, sub c, WEB: De instelling biedt mogelijkheden voor loopbaanoriëntatie en –
begeleiding. 
 Artikel 1.4, tweede lid, WVO 2020: Het onderwijs is afgestemd op de voortgang in de 
ontwikkeling van leerlingen en zij kunnen een ononderbroken ontwikkelingsproces 
doorlopen.  
 Artikel 2.32 WVO 2020: Het onderwijsprogramma in het voortgezet onderwijs kan een 
maatschappelijke stage omvatten. 
 Artikel 7.1.2, derde lid, WEB: Een opleiding is een samenhangend geheel van 
onderwijseenheden gericht op de verwezenlijking van eindtermen of het behalen van een 
diploma of onderdelen daarvan. Zie voor de inhoud van de examenprogramma’s artikel 7, 
11, 12, 13, 22 en 24 WEB. 
 Artikel 7.3.4, eerste lid, WEB: Opleidingen vavo omvatten het onderwijs dat noodzakelijk is 
voor het behalen van het diploma atheneum, gymnasium, havo of vmbo-t. 
 Artikel 7.4.8, eerste lid, jo. artikel 7.4.11, zesde lid, WEB: Het bestuur dient te zorgen voor 
een goede organisatie en kwaliteit van het onderwijsprogramma en de examinering. 
 Artikel 3.63 WVO 2020: Kandidaten die zijn ingeschreven bij het vavo kunnen voor 
vrijstellingen in aanmerking komen. 
 Artikel 2.13 en 2.14, eerste lid, WVO 2020: Het onderwijsaanbod voor de eerste twee 
leerjaren voldoet aan de kerndoelen en is samenhangend ingericht. 
 Artikel 2.89 WVO 202: Het schoolplan bevat de uitwerking van de wettelijke opdrachten voor 
de uitgangspunten, doelstellingen en inhoud van het onderwijs.  
 Bijlage 3, Regeling examenprogramma’s voortgezet onderwijs: De kandidaat is in staat zijn 
eigen loopbaanontwikkeling vorm te geven. Hij doet dat met een oriëntatie op een 
toekomstige opleiding en (loop)baan door middel van reflectie op het eigen handelen en 
reflectie op ervaringen. 
 Artikel 7.4.8, lid 2a, WEB: De onderwijs- en examenregeling omvat in elk geval de bij wet 
bepaalde onderdelen. 
OP2. Ontwikkeling en begeleiding  
De school zorgt voor een passende intake en plaatsing. De opleiding houdt de ontwikkeling en 
voortgang van de leerlingen in de gaten en biedt waar nodig passende begeleiding en extra 
ondersteuning. 
Basiskwaliteit 
Leerlingen worden voorafgaand aan de aanmelding zo voorgelicht dat zij in staat zijn een 
passende opleiding te kiezen. De opleiding stemt daartoe, indien van toepassing, af met 
voorafgaand onderwijs. De school verzamelt vanaf binnenkomst informatie over de kennis en 
vaardigheden van haar leerlingen. Het verzamelen van (toets)informatie gebeurt systematisch 
en zorgvuldig. De school vergelijkt de informatie met de verwachte ontwikkeling van de leerling. 
Dit maakt het mogelijk om het onderwijs af te stemmen op de onderwijsbehoefte van zowel 
groepen als individuele leerlingen, zodat zij een ononderbroken ontwikkeling kunnen doormaken. 
Onderzoekskader 2021 middelbaar beroepsonderwijs – Versie per 1 augustus 2023
