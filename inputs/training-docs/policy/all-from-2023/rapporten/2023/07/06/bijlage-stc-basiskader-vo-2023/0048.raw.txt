We bepalen de intensiteit van het toezicht op basis van onze gegevens over de kwaliteit van het 
bestuur. Deze inschatting bouwen we op uit een analyse van de bij ons beschikbare gegevens en 
aanvullende andere bronnen: 
 We hebben alle besturen in de afgelopen vier jaar onderzocht en beoordeeld. De uitkomsten 
daarvan en van andere momenten van onderzoek of contact vormen de start van ons beeld 
van de kwaliteit van het bestuur en van de kwaliteit van de invulling van hun (interne) 
waarborgfunctie.  
 Dit beeld vullen we aan op basis van gegevens uit de prestatie- en risicoanalyse die we jaarlijks 
per bestuur en voor alle scholen uitvoeren (zie paragraaf 7.3.3). We analyseren de 
ontwikkeling van deze gegevens in de tijd en ten opzichte van andere besturen.  
 Signalen die over een bestuur en de scholen bij de inspectie binnenkomen, betrekken we bij de 
analyse om de kwaliteit van het bestuur in beeld te brengen. Denk hierbij aan actuele 
ontwikkelingen, zoals mogelijke incidenten of andere berichten.  
 
De analyse van het geheel aan informatie gebruiken we om de intensiteit van het toezicht te 
bepalen. Het geeft ons zicht op het al dan niet aanwezig zijn van (mogelijke) risico’s voor de 
onderwijskwaliteit en/of risico’s voor de kwaliteit van het bestuur. Dit is de basis van waaruit we de 
proportionaliteit van het toezicht bepalen: het toezicht kan intensief zijn, maar ook minder 
intensief.  
 
Daarna werken we de toezichtsactiviteiten uit die aansluiten op de omstandigheden van het 
bestuur. Welke onderzoekinstrumenten hebben we nodig om bij het desbetreffende bestuur de 
kwaliteit te beoordelen? Is er sprake van een eenpitter of vallen er meerdere scholen onder het 
bestuur? Bij kleine besturen en eenpitters houden we in onze benadering rekening met de gekozen 
samenhang van de sturing tussen het school- en bestuursniveau. Met wie voeren we gesprekken, 
waar en hoe kijken we mee in het onderwijs? Dit is het maatwerk in het toezicht.  
Hoe dit intensieve en minder intensieve (vervolg)toezicht eruitziet, lichten we toe in paragraaf 7.4 
en 7.5.  
7.3.3 Jaarlijkse prestatie- en risicoanalyse  
De monitoring van de prestaties op het niveau van het bestuur en hun scholen helpt ons om tijdig 
eventuele risico’s op het spoor te komen en inzicht te krijgen in het functioneren van het bestuur. 
We doen dit conform artikel 11 van de WOT aan de hand van een aantal indicatoren. Die 
indicatoren betreffen onder andere financiële gegevens, gegevens over het personeel, over de 
veiligheid op scholen en de resultaten en doorstroom van leerlingen. Ten minste eenmaal per jaar 
voeren we een analyse uit op de data die we met de monitor verkrijgen. Als er een vermoeden van 
risico’s is, voeren we een risicoanalyse uit.  
 
Deze zogeheten expertanalyse bevestigt al dan niet de vermoedens van tekortkomingen ten 
aanzien van de onderwijskwaliteit en/of het financieel beheer. De analyse wordt uitgevoerd door 
een expertteam, waarin kennis en deskundigheid op het terrein van data-analyse, 
onderwijskwaliteit en financieel beheer aanwezig zijn. Zo ontstaat een integraal beeld van de 
onderwijskwaliteit, de sturingskwaliteit en de financiën.  
7.4 Toezichtsactiviteiten bij besturen en scholen 
Het toezicht op besturen en scholen omvat meerdere activiteiten. We onderzoeken besturen eens 
in de vier jaar. Dit onderzoek heet ‘Het vierjaarlijks onderzoek bij bestuur en scholen’ (hierna: 
vierjaarlijks onderzoek). Zoals in paragraaf 7.3 is beschreven, doen we dat proportioneel en op 
maat. Binnen het vierjaarlijks onderzoek kijken we ook naar scholen want op schoolniveau 
verifiëren we of de besturing door het bestuur effectief is en of het bestuur (be)stuurt op basis van 
een actueel beeld van de kwaliteit. We beschrijven dit type onderzoek in paragraaf 7.4.1. 
 
Ook tussentijds doen we onderzoek op scholen. Dit doen we als er risico’s zijn en bij 
themaonderzoeken die in relatie staan tot het stelseltoezicht. Onderzoeken kunnen zowel 
Onderzoekskader 2021 voortgezet onderwijs – Versie per 1 augustus 2023 
48
