De school heeft een gedragen visie op goed onderwijs, heeft daarvoor ambities en doelen en 
stuurt op het behalen daarvan. 
Basiskwaliteit 
De school heeft, als onderdeel van het stelsel van kwaliteitszorg, een gedragen visie, ambities 
en doelen gericht op goed onderwijs die ervoor zorgen dat leerlingen een ononderbroken 
ontwikkeling van leerlingen kunnen doorlopen. De schoolleiding vertaalt haar visie, ambities en 
doelen in onderwijskundig beleid en stuurt daarop om de beoogde resultaten te behalen. De 
schoolleiding beschrijft op welke manier ze zorgt voor het realiseren, borgen en verbeteren van 
de onderwijskwaliteit en hoe ze de naleving van de wettelijke eisen realiseert, onder meer op 
het gebied van de basisvaardigheden taal, rekenen en burgerschap.  
 
De schoolleiding sluit met haar visie, ambities en doelen aan op die van haar bestuur en op de 
kenmerken van de leerlingenpopulatie van de school. Dit doet zij onder meer door aan te geven 
hoe ze rekening houdt met (taal)achterstanden, de wettelijke opdracht tot bevordering van 
burgerschap en specifieke leerbehoeften om bij te dragen aan gelijke kansen voor alle 
leerlingen. Resultaten van eerdere evaluaties, interne en externe dialoog zijn zichtbaar in de 
doelen voor het onderwijskundig beleid. 
 
De schoolleiding richt de voorwaarden in om de onderwijskundige ambities en doelen te 
bereiken, waaronder het personeelsbeleid en de organisatie van het onderwijs. Daarbij is de 
interne verantwoordelijkheidsverdeling duidelijk. 
Aanvullende ambities 
 Zijn er aanvullende ambities in relatie tot de visie en doelen en (hoe) worden deze 
gerealiseerd? 
Wettelijke vereisten  
 Artikel 10, achtste lid, WPO BES: Het onderwijs wordt zodanig ingericht dat daarbij op 
structurele en herkenbare wijze aandacht wordt besteed aan het bestrijden van 
achterstanden, in het bijzonder van taalachterstanden. 
 Artikel 13 en artikel 15, vierde lid, WPO BES: Het bestuur moet zorgen voor de kwaliteit van 
het onderwijs op een school. Onder zorg dragen voor wordt in elk geval verstaan: het 
naleven van de wet en het uitvoeren van het stelsel van kwaliteitszorg. Dat houdt onder 
andere in dat er toetsbare doelen zijn geformuleerd.  
 Artikel 15, eerste lid, WPO BES: Het schoolplan bevat een beschrijving van het beleid met 
betrekking tot de kwaliteit van het onderwijs dat binnen de school wordt gevoerd, en omvat 
in elk geval het onderwijskundig beleid, het personeelsbeleid en het stelsel van 
kwaliteitszorg. 
 Artikel 15, tweede lid, WPO BES: De beschrijving van het onderwijskundig beleid omvat in 
elk geval de inhoud van het onderwijs, de eigen opdrachten voor het onderwijs, het 
pedagogisch-didactisch klimaat en de veiligheid. Daarbij betrekt de school het 
schoolondersteuningsprofiel. 
 Artikel 15, vierde lid, WPO BES: De school moet door haar stelsel van kwaliteitszorg 
zorgdragen voor de ononderbroken ontwikkeling van leerlingen en de afstemming van het 
onderwijs op de voortgang in de ontwikkeling van leerlingen. Ook moet worden vastgesteld 
waar verbetermaatregelen nodig zijn. 
 Artikel 27 WPO BES: Het bestuur is verantwoordelijk voor het vaststellen van het eilandelijk 
zorgplan.  
 Artikel 33 WPO BES: Het bestuur stelt een managementstatuut vast waaruit de 
verantwoordelijkheidsverdeling in de aansturing van de school blijkt. 
SKA2. Uitvoering en kwaliteitscultuur 
Onderzoekskader 2021 voorschoolse educatie en primair onderwijs – Geldig per 1 augustus 
2023
