 Artikel 2.38 WVO 2020: De school verzorgt minimaal het wettelijk verplichte aantal uren en 
dagen onderwijs.  
 Artikel 2.38, vijfde lid, WVO 2020: De onderwijstijd wordt ingevuld met activiteiten die 
worden verzorgd in het onderwijsprogramma.  
 Artikel 2.38, elfde lid, WVO 2020 jo. Beleidsregel inzake het instemmen met afwijking 
onderwijstijd WVO: Voor het afwijken van de onderwijstijd vraagt het bestuur in bepaalde 
gevallen instemming van de inspectie.  
 Artikel 2.40 WVO 2020 jo. artikel 2.45 Uitvoeringsbesluit WVO 2020: Als een leerling voor 
een deel van het onderwijsprogramma onderwijs ontvangt op een andere school en het 
bestuur voldoet aan de voorwaarden daarvoor, dan telt die tijd mee voor het aantal uren 
onderwijs dat de leerling ten minste moet ontvangen.  
 Artikel 2.38, zevende lid, WVO 2020: De onderwijstijd voor het praktijkonderwijs wordt 
ingericht conform de voorschriften. 
 Artikel 14, vierde lid, WMS: De medezeggenschapsraad (het ouder-/leerlingendeel) moet 
vooraf instemmen met:  
- welke soorten onderwijsactiviteiten binnen de onderwijstijd vallen; 
- wat het beleid is voor lesuitval; 
- op welke dagen de school geen onderwijs verzorgt. 
 Artikel 2.92, tweede lid, sub k, WVO 2020: De school heeft haar verzuimbeleid opgenomen 
in de schoolgids. 
 Artikel 7.8 tot en met artikel 7.13a WVO 2020: Bij onderwijstijd moet het gaan om 
(onderwijs)activiteiten die worden verzorgd onder verantwoordelijkheid van diegenen die op 
grond van deze artikelen onderwijs mogen verzorgen.  
OP5. Praktijkvorming/stage 
De voorbereiding, uitvoering en begeleiding van de praktijkvorming/stage zijn doeltreffend.  
Basiskwaliteit 
De stages in het kader van de beroepspraktijkvorming en/of de maatschappelijke stage dragen 
bij aan de geplande leeractiviteiten. Het doel, de inhoud, de omvang en de organisatie van de 
stage worden beschreven in het stageplan. De school maakt afspraken met de leerling over 
welke leeractiviteiten de leerling ontplooit in het kader van het stageplan. De school begeleidt de 
leerling bij de voorbereiding en bij de keuze van een stageplek, stelt hiervoor samen met de 
leerling en het stagebedrijf de vereiste stageovereenkomst op en draagt zorg voor het regelen in 
de overeenkomst van de verzekering van de leerling. De begeleiding en de wijze van beoordeling 
verlopen op de afgesproken manier, en de school is op de hoogte van het functioneren van de 
leerling op de stageplek en stuurt zo nodig bij. 
 
De school maakt afspraken met de leerling over welke leeractiviteiten de leerling ontplooit in het 
kader van maatschappelijke en/of beroepsstages en hoe die activiteiten bijdragen aan de 
voorbereiding op arbeid, dagbesteding of het vervolgonderwijs en op de samenleving.  
Aanvullende ambities 
 Zijn er aanvullende ambities voor de praktijkvorming/stage en (hoe) worden deze 
gerealiseerd? 
Wettelijke vereisten 
 Artikel 2.32 WVO 2020: Het onderwijsprogramma in het voortgezet onderwijs kan een 
maatschappelijke stage omvatten. 
 Artikel 2.34 en artikel 2.39 Uitvoeringsbesluit  WVO 2020 : De school kan in het derde en 
vierde leerjaar van de basisberoepsgerichte, kaderberoepsgerichte of gemengde leerweg in 
het vmbo én voor praktijkonderwijsleerlingen lessen besteden aan stage.  
 Artikel 2.35 Uitvoeringsbesluit WVO 2020: De school omschrijft doel, inhoud, omvang, 
opbouw en organisatie van de stage in een stageplan. 
Onderzoekskader 2021 voortgezet onderwijs – Versie per 1 augustus 2023 
89
