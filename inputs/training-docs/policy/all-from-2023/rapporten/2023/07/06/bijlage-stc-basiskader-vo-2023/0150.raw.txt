 Artikel 7.1.2, tweede lid, WEB: Een beroepsopleiding is een onderwijstraject dat voor een 
student is ingericht en dat is gericht op het behalen van een kwalificatie en een of meer 
keuzedelen. 
 Artikel 7.1.5. WEB: Het bestuur rapporteert over de vorderingen van de studenten aan hun 
ouders, voogden of verzorgers, dan wel aan de studenten zelf indien zij meerderjarig en 
handelingsbekwaam zijn. Artikel 7.2.7, eerste lid en artikel 7.4.8, eerste lid, WEB: Het 
bestuur zorgt voor een goede organisatie en kwaliteit van het onderwijsprogramma en dient 
dit programma zodanig in te richten dat leerlingen de kwalificatie en de daarbij behorende 
keuzedelen binnen de vastgestelde studieduur kunnen behalen.  
 Artikel 7.4.8, tweede lid, WEB: Het bestuur legt de beschrijving van het 
onderwijsprogramma, met vermelding van het aantal begeleide onderwijsuren (als bedoeld 
in artikel 7.2.7, WEB) per programmaonderdeel per studiejaar en het aantal klokuren 
beroepspraktijkvorming per studiejaar, en de regels met betrekking tot het examen tijdig 
voor aanvang van de opleiding vast in de onderwijs- en examenregeling van de instelling, en 
zorgt ervoor dat studenten volledig en tijdig worden geïnformeerd over het 
onderwijsprogramma, de examens en het ondersteuningsaanbod voor studenten met een 
handicap of chronische ziekte en studenten die extra ondersteuning behoeven. 
 Artikel 8.0.1, eerste lid, WEB: Leerlingen melden zich uiterlijk op 1 april aan, maar de 
aanmelding kan na 1 april nog gewijzigd worden. 
 Artikel 8.0.4, eerste lid, WEB: Als de leerling zich uiterlijk op 1 april aanmeldt en deelneemt 
aan de intake-activiteiten, dan heeft hij recht op een studiekeuzeadvies. Dit advies is niet 
bindend.  
 Artikel 8.1.3a WEB: Het bestuur beoordeelt voorafgaand aan de inschrijving van een student 
of deze extra ondersteuning behoeft in verband met handicap of chronische ziekte en 
onderzoekt daartoe zijn mogelijkheden, behoeften en omstandigheden. Is dat het geval, dan 
vindt de inschrijving slechts plaats nadat schriftelijke afspraken zijn gemaakt over deze 
ondersteuning. De afspraken worden ten minste één keer per studiejaar met de student 
geëvalueerd op hun doeltreffendheid. Indien de noodzaak van extra ondersteuning in 
verband met handicap of chronische ziekte na de inschrijving ontstaat, moeten ook 
schriftelijke afspraken worden gemaakt, die jaarlijks moeten worden geëvalueerd. 
 Artikel 2.107b, tweede lid, sub f, jo. artikel 2.107k WVO 2020 en artikel 8.5a.3, tweede lid, 
jo. artikel 8.5a.15 WEB: In de samenwerkingsovereenkomst moet worden vastgelegd hoe 
inhoud wordt gegeven aan de overstapoptie. 
 Artikel 2.107k WVO 2020: Indien deelname van de leerling aan een doorlopende leerroute 
vmbo-mbo wordt beëindigd voordat hij deze met succes heeft afgerond wordt hij door het 
bevoegd gezag van de school of het bevoegd gezag van de instelling voor beroepsonderwijs 
in staat gesteld een vmbo-diploma of het diploma van een beroepsopleiding te behalen, 
passend bij het naar het gezamenlijk oordeel van beide betrokken bevoegde gezagsorganen 
bereikte onderwijsniveau en de leeftijd van de leerling.  
 Artikel 2.49 Uitvoeringsbesluit WVO 2020: In het ontwikkelingsperspectief is informatie 
opgenomen over de begeleiding die de leerling wordt geboden, in welke onderwijssoort in 
het voortgezet onderwijs de leerling naar verwachting het examen zal halen en over de 
belemmerende en de bevorderende factoren die van invloed zijn op het onderwijs aan de 
leerling.  
 Artikel 2.2 WVO 2020: Het onderwijs bevordert actief burgerschap en sociale cohesie op 
doelgerichte en samenhangende wijze. Dat omvat onder meer regelmatig monitoren van de 
ontwikkeling van burgerschapscompetenties, om het onderwijs af te stemmen op de actuele 
leerbehoefte van leerlingen. 
 Artikel 2.41 WVO 2020: De school biedt individuele begeleiding die is afgestemd op de 
behoeften van de leerlingen die extra ondersteuning nodig hebben.  
 Artikel 2.91 WVO 2020: De school heeft de wijze waarop het onderwijs wordt afgestemd op 
de voortgang in de ontwikkeling van leerlingen in het schoolplan beschreven.  
Onderzoekskader 2021 voortgezet onderwijs – Versie per 1 augustus 2023 
150
