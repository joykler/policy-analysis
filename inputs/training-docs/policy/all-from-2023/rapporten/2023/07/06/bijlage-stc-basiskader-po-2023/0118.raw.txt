Basiskwaliteit 
De school zorgt ervoor dat alle leerlingen goed worden voorbereid op de overgang naar het 
vervolgonderwijs. 
 
Alle leerlingen krijgen een passend advies voor het vervolgonderwijs. De school hanteert 
hierbij een zorgvuldige procedure, waaruit blijkt dat zij ernaar streeft leerlingen gelijke kansen 
te bieden. Zo mogelijk maakt de school gebruik van de bij het curriculum behorende 
genormeerde toets. 
 
Aan het eind van de schoolperiode informeert de school de ouders en de vervolgschool over 
de ontwikkelingen en vorderingen van de leerlingen. Het onderwijskundig rapport en de 
overdracht hiervan hebben daarbij een centrale rol. De school informeert de ouders daarnaast 
over de informatie over de leerling die aan de ontvangende school wordt verstrekt. 
Aanvullende ambities 
 Zijn er aanvullende ambities voor de afsluiting en (hoe) worden deze gerealiseerd? 
Wettelijke vereisten 
 Artikel 2 WPO: De school bereidt de leerlingen voor op het vervolgonderwijs.  
 Artikel 11 WPO: De school houdt de ouders op de hoogte van de vorderingen van de 
leerlingen. 
 Artikel 42, eerste lid, WPO: Voor de ontvangende school stelt de school een 
onderwijskundig rapport op. 
 
 
KWALITEITSGEBIED VEILIGHEID EN SCHOOLKLIMAAT (VS) 
VS1. Veiligheid 
De school zorgt voor een veilige omgeving voor leerlingen. 
Basiskwaliteit 
De school zorgt voor de sociale, fysieke en psychische veiligheid van de leerlingen op school 
gedurende de schooldag. Een school is veilig als de sociale, fysieke en psychische veiligheid 
van leerlingen niet door handelingen van anderen wordt aangetast. Dit blijkt onder andere uit 
de beleving van de veiligheid en het welbevinden van de leerlingen op school. De school 
46
monitort dit ten minste jaarlijks met een gestandaardiseerd instrument .  
 
De school heeft een veiligheidsbeleid beschreven dat bestaat uit een samenhangende set van 
maatregelen. Het beleid is gericht op het voorkomen, afhandelen, registreren en evalueren 
van incidenten, en de school voert dat beleid ook uit. Als de uitkomsten van de monitoring 
daartoe aanleiding geven, treft de school maatregelen om de situatie te verbeteren. De school 
voorkomt, zoveel als mogelijk, (digitaal) pesten, agressie en geweld in elke vorm en treedt zo 
nodig snel en adequaat op. Dat geldt ook bij uitingen die strijdig zijn met basiswaarden van 
de democratische rechtsstaat, zoals discriminatie en onverdraagzaamheid. De school heeft 
een persoon aangesteld die voor ouders en leerlingen het aanspreekpunt is in geval van 
pesten en die het beleid tegen pesten coördineert.  
 
                                                 
46
 Dit instrument moet passen bij de leerlingenpopulatie en moet een representatief en actueel beeld geven van 
de sociale, psychische en fysieke veiligheid van de leerlingen. Dit kan betekenen dat de school geen 
Nederlandstalig gestandaardiseerd instrument gebruikt en daardoor de gegevens niet jaarlijks aan de inspectie 
kan aanleveren.  
 
Onderzoekskader 2021 voorschoolse educatie en primair onderwijs – Geldig per 1 augustus 
2023
