*
: Het oordeel Zeer zwak kan worden gegeven aan niet-bekostigd vavo als een invulling van 
onderwijs en/of examinering van onvoldoende kwaliteit op basis van artikel 6a.1.2 jo 1.4a.1, eerste 
lid, WEB. Het oordeel Zeer zwak kan worden gegeven aan niet-bekostigd vavo als een invulling van 
onderwijs en/of examinering van onvoldoende kwaliteit op basis van artikel 6a.1.2 jo 1.4a.1, eerste 
lid, WEB 
 
9.3.3 Werkwijze 
De werkwijze van het toezicht is zoals beschreven in hoofdstuk 7. De maatregelen in het kader van 
herstel en verbetering zijn in voorkomende situaties ook van toepassing op deze scholen. Als 
escalatie van het toezicht noodzakelijk blijkt, kunnen bevoegdheden worden ingetrokken door de 
minister. 
Ten aanzien van zowel bekostigd vavo als niet bekostigd vavo geldt dat de examenlicentie bij 
onvoldoende examinering kan worden ingetrokken op basis van artikel 6a.2.1, WEB. 
Daarnaast geldt ten aanzien van niet-bekostigd vavo dat de diploma-erkenning kan worden 
ingetrokken bij onderwijs en/of examinering van onvoldoende kwaliteit op basis van artikel 6a.1.2 
jo 1.4a.1, eerste lid, WEB. 
Voor onbekostigde scholen met examenlicentie kan de aanwijzing om diploma’s te mogen uitreiken 
worden ingetrokken (artikel 2.70 WVO 2020). 
9.3.4 Werkwijze start kwaliteitsonderzoek 
Bij nieuwe instellingen voeren we een kwaliteitsonderzoek uit op drie of vier kwaliteitsgebieden: 
het gebied Onderwijsproces, het gebied Veiligheid en schoolklimaat en, indien de instelling reeds 
deelnemers heeft gediplomeerd, het gebied Diplomering. Tevens onderzoeken we de stand van 
zaken op het gebied van Besturing, kwaliteitszorg en ambitie. Het toezicht bestaat uit een 
kwaliteitsonderzoek bij één opleiding. De uitkomst van dit onderzoek bepaalt de planning van het 
vierjaarlijks onderzoek. 
9.4  Overige educatie 
9.4.1 Inleiding 
Het waarderingskader overige educatie sluit aan bij de waarderingskaders voor de sector. Alle 
vormen van overige educatie richten zich op de doelgroep van laaggeletterde volwassenen en 
anderstaligen met of zonder inburgeringsplicht. De inhoud van het onderwijs richt zich op taal 
(Nederlands), rekenen, digitale vaardigheden en aanbod op andere gebieden met als doel instroom 
in een mbo-, hbo-opleiding of wo-opleiding. Voor alle opleidingen zijn eindtermen vastgesteld. Het 
doel is divers, het kan deelnemers (beter) in staat stellen deel te nemen aan onderwijs, werk en 
samenleving. 
 
Binnen Overige educatie ziet de inspectie toe op onderwijs voor niet-inburgeringsplichtigen. Deze 
doelgroep valt vrijwel samen met de groep laaggeletterden en leidt deelnemers via een NT1 of 
NT2-programma op tot aan het instroomniveau voor mbo of hbo. Daarbij verzorgen 
onderwijsinstellingen lessen Nederlands, Rekenen en Digitale vaardigheden.  
 
Een andere groep bestaat uit de inburgeringsplichtigen. Per 1 januari 2022 is een nieuwe 
inburgeringswet ingevoerd met daarin drie verschillende routes voor een inburgeraar. De inspectie 
houdt toezicht op één van deze routes, de Onderwijsroute. Deze route leidt de inburgeraar op voor 
een taalschakeltraject, waarmee de inburgeraar in staat wordt gesteld om daarna een 
onderwijsdiploma te behalen. De Onderwijsroute bestaat uit zeven verschillende 
taalschakeltrajecten die de inburgeraar voorbereiden op vervolgonderwijs. Dit kan zowel op mbo, 
hbo als wo-niveau zijn. 
 
De taalschakeltrajecten vallen onder de Regeling standaarden examenkwaliteit WEB. Voor de 
overige doelgroepen van Overige educatie geldt dit niet. 
Onderzoekskader 2021 middelbaar beroepsonderwijs – Versie per 1 augustus 2023 66
