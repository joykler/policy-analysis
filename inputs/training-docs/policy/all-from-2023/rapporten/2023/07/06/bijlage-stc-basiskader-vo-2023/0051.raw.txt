Themaonderzoeken 
Meer informatie over thematische onderzoeken is te vinden in paragraaf 7.2, maar we nemen ze 
hier voor de volledigheid op. Vanuit het stelseltoezicht zijn er thema’s die we verder onderzoeken. 
Hiervoor bezoeken we scholen en/of besturen. Deze themaonderzoeken kunnen samenvallen met 
het vierjaarlijks onderzoek en ook los plaatsvinden. Bij themaonderzoeken geven we in een 
themarapport oordelen op het niveau van het geheel van de onderzochte instellingen (niet op 
instellingsniveau). Daarbij is geen sprake van een oordeel en herstelopdracht aan individuele 
besturen. In specifieke gevallen kunnen echter wel oordelen en herstelopdrachten worden gegeven 
aan individuele besturen. In die gevallen gebeurt dat dus in een rapport op instellingsniveau. Het 
bestuur wordt hierover bij de aankondiging van het onderzoek geïnformeerd. 
7.4.3 Onderzoeken specifiek gericht op financieel beheer 
Toezicht op financiële continuïteit  
Besturen leveren elk jaar een jaarrekening inclusief een bestuursverslag met daarin een 
meerjarenbegroting aan bij de Dienst Uitvoering Onderwijs (DUO). Op basis daarvan analyseren we 
de actuele en toekomstgerichte financiële kengetallen jaarlijks van elk bestuur. Bij mogelijke 
risico’s voor de continuïteit van het onderwijs starten we een onderzoek naar de financiële 
continuïteit op bestuursniveau. Dit onderzoek kan ook plaatsvinden tijdens een vierjaarlijks 
onderzoek. Als daar vanuit de monitoring van financiële kengetallen of vanuit signalen aanleiding 
voor is, kunnen we op elk moment een onderzoek naar de financiële continuïteit starten.  
 
We stellen aangepast financieel toezicht in wanneer blijkt dat de continuïteit van het onderwijs 
binnen afzienbare termijn in het geding is en onvoldoende wordt voldaan aan de wet- en 
regelgeving op dit gebied. In het rapport nemen we op welke herstelopdrachten worden gegeven 
en welke afspraken met het bestuur worden gemaakt, zoals welke informatie het bestuur op welk 
moment aanlevert. Deze interventie is erop gericht dat de risico’s of tekorten binnen afzienbare 
termijn zijn opgeheven. Als het bestuur niet in staat blijkt om herstel te realiseren, dan wordt het 
toezicht geïntensiveerd (zie paragraaf 7.5).  
 
Toezicht op financiële rechtmatigheid 
Het bestuur legt verantwoording af over de verwerving en besteding van de rijksbekostiging. Deze 
verantwoording wordt beoordeeld door een accountant die wordt aangesteld door het interne 
toezicht. Deze accountant moet opereren volgens de beroepsmaatstaven van de Nederlandse 
Beroepsorganisatie van Accountants (NBA) en volgens het Onderwijsaccountantsprotocol dat door 
26
de inspectie in overleg met belanghebbenden is opgesteld. Elk jaar controleren wij bij een selectie 
van accountants of hun controle voldoet aan de regels. Aandachtspunten uit deze toezichtactiviteit 
worden jaarlijks besproken met de NBA en kunnen aanleiding zijn het 
Onderwijsaccountantsprotocol aan te passen. 
 
Bij signalen van mogelijk onrechtmatige verkrijging of besteding van middelen voeren we 
onderzoek uit bij een bestuur. Als we oordelen dat sprake is van onrechtmatige verkrijging of 
besteding, dan volgen daarna in de regel een wijziging in de bekostiging en een terugvordering van 
de bekostiging. 
 
De inspectie is, naast het toezicht op onderwijswetgeving in een vierjaarlijks onderzoek, ook belast 
met het toezicht op en de handhaving van de Wet normering topinkomens (WNT) binnen het 
onderwijs. De WNT is geen onderwijswet, maar wetgeving die van toepassing is op de gehele 
publieke en semipublieke sector. Het toezicht op onderwijswetgeving in een vierjaarlijks onderzoek 
en het toezicht op de WNT worden daarom door de inspectie gescheiden van elkaar uitgevoerd. 
                                                 
 
26
 Onder andere het ministerie van Onderwijs, Cultuur en Wetenschap (OCW), de Dienst Uitvoering Onderwijs 
(DUO), onderwijskoepels, de Nederlandse Beroepsorganisatie van Accountants (NBA) en accountantskantoren. 
Onderzoekskader 2021 voortgezet onderwijs – Versie per 1 augustus 2023 
51
