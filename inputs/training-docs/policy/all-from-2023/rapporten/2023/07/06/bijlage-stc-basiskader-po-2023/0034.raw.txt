leerlingen niet door handelingen van anderen wordt aangetast. Dit blijkt onder andere uit de 
beleving van de veiligheid en het welbevinden van de leerlingen op school. De school monitort 
dit ten minste jaarlijks met een gestandaardiseerd instrument.  
 
De school heeft een veiligheidsbeleid beschreven dat bestaat uit een samenhangende set van 
maatregelen. Het beleid is gericht op het voorkomen, afhandelen, registreren en evalueren van 
incidenten, en de school voert dat beleid ook uit. Als de uitkomsten van de monitoring daartoe 
aanleiding geven, treft de school maatregelen om de situatie te verbeteren. De school 
voorkomt, zoveel als mogelijk, (digitaal) pesten, agressie en geweld in elke vorm en treedt zo 
nodig snel en adequaat op. Dat geldt ook bij uitingen die strijdig zijn met basiswaarden van de 
democratische rechtsstaat, zoals discriminatie en onverdraagzaamheid. De school heeft een 
persoon aangesteld die voor ouders en leerlingen het aanspreekpunt is in geval van pesten en 
die het beleid tegen pesten coördineert.  
 
De school hanteert de meldcode Huiselijk geweld en kindermishandeling. Daarnaast komt de 
school de verplichtingen na rond het melden, overleggen en aangifte doen van 
zedenmisdrijven. 
Aanvullende ambities 
 Zijn er aanvullende ambities voor de veiligheid en (hoe) worden deze gerealiseerd? 
Wettelijke vereisten 
 Artikel 4a WPO: Het bestuur meldt  en overlegt onverwijld bij een (redelijk vermoeden van 
een) zedenmisdrijf en doet daar zo nodig aangifte van. Het bestuur treedt hierbij onverwijld 
in contact met de vertrouwensinspecteur.  
 Artikel 4b WPO: Het bestuur stelt voor het personeel een meldcode vast die aangeeft hoe 
met signalen van huiselijk geweld of kindermishandeling wordt omgegaan. Daarnaast moet 
het bestuur de kennis en het gebruik van de meldcode bevorderen. 
 Artikel 4c, eerste lid, sub a, WPO: Het bestuur heeft beleid ten aanzien van de veiligheid 
van leerlingen en voert dat ook uit. 
 Artikel 4c, eerste lid, sub b, WPO: Het bestuur monitort de veiligheid van leerlingen met een 
instrument dat een representatief en actueel beeld geeft. 
 Artikel 4c, eerste lid, sub c, WPO: Het bestuur heeft de volgende taken belegd bij een 
persoon: 
o coördinatie van het beleid in het kader van het tegengaan van pesten op school; 
o fungeren als aanspreekpunt in het kader van pesten. 
 Artikel 4c, tweede lid, WPO: Onder veiligheid wordt de sociale, psychische en fysieke 
veiligheid van leerlingen verstaan.  
 Artikel 4c, vierde lid, WPO: Het bestuur zendt de resultaten van de monitor, nadat de 
resultaten beschikbaar zijn, aan de inspectie. 
 Artikel 8, derde lid, WPO: Het onderwijs richt zich op het bijbrengen van respect voor en 
kennis van de basiswaarden van de democratische rechtsstaat. Dat omvat onder meer dat 
de school actie onderneemt als er onvoldoende sprake is van een cultuur die in 
overeenstemming is met basiswaarden. 
VS2. Schoolklimaat 
De school heeft een schoolklimaat dat bijdraagt aan het ontwikkelen van sociale en 
maatschappelijke competenties. 
Basiskwaliteit 
De school bereidt de leerlingen voor op het leven in de maatschappij. Zij creëert daarvoor een 
oefenplaats die leerlingen ondersteunt bij het ontwikkelen van sociale en maatschappelijke 
competenties. In de school doen leerlingen ervaring op met de omgang met de basiswaarden 
van de democratische rechtsstaat en de pluriforme samenleving. Het bestuur ziet erop toe dat 
Onderzoekskader 2021 voorschoolse educatie en primair onderwijs – Geldig per 1 augustus 
2023   
  
 34
