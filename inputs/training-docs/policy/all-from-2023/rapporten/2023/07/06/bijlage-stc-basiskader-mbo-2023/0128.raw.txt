Daarnaast laten de onderwijsresultaten over de afgelopen drie jaar zien dat de leerroute 
leerlingen voldoende in staat stelt een diploma op het gewenste niveau te behalen. De leerroute 
zorgt ervoor dat leerlingen de leerroute binnen de vastgestelde studieduur doorlopen. De 
resultaten laten ook zien dat er doorstroom is naar hogere opleidingsniveaus. 
Aanvullende ambities 
 Zijn er aanvullende ambities voor de onderwijsresultaten en (hoe) worden deze 
gerealiseerd?  
Wettelijke vereisten 
 Artikel 1.3.6, jo. artikel 1.3.5, sub b, WEB: Instellingen dienen voorts zorg te dragen voor 
het aanbieden van doelmatige leerwegen, onder andere door ervoor te zorgen dat de 
opleiding aansluit op het voorafgaand onderwijs en vervolgonderwijs. 
 Artikel 7.4.8, eerste lid, jo. artikel 7.2.7, eerste lid, WEB: Het bestuur zorgt ervoor dat 
beroepsopleidingen zo zijn ingericht dat studenten de kwalificatie en de daarbij behorende 
keuzedelen binnen de vastgestelde studieduur kunnen behalen en zorgt voor een goede 
organisatie en kwaliteit van het onderwijsprogramma.  
 Artikel 2.94 WVO 2020 en Regeling leerresultaten VO: Er is sprake van voldoende 
leerresultaten wanneer de gemiddelde eindexamenresultaten en het doorstroomrendement, 
gemeten over een periode van drie schooljaren, op of boven de normering zoals vastgelegd 
in de Regeling leerresultaten VO liggen. 
OR2. Sociale en maatschappelijke competenties 
De leerlingen behalen sociale en maatschappelijke competenties op het niveau dat ten minste in 
overeenstemming is met de verwachtingen van het vervolgonderwijs en de maatschappij. 
Basiskwaliteit 
Tijdens de leerroute is er een goed beeld van de kenmerken van de leerlingenpopulatie en zijn er 
ambitieuze verwachtingen over het niveau dat de leerlingen voor de sociale en maatschappelijke 
competenties kunnen bereiken. De aansluiting op het vervolgonderwijs en de maatschappij is het 
uitgangspunt voor de competenties voor leerlingen. 
 
Binnen de leerroute wordt onderbouwd welke resultaten de school op dit gebied wil bereiken. De 
school spant zich zichtbaar in om ervoor te zorgen dat leerlingen die de leerroute verlaten 
daaraan voldoen. Daarmee laat de school zien dat zij haar doelstellingen voor deze competenties 
binnen deze leerroute behaald heeft. 
Aanvullende ambities 
 Zijn er aanvullende ambities voor de sociale en maatschappelijke competenties en (hoe) 
worden deze gerealiseerd? 
Wettelijke vereisten 
 Artikel 2.4 tot en met artikel 2.9 WVO 2020: De school bereidt de leerlingen voor op het 
vervolgonderwijs. 
 Artikel 2.2, eerste lid, WVO 2020: Het onderwijs richt zich herkenbaar op het ontwikkelen 
van de sociale en maatschappelijke competenties die de leerling in staat stellen deel uit te 
maken van en bij te dragen aan de pluriforme, democratische Nederlandse samenleving.  
79
OR3. Vervolgsucces 
                                                 
79
 Deze standaard is nieuw; we doen er van 2021 tot 2025 ervaring mee op. Tijdens deze periode zullen we niet 
oordelen op deze standaard. Bij de doorontwikkeling van deze standaard en het gebruik van de data zullen we 
aansluiten bij de ontwikkelingen in de sector. 
Onderzoekskader 2021 middelbaar beroepsonderwijs – Versie per 1 augustus 2023 128
