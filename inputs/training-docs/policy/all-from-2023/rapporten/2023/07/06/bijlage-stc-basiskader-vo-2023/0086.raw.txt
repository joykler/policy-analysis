 Artikel 2.32 WVO 2020: Het onderwijsprogramma in het voortgezet onderwijs kan een 
maatschappelijke stage omvatten. 
 Artikel 2.4 tot en met 2.9 WVO 2020: De school bereidt de leerlingen voor op het 
vervolgonderwijs.  
 Artikel 2.13 en 2.14, eerste lid, WVO 2020, jo. artikel 2.1 en bijlage 1 Uitvoeringsbesluit 
WVO 2020: Het onderwijsaanbod voor de eerste twee leerjaren voldoet aan de kerndoelen 
en is samenhangend ingericht. 
 Artikel 2.20 tot en met 2.24 WVO 2020: De school biedt profielen aan die de verplichte 
vakken omvatten. 
 Artikel 2.89 WVO 2020: Het schoolplan bevat de uitwerking van de wettelijke opdrachten 
voor de uitgangspunten, doelstellingen en inhoud van het onderwijs.  
 Artikel 2.34 en 2.39 Uitvoeringsbesluit WVO 2020: De school kan in het derde en vierde 
leerjaar van de basisberoepsgerichte, kaderberoepsgerichte of gemengde leerweg in het 
vmbo én voor praktijkonderwijsleerlingen lessen besteden aan stage.  
 Artikel 2.35 Uitvoeringsbesluit WVO 2020: De school omschrijft doel, inhoud, omvang, 
opbouw en organisatie van de stage in een stageplan.  
 Artikel 2.36 Uitvoeringsbesluit WVO 2020: Het bestuur sluit met de leerling en de stagegever  
gezamenlijk een schriftelijke stageovereenkomst waarin onder andere de begeleiding en de 
wijze van beoordeling aan bod komen. 
 Bijlage 3 Regeling examenprogramma’s voortgezet onderwijs: De kandidaat is in staat zijn 
eigen loopbaanontwikkeling vorm te geven. Hij doet dat met een oriëntatie op een 
toekomstige opleiding en (loop)baan door middel van reflectie op het eigen handelen en 
reflectie op ervaringen. 
OP2. Zicht op ontwikkeling en begeleiding  
De school volgt de ontwikkeling van de leerlingen en biedt waar nodig passende begeleiding en 
extra ondersteuning.  
De school verzamelt vanaf binnenkomst systematisch informatie over de kennis en vaardigheden 
van leerlingen op alle voor het onderwijs belangrijke domeinen. De school stelt voor elke 
leerling, op basis van alle leerlinggegevens, een passend ontwikkelingsperspectief op. De school 
legt in het ontwikkelingsperspectief vast hoe zij het onderwijs afstemt op de behoefte van de 
leerling. De school voert de geplande ondersteuning uit. De inhoud en uitvoering van dit plan 
wordt minimaal eenmaal per schooljaar met de ouders geëvalueerd. Het onderwijs is erop 
gericht dat leerlingen doorstromen naar arbeid, dagbesteding of vervolgonderwijs.  
 
Het verzamelen van (toets)informatie gebeurt systematisch en zorgvuldig. De school vergelijkt 
de informatie met de verwachte ontwikkeling van de leerling, waarbij voor taal en rekenen in 
ieder geval de referentieniveaus taal en rekenen (streefniveau 1F) als uitgangspunt gelden. Dit 
maakt het mogelijk om het onderwijs af te stemmen op de onderwijsbehoeften van zowel 
groepen als individuele leerlingen. Het stelt de school in staat zorg te dragen voor de 
ontwikkeling en begeleiding van de leerling. De school waarborgt daarmee voor leerlingen de 
ononderbroken ontwikkeling en voortgang daarin en heeft daarbij oog voor de bevordering van 
gelijke kansen. De school heeft daarbij hoge verwachtingen van leerlingen. De school informeert 
ouders regelmatig over de ontwikkeling en vorderingen van hun kind. 
 
Wanneer individuele of groepen leerlingen niet genoeg lijken te profiteren van het onderwijs, 
analyseert de school waar de ontwikkeling stagneert en wat mogelijke verklaringen hiervoor zijn. 
Vervolgens bepaalt zij wat er nodig is om op eventuele achterstanden of voorsprongen in de 
ontwikkeling van leerlingen in te spelen. De school biedt de begeleiding vervolgens 
gestructureerd aan. Waar nodig betrekt de school het samenwerkingsverband, de gemeente en 
zorginstanties bij de begeleiding van leerlingen. De leerlingen krijgen daarmee de begeleiding die 
zij nodig hebben om het onderwijsprogramma beter te kunnen doorlopen. De school besteedt op 
een structurele en herkenbare manier aandacht aan het bestrijden van (taal)achterstanden. 
 
Onderzoekskader 2021 voortgezet onderwijs – Versie per 1 augustus 2023 
86
