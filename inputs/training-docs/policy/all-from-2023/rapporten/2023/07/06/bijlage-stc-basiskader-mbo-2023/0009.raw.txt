1 Inleiding  
1.1 Inleiding 
Het onderwijs verandert voortdurend door nieuwe ontwikkelingen in de samenleving. Daarom is 
het nodig het toezicht op (de kwaliteit van) het onderwijs regelmatig aan te passen. In 2017 is het 
toezicht vernieuwd. Sinds die tijd is de verantwoordelijkheid van besturen voor de kwaliteit van 
hun opleidingen het uitgangspunt voor het toezicht. In het toezicht op het onderwijs in Nederland 
4
gaat het om de leerlingen en studenten . 
 
De inspectie heeft inmiddels enkele jaren ervaring opgedaan met het onderzoekskader van 2017. 
Na evaluatie stellen we het toezicht bij. Dit doen we niet alleen op grond van de opgedane 
ervaringen, maar ook op basis van actuele ontwikkelingen, verbetersuggesties vanuit het 
onderwijsveld en aanpassingen in beleid en wet- en regelgeving. In het voorliggende 
onderzoekskader zijn deze bijstellingen verwerkt. Hierin gaan we uit van de wettelijke taken van de 
inspectie en de voorschriften in wet- en regelgeving zoals deze voor de desbetreffende sectoren 
gelden. Daarnaast zijn de uitgangspunten voor het toezicht, zoals al geformuleerd in het 
5
Onderzoekskader 2017, verder verankerd in dit herziene onderzoekskader. 
 
Het door de minister vastgestelde Onderzoekskader 2021 (hierna: onderzoekskader) van de 
Inspectie van het Onderwijs (hierna: inspectie) beschrijft hoe het toezicht op het middelbaar 
beroepsonderwijs is ingericht. Het onderzoekskader omvat het kader, op grond waarvan we 
oordelen en waarderen, en de werkwijze. Het onderzoekskader is bedoeld om de werkwijze van de 
inspectie voor anderen inzichtelijk te maken en het toezicht transparant uit te voeren. 
 
In dit eerste hoofdstuk beschrijven we de wettelijke basis van het onderzoekskader en geven we 
de belangrijke begrippen in het toezicht weer. In hoofdstuk 2 gaan we in op de visie en de 
uitgangspunten voor ons toezicht. Daarna volgt in hoofdstuk 3 de invulling van het stelseltoezicht 
en in de hoofdstukken 4 en 5 de waarderingskaders voor het toezicht op bestuurs- en 
opleidingsniveau. Vervolgens beschrijven we hoe we tot oordelen en waarderingen komen 
(hoofdstuk 6), onze werkwijze (hoofdstuk 7) en communicatie (hoofdstuk 8). Tot slot geven we 
een overzicht van onderwijsvoorzieningen waarvoor specifieke wetgeving geldt en waar he t 
waarderingskader en de werkwijze afwijken (hoofdstuk 9). Deze afwijkende waarderingskaders zijn 
te vinden in de bijlagen.  
1.2 Waar houden we toezicht op? 
In de Wet op het onderwijstoezicht (WOT) staat in artikel 3, eerste lid, onder meer dat de inspectie 
toeziet op de naleving van de onderwijswet- en regelgeving, de taak heeft om de ontwikkeling van 
het onderwijs en de kwaliteit daarvan te bevorderen, en de taak heeft om de financiële 
rechtmatigheid, doelmatigheid en continuïteit te beoordelen en bevorderen. 
  
Het onderzoekskader heeft betrekking op alle besturen en opleidingen die onderwijs verzorgen op 
6
basis van de onderwijswetten, zoals in onderstaand tekstkader weergegeven. Daarnaast houdt de 
inspectie toezicht op de besturen van samenwerkingsverbanden passend onderwijs. Besturen, 
scholen, opleidingen en besturen van samenwerkingsverbanden zijn onze objecten van toezicht.  
                                                 
4
 In dit onderzoekskader wordt de algemene term ‘student(en)’ gebruikt voor degenen die in het mbo onderwijs 
volgen, ook als het volgens de wettelijke definitie gaat om een ‘deelnemer’ (aan educatie) of een ‘vavo-
student’. 
5
 We baseren ons op de versie die op 22 juni 2020 is vastgesteld. Het onderzoekskader wordt namelijk elk jaar 
geactualiseerd vanwege wijzigingen in de wet- en regelgeving.  
6
 Hieronder vallen: besturen van en opleidingen voor middelbaar beroepsonderwijs, niet-bekostigde 
instellingen, voortgezet algemeen volwassenenonderwijs, overige educatie, besturen en opleidingen betrokken 
bij een leerroute vmbo-mbo, en instellingen voor het onderwijs in Caribisch Nederland. 
 
Onderzoekskader 2021 middelbaar beroepsonderwijs – Versie per 1 augustus 2023 9
