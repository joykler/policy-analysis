KWALITEITSGEBIED VEILIGHEID EN SCHOOLKLIMAAT (VS) 
VS1. Veiligheid 
De opleiding zorgt voor een veilige omgeving voor leerlingen. 
Basiskwaliteit 
De school zorgt voor een veilig leer- en werkklimaat. Ze biedt veiligheid bij incidenten en zorgt 
voor fysieke veiligheid. Van de school mag worden verwacht dat zij inzicht heeft in de fysieke en 
sociale veiligheid(sbeleving) van de leerlingen, hier beleid op voert en effectief handelt bij 
signalen die de sociale en/of fysieke veiligheid bedreigen.  
 
De school hanteert de meldcode Huiselijk geweld en kindermishandeling. Daarnaast komt zij de 
verplichtingen na rond het melden, overleggen en aangifte doen van zedenmisdrijven.  
 
B2-instellingen dienen ook aan het volgende te voldoen voor het voldoen aan 
basiskwaliteit: 
De school monitort de veiligheidsbeleving en het welbevinden van de leerlingen ten minste 
jaarlijks met een gestandaardiseerd instrument. De school heeft een veiligheidsbeleid 
beschreven, dat bestaat uit een samenhangende set van maatregelen. Het beleid is gericht op 
het voorkomen, afhandelen, registreren en evalueren van incidenten, en de school voert dat 
beleid ook uit. Als de uitkomsten van de monitoring daartoe aanleiding geven, treft de school 
maatregelen om de situatie te verbeteren. De school voorkomt (digitaal) pesten, agressie en 
geweld in elke vorm en treedt zo nodig snel en adequaat op. Dat geldt ook bij uitingen die 
strijdig zijn met basiswaarden van de democratische rechtsstaat, zoals discriminatie en 
onverdraagzaamheid. De school heeft een persoon aangesteld die voor ouders en leerlingen het 
aanspreekpunt is in geval van pesten en die het beleid tegen pesten coördineert.  
Aanvullende ambities 
Zijn er aanvullende ambities voor de veiligheid en (hoe) worden deze gerealiseerd? 
Wettelijke vereisten 
 Artikel 1.3.6 WEB: De instelling dient een stelsel van kwaliteitszorg in te richten en daarbij 
onder andere het oordeel van de studenten te betrekken.  
 Artikel 1.3.9 WEB: Het bestuur stelt voor het personeel een meldcode vast die aangeeft hoe 
met signalen van huiselijk geweld of kindermishandeling wordt omgegaan.  
 Artikel 3.39 WVO 2020: Het bestuur houdt zich aan de wettelijke verplichtingen ten aanzien 
van het melden, overleggen en aangifte doen in het geval van een (redelijk vermoeden van 
een) zedenmisdrijf. Het bestuur treedt hierbij onverwijld in contact met de 
vertrouwensinspecteur.  
 Artikel 3.41 WVO 2020: Het bestuur stelt voor het personeel een meldcode vast die aangeeft 
hoe met signalen van huiselijk geweld of kindermishandeling wordt omgegaan. Daarnaast 
moet het bestuur de kennis en het gebruik van de meldcode bevorderen. 
 Artikel 3.40, eerste lid, sub a, WVO 2020: Het bestuur heeft beleid ten aanzien van de 
veiligheid van leerlingen en voert dat ook uit. 
 Artikel 3.40, eerste lid, sub b, WVO 2020: Het bestuur monitort de veiligheid van leerlingen 
met een instrument dat een representatief en actueel beeld geeft. 
 Artikel 3.40, eerste lid, sub c, WVO 2020: Het bestuur heeft de volgende taken belegd bij 
een persoon:  
o coördinatie van het beleid in het kader van het tegengaan van pesten op school; 
o fungeren als aanspreekpunt in het kader van pesten. 
 Artikel 3.40, tweede lid, WVO 2020: Onder veiligheid, bedoeld in artikel 3.40, eerste lid, 
wordt verstaan de sociale, psychische en fysieke veiligheid van leerlingen. 
 Artikel 7.4.8, eerste lid, WEB, jo. artikel 7.4.11, zesde lid, WEB : Het bestuur dient te zorgen 
voor een goede organisatie en kwaliteit van het onderwijsprogramma en de examinering. 
Onderzoekskader 2021 voortgezet onderwijs – Versie per 1 augustus 2023 
138
