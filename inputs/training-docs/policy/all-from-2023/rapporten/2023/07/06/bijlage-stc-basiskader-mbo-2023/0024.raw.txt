ziet de interne toezichthouder daarop toe. Het bestuur stuurt op effectief financieel beheer, 
zodat de continuïteit van het onderwijs gewaarborgd is en bekostiging rechtmatig verkregen 
wordt. 
 
Het interne toezicht geeft voorts onafhankelijk en deugdelijk invulling aan zijn taak en wordt 
daarin gefaciliteerd door het uitvoerend deel van het bestuur. Het bestuur zorgt voor goed 
functionerende medezeggenschap en opereert volgens een code Goed Bestuur of legt in het 
17
jaarverslag uit als het daar eventueel van afwijkt en waarom dat het geval is. Het bestuur 
komt haar verplichtingen na omtrent de onverwijlde overleg- en aangifteplicht en zorgt ervoor 
dat een personeelslid het bestuur van een redelijk vermoeden van een zedenmisdrijf onverwijld 
in kennis kan stellen. Als laatste zorgt het bestuur voor een doeltreffende verwerking van 
interne en externe signalen en klachten. 
 
Aanvullende ambities 
 Zijn er aanvullende ambities voor de sturing op uitvoering en kwaliteitscultuur en (hoe) 
worden deze gerealiseerd? 
Wettelijke vereisten 
 Artikel 1.3.6 WEB: Het bestuur richt een stelsel van kwaliteitszorg in en beoordeelt aan de 
hand daarvan het onderwijs, en maakt regelmatig beleid openbaar in het licht van de 
beoordeling van de onderwijskwaliteit. 
 Artikel 1.3.6, eerste lid, jo. artikel 4.2.1, WEB: Het bestuur zorgt voor bevoegd personeel 
en maakt het onderhouden van de bekwaamheid mogelijk.  
 Artikel 1.3.6a WEB: Het bestuur zorgt voor personeelsbeleid, voor zover het de duurzame 
borging van de kwaliteit van het onderwijspersoneel betreft.  
 Artikel 1.3.8 WEB: Het bestuur meldt en overlegt onverwijld bij een (redelijk vermoeden 
van een) zedenmisdrijf en doet daar zo nodig aangifte van. Het bestuur treedt hierbij 
onverwijld in contact met de vertrouwensinspecteur. 
 Artikel 2.2.1, derde en vierde lid, WEB: Het bestuur besteedt de rijksbijdrage aan 
exploitatiekosten en huisvestingskosten rechtmatig.  
 Artikel 2.2.8 WEB: Het bestuur beheert de middelen van de instelling op zodanige wijze dat 
een behoorlijke exploitatie en het voortbestaan van de instelling zijn verzekerd. 
 Artikel 2.5.3, tweede lid, WEB: Uit de jaarrekening moet blijken dat de bekostiging 
doelmatig en rechtmatig is aangewend. 
 Artikel 2.5.4, eerste lid, WEB: Het bestuur handelt volgens de branchecode voor goed 
bestuur en verantwoordt in het bestuursverslag over de omgang met deze branchecode.  
 Artikel 3.1.1, eerste lid WEB: Het bestuur zorgt voor een scheiding tussen de functies van 
bestuur en intern toezicht.  
 Artikel 3.1.1, derde lid WEB: De samenstelling, taken en bevoegdheden van het intern 
toezicht zijn zodanig georganiseerd dat een deugdelijk en onafhankelijk toezicht kan 
worden uitgeoefend. 
 Artikel 3.1.2, eerste en zesde lid WEB : Aan het bestuur van een bijzondere instelling is een 
raad van toezicht verbonden. In plaats van een raad van toezicht kan er ook een 
functionele scheiding tussen bestuur en toezicht worden aangebracht binnen het bestuur 
van de rechtspersoon die de instelling in stand houdt; in dat geval vermeldt het 
bestuursverslag de redenen voor de afwijking. 
 Artikel 3.1.2, tweede en vierde lid WEB: De raad van toezicht houdt toezicht op de 
uitvoering van de taken en bevoegdheden van (het uitvoerend deel van) het bestuur, staat 
(het uitvoerend deel van) het bestuur met raad terzijde en heeft ten minste de bij wet 
bepaalde taken. 
 Artikel 3.1.2, derde lid WEB: De leden van de raad van toezicht hebben daarin zitting op 
persoonlijke titel en oefenen hun functie uit zonder last of ruggespraak. Een lid van een 
                                                 
17
 Volgens artikel 1, sub c, RJO: het geheel van verslaggevingsdocumenten bestaande uit de jaarrekening, het 
bestuursverslag en de overige gegevens, bedoeld in artikel 392, titel 9, boek 2, BW. 
Onderzoekskader 2021 middelbaar beroepsonderwijs – Versie per 1 augustus 2023 24
