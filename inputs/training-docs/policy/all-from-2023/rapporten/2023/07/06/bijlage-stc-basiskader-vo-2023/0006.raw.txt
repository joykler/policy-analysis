Het stelseltoezicht gaat uit van het belang dat de samenleving als geheel heeft bij het onderwijs: 
het publieke belang. Als onderdeel daarvan geven we in het toezicht aandacht aan specifieke 
kansen en bedreigingen, specifieke onderdelen van het stelsel of groepen leerlingen. Als 
toezichthouder moeten we daarom weten hoe het onderwijs zich ontwikkelt en, als er iets niet goed 
loopt, de samenleving informeren. De kernfuncties van het onderwijs (kwalificatie, socialisatie en 
allocatie, waaronder selectie en gelijke kansen) nemen we in ons toezicht als uitgangspunt voor de 
omschrijving van de kwaliteit van het onderwijsstelsel.  
 
Stelseltoezicht was al onderdeel van het toezicht van de inspectie, maar nieuw is dat we de 
kwaliteit hebben gedefinieerd in een raamwerk. Dat is geen kader waarmee we een individueel 
bestuur of een individuele school beoordelen of waarderen, het is een raamwerk om het onderwijs 
als geheel te beschouwen. Het biedt sturing en focus voor het krijgen van zicht op trends en 
knelpunten in het stelsel. Op basis daarvan agenderen we de risico’s en interveniëren we, op het 
niveau van het stelsel, wanneer dat vanuit de stimulerende functie van het toezicht passend of 
nodig is.  
 
We duiden en waarderen jaarlijks in ‘De Staat van het Onderwijs’ hoe het met de kernfuncties en 
voorwaarden van het onderwijsstelsel is gesteld. Daarnaast maken we vaak aparte 
themarapporten. 
 
Toezicht op het bestuur en zijn scholen 
Besturen zijn ervoor verantwoordelijk dat het onderwijs op hun scholen van voldoende kwaliteit is 
en dat het financieel beheer op orde is. Door het aangepaste onderzoekskader worden besturen 
daarnaast nog nadrukkelijker gestimuleerd om na te denken over hun eigen ambities. Elke vier 
jaar onderzoekt de inspectie in het ‘Vierjaarlijks onderzoek bij bestuur en scholen’ de mate waarin 
het bestuur deze verantwoordelijkheid neemt en of de (be)sturing op de kwaliteit van de scholen 
op orde is.  
 
We beoordelen de kwaliteit van de besturing in het kwaliteitsgebied Besturing, kwaliteitszorg en 
ambitie. De kern van het kwaliteitsgebied is dat het bestuur zorgt voor besturing van de 
onderwijskwaliteit op de scholen en voor een goede organisatie en kwaliteitscultuur. Uit het oordeel 
op dit kwaliteitsgebied blijkt of het bestuur in staat is om met zijn (be)sturing de kwaliteit en het 
financieel beheer van het onderwijs op de scholen te waarborgen en verder te ontwikkelen. Wat 
nieuw is, is dat het financieel beheer integraal onderdeel van de standaarden in dit kwaliteitsgebied 
is. 
 
Om te onderzoeken in hoeverre de besturing door het bestuur op orde is, ondernemen we 
onderzoeksactiviteiten op bestuurs- en schoolniveau die we vooraf vastleggen in een 
onderzoeksplan. Met verificatie-activiteiten toetsen we bij besturen en scholen in hoeverre het 
bestuur zicht heeft op de kwaliteit van zijn onderwijs, het financieel beheer en hoe het bestuur 
daarop stuurt. Zo spreken we onder andere met de medezeggenschapsraad of studentenraad en 
het interne toezicht. Daarnaast voeren we activiteiten op scholen uit, zoals het voeren van 
gesprekken met leerlingen, ouders en schoolleiders of het afleggen van lesbezoeken. Ook kunnen 
we een risico-onderzoek uitvoeren. Het onderzoek leidt tot een oordeel of waardering per 
standaard. Op basis van de beslisregels beoordelen we de besturing ook op het niveau van het 
gehele kwaliteitsgebied. Dit laatste is voor sommige sectoren nieuw ten opzichte van 2017. De 
waardering Goed kunnen we zowel op het niveau van de standaard als op het niveau van het 
kwaliteitsgebied toekennen als het bestuur niet alleen voldoet aan de deugdelijkheidseisen, maar 
ook ambities realiseert die daarboven uitstijgen. Het rapport van het onderzoek, inclusief de 
oordelen en waarderingen, maken we openbaar via onze website.  
 
Afhankelijk van de kwaliteit van de besturing en eventuele tekortkomingen bepalen we het 
vervolgtoezicht. Er kan gekozen worden om het toezicht te intensiveren of juist minder intensief te 
laten zijn. Dit vervolgtoezicht kan uitgevoerd worden door het bestuur of door de inspectie. 
Daarnaast is het mogelijk dat er een tussentijds onderzoek plaatsvindt, als dit op basis van 
Onderzoekskader 2021 voortgezet onderwijs – Versie per 1 augustus 2023
