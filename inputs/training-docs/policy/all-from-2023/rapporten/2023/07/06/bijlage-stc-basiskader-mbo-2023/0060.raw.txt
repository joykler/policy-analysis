9 Specifieke toepassingen van het 
onderzoekskader  
9.1 Inleiding 
In dit hoofdstuk beschrijven we enkele specifieke toepassingen van en uitzonderingen op het 
reguliere onderzoekskader. Het betreft onderwijssoorten en -voorzieningen waarvoor specifieke 
wet- en regelgeving geldt, zodat aanpassingen van het waarderingskader of de werkwijze nodig 
zijn.  
 
Er zijn ook onderwijssoorten en -voorzieningen waar we wel toezicht op houden, maar niet op 
grond van de Wet op het onderwijstoezicht (WOT),bijvoorbeeld het Nederlands onderwijs in het 
buitenland (NOB) en niet-bekostigde instellingen (B3-scholen in primair en voortgezet onderwijs). 
Daarvoor zijn aparte waarderingskaders opgesteld. Hoe het toezicht op deze vormen eruitziet, is te 
33
vinden op onze website. 
Ook zijn er onderwijssoorten of -voorzieningen in de vorm van een pilot. In die gevallen is er wel 
sprake van inspectiebetrokkenheid, maar is de wet- en regelgeving nog niet volledig 
uitgekristalliseerd. Vanwege het tijdelijke karakter van pilots en experimenten zijn deze niet 
beschreven in dit onderzoekskader. 
 
Het onderwijsstelsel laat de afgelopen jaren ontwikkelingen zien naar meer variatie in bijvoorbeeld 
onderwijsroutes, diplomering en samengestelde trajecten. Besturen hebben de 
verantwoordelijkheid voor al het onderwijs dat zij aanbieden. De beoordeling van de kwaliteit 
hiervan vindt in beginsel plaats binnen de reikwijdte van het vierjaarlijks onderzoek. Wij baseren 
ons hierbij op geldende wet- en regelgeving die voor deze routes van toepassing zijn. 
 
Achtereenvolgens beschrijven we het toezicht op niet-bekostigde instellingen (paragraaf 9.2.), 
voortgezet algemeen volwassenonderwijs (vavo) en particuliere zelfstandige exameninstellingen 
(paragraaf 9.3), overige educatie (paragraaf 9.4), de leerroute vmbo-mbo (paragraaf 9.5), het 
toezicht op het middelbaar beroepsonderwijs in Caribisch Nederland (paragraaf 9.6), het 
samenwerkingscollege (paragraaf 9.7) en zelfstandige exameninstellingen (paragraaf 9.8). 
 
In de tekst hieronder staat een overzicht van de standaarden uit het waarderingskader (hoofdstuk 
4 en/of 5) die al dan niet, of met wijziging, van toepassing zijn op genoemde voorzieningen. De 
overige wettelijke vereisten (paragraaf 5.4) zijn ook van toepassing op de bijlagen. Verder zijn 
afwijkingen in de normering (hoofdstuk 6) en de werkwijze (hoofdstuk 7) opgenomen. Voor de 
leesbaarheid zijn de volledige waarderingskaders per onderwijssoort in de bijlagen opgenomen.  
9.2 Niet-bekostigd mbo 
9.2.1 Inleiding 
Naast bekostigde instellingen kunnen ook niet-bekostigde instellingen mbo-opleidingen met een 
erkend diploma aanbieden. Om in aanmerking te (blijven) komen voor het recht op diploma-
erkenning moeten opleidingen van niet-bekostigde instellingen aan de eisen genoemd in artikel 
34
1.4.1 WEB voldoen. De diploma-erkenning kan de beroepsopleidende leerweg (bol), 
beroepsbegeleidende leerweg (bbl), of de derde leerweg betreffen (overig onderwijs, ovo).  
                                                 
33
 Zie www.onderwijsinspectie.nl. 
34
 Niet-bekostigde opleidingen kunnen ook worden verzorgd door bekostigde mbo-instellingen. In zo’n geval 
hanteren we op bestuursniveau de standaarden uit het waarderingskader middelbaar beroepsonderwijs 
(hoofdstuk 4) en op opleidingsniveau de standaarden uit het waarderingskader voor niet-bekostigd middelbaar 
beroepsonderwijs, zoals opgenomen in bijlage 2. 
 
Onderzoekskader 2021 middelbaar beroepsonderwijs – Versie per 1 augustus 2023 60
