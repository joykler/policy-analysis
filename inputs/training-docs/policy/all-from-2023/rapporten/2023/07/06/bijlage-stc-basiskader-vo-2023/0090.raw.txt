 Artikel 2.36 Uitvoeringsbesluit WVO 2020: Het bestuur sluit met de leerling en de stagegever 
gezamenlijk een schriftelijke stageovereenkomst, waarin onder andere de begeleiding, de 
verzekering en de wijze van beoordeling aan bod komen.  
OP6. Afsluiting  
De afsluiting van het onderwijs verloopt zorgvuldig.  
Basiskwaliteit 
De school zorgt ervoor dat alle leerlingen goed worden voorbereid op de afsluiting van het 
onderwijs.  
Leerlingen die daarvoor in aanmerking komen, ontvangen een schooldiploma inclusief een 
portfolio met de behaalde resultaten. Leerlingen die een deel van het programma hebben 
voltooid, de school voor praktijkonderwijs verlaten en die niet in aanmerking komen voor een 
schooldiploma, ontvangen een verklaring. 
Aanvullende ambities 
 Zijn er aanvullende ambities voor de afsluiting en (hoe) worden deze gerealiseerd? 
Wettelijke vereisten 
 Artikel 2.59, tweede lid, WVO 2020: De directeur reikt een schooldiploma uit aan de leerling 
die de school verlaat en als de directeur oordeelt dat de leerling daarvoor in aanmerking 
komt. De directeur baseert zijn oordeel op een, door het bestuur vastgesteld, reglement.  
 Artikel 2.58, derde lid, WVO 2020: Een portfolio waarin de behaalde resultaten zijn 
opgenomen, maakt deel uit van het schooldiploma.  
 Artikel 2.59, derde lid, WVO 2020: Om verschillen te voorkomen tussen door individuele 
scholen afgegeven schooldiploma’s wordt bij ministeriële regeling een model voor het 
schooldiploma vastgesteld.  
 Artikel 2.59, eerste lid, WVO 2020: Als de leerling geen schooldiploma krijgt uitgereikt terwijl 
hij een deel van het programma heeft voltooid en de school verlaat, ontvangt hij een 
verklaring. 
 
 
KWALITEITSGEBIED VEILIGHEID EN SCHOOLKLIMAAT (VS) 
VS1. Veiligheid 
De school zorgt voor een veilige omgeving voor leerlingen.  
Basiskwaliteit 
De school zorgt voor de sociale, fysieke en psychische veiligheid van de leerlingen op school 
gedurende de schooldag. Een school is veilig als de sociale, fysieke en psychische veiligheid van 
leerlingen niet door handelingen van anderen wordt aangetast. Dit blijkt onder andere uit de 
beleving van de veiligheid en het welbevinden van de leerlingen op school. De school monitort 
dit ten minste jaarlijks met een gestandaardiseerd instrument.  
 
De school heeft een veiligheidsbeleid beschreven dat bestaat uit een samenhangende set van 
maatregelen. Het beleid is gericht op het voorkomen, afhandelen, registreren en evalueren van 
incidenten, en de school voert dat beleid ook uit. Als de uitkomsten van de monitoring daartoe 
aanleiding geven, treft de school maatregelen om de situatie te verbeteren. De school voorkomt, 
zoveel als mogelijk, (digitaal) pesten, agressie en geweld in elke vorm en treedt zo nodig snel en 
adequaat op. Dat geldt ook bij uitingen die strijdig zijn met basiswaarden van de democratische 
rechtsstaat, zoals discriminatie en onverdraagzaamheid. De school heeft een persoon aangesteld 
die voor ouders en leerlingen het aanspreekpunt is in geval van pesten en die het beleid tegen 
pesten coördineert.  
 
De school hanteert de meldcode Huiselijk geweld en kindermishandeling. Daarnaast komt de 
school de verplichtingen na rond het melden, overleggen en aangifte doen van zedenmisdrijven. 
Onderzoekskader 2021 voortgezet onderwijs – Versie per 1 augustus 2023 
90
