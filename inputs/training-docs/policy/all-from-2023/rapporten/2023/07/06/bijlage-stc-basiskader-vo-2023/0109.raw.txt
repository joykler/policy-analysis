omgeving waarin leerlingen worden gestimuleerd actief te oefenen met de omgang met deze 
waarden. 
 
KWALITEITSGEBIED ONDERWIJSRESULTATEN (OR) 
OR1. Resultaten 
De eoa behaalt met haar leerlingen leerresultaten die passen bij de kenmerken van de 
leerlingenpopulatie. 
Beschrijving 
De leerresultaten liggen op het niveau dat op grond van de kenmerken van de 
leerlingenpopulatie mag worden verwacht. Dit betekent dat de leerlingen na twee jaar de 
Nederlandse taal voldoende beheersen om hun schoolloopbaan te vervolgen in het reguliere 
voortgezet onderwijs of het vervolgonderwijs. De eoa onderbouwt welke doelen ze nastreeft en 
laat zien in hoeverre ze deze bereikt met de leerlingen.  
Eisen die samenhangen met (aanvullende) ambities  
 Artikel 1.4, tweede lid, WVO 2020: Het onderwijs is afgestemd op de voortgang in de 
ontwikkeling van leerlingen en zij kunnen een ononderbroken ontwikkelingsproces 
doorlopen. 
 Artikel 2 en artikel 3, Besluit referentieniveaus Nederlandse taal en rekenen: Het onderwijs 
neemt de referentieniveaus van taal en rekenen als uitgangspunt.  
 Artikel 2.34 WVO 2020: De school werkt herkenbaar en gestructureerd aan de bestrijding 
van achterstanden.  
 Artikel 2.4 tot en met artikel 2.9 WVO 2020: De school bereidt de leerlingen voor op het 
vervolgonderwijs.  
OR2. Sociale en maatschappelijke competenties 
De leerlingen behalen sociale en maatschappelijke competenties op het niveau dat ten minste in 
overeenstemming is met de verwachtingen van het vervolgonderwijs en de maatschappij.  
Basiskwaliteit 
De school heeft een goed beeld van de kenmerken van haar leerlingenpopulatie en heeft 
ambitieuze verwachtingen over het niveau dat de leerlingen voor de sociale en maatschappelijke 
competenties kunnen bereiken. Ze neemt de aansluiting op het vervolgonderwijs en de 
maatschappij als uitgangspunt voor de competenties voor leerlingen. 
 
De school onderbouwt welke resultaten ze op dit gebied wil bereiken. De school brengt de 
resultaten op een betrouwbare en inzichtelijke manier in kaart. De school spant zich zichtbaar in 
om ervoor te zorgen dat leerlingen die de school verlaten daaraan voldoen. Daarmee laat de 
school zien dat zij haar doelstellingen voor deze competenties behaald heeft. 
Aanvullende ambities 
 Zijn er aanvullende ambities voor de sociale en maatschappelijke competenties en (hoe) 
worden deze gerealiseerd? 
Wettelijke vereisten 
 Artikel 2.4 tot en met artikel 2.9 WVO 2020: De school bereidt de leerlingen voor op het 
vervolgonderwijs. 
Onderzoekskader 2021 voortgezet onderwijs – Versie per 1 augustus 2023
