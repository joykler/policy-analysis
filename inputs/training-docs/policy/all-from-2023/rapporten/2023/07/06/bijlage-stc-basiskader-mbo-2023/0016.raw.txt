onderzoek op maat, rekening houdend met de kenmerken van het bestuur en de opleidingen. Zo 
komen we zo effectief mogelijk tot een deugdelijk oordeel en beperken we de toezichtslast.  
 
De samenleving verwacht dat besturen en opleidingen voldoen aan de basiskwaliteit. Voor het 
toezicht is het belangrijk hoe effectief het bestuur is in het zorgen voor basiskwaliteit op zijn 
opleidingen. Het gaat dan om de kwaliteit van het onderwijs, om de wijze waarop de 
professionaliteit van de instelling en het bestuur is gewaarborgd, om de mate van naleving van 
wettelijke voorschriften en om de financiële situatie van de instelling. Naarmate een bestuur er 
beter in slaagt de kwaliteit van de opleidingen te bewaken en te bevorderen, is het toezicht minder 
intensief. Dan ligt het accent bijvoorbeeld meer op gesprekken over ambities over hun 
maatschappelijke opdracht en vragen we het bestuur vanuit zijn zicht op de kwaliteit te 
rapporteren over kwaliteitsontwikkeling en –verbetering. Indien dit aan de orde is, vragen we het 
bestuur ook over herstel van tekortkomingen te rapporteren.  
 
Wanneer een bestuur er minder of niet in slaagt de kwaliteit van opleidingen te realiseren, 
intensiveren we het toezicht (proportioneel). We kunnen dan bijvoorbeeld in een kort tijdsbestek 
meerdere onderzoeken naar onderwijskwaliteit uitvoeren of meerdere personen of instanties 
binnen of rondom het bestuur bij het onderzoek betrekken.  
 
In het kader van onze waarborgfunctie monitoren we jaarlijks de ontwikkeling en de prestaties van 
een bestuur en de opleidingen. Op basis van eerder toezicht en kwaliteitsgegevens die we hebben 
vanuit monitoring, houden we de kwaliteit van bestuur en opleidingen in beeld. Dit is van belang 
voor de uitvoering van onze waarborgfunctie. 
 
Bij de uitvoering van het (proportionele) toezicht stemmen we de onderzoeksactiviteiten af op de 
omstandigheden van het bestuur. Dat is het maatwerk. Hoe we proportionaliteit en maatwerk 
inzetten, beschrijven we in hoofdstuk 7. Dat hoofdstuk gaat over onze werkwijze. 
 
 
  
Onderzoekskader 2021 middelbaar beroepsonderwijs – Versie per 1 augustus 2023
