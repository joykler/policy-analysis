het opleidingsmanagement te spreken. Ook kunnen onderzoeken op opleidingsniveau (zie 
paragraaf 7.4.2) bijdragen aan de verificatie van het kwaliteitsbeeld. Voor een beeld van 
financiële of andere ontwikkelingen in relatie tot de ambities, doelstellingen en kwaliteitszorg van 
het bestuur kunnen we managementinformatie opvragen. Ook kunnen we hierover gesprekken 
met het bestuur of bijvoorbeeld de controller voeren. 
De verificatie-activiteiten dragen bij aan de doelstellingen van het onderzoek, namelijk om de 
bestuurlijke kwaliteit vast te stellen op basis van het waarderingskader besturen. Anders dan bij 
onderzoeken naar risico’s en de waardering Goed geven we bij verificatie-activiteiten geen 
oordeel op het niveau van de standaarden of de opleiding. De verificatie draagt namelijk bij aan 
het oordeel op het niveau van het bestuur. Wel delen we onze bevindingen over de mate waarin 
de bestuurlijke kwaliteit zichtbaar is bij de opleiding met de opleiding. Signaleren we bij een 
opleiding risico’s, dan bespreken we deze met het bestuur. Wanneer nodig voeren wij een 
kwaliteitsonderzoek naar risico’s uit. 
 
 
7.4.2 Onderzoeken op opleidingsniveau 
Op opleidingsniveau zetten we verschillende typen onderzoeken in, zowel binnen het vierjaarlijks 
onderzoek (zie paragraaf 7.4.1) als daarbuiten. Wanneer een onderzoek op opleidingsniveau 
binnen het vierjaarlijks onderzoek plaatsvindt, worden de activiteiten opgenomen in het 
onderzoeksplan. Dit plan bevat in elk geval verificatie-activiteiten zoals in de voorgaande paragraaf 
zijn beschreven. 
 
Onderzoek naar de waardering Goed 
Een bestuur kan een opleiding voordragen waarvan het de kwaliteit goed vindt. Het bestuur 
onderbouwt vooraf waarom de betreffende opleiding de waardering Goed verdient. Wij verifiëren 
en beoordelen dat aan de hand van het waarderingskader op opleidingsniveau (zie hoofdstuk 5). 
Op basis van de kwaliteit van de onderbouwing van de kwaliteit van de opleiding door het bestuur 
richten we het onderzoek op maat in.  
 
Zo’n verzoek kan gedaan worden bij aanvang van het vierjaarlijks onderzoek. Om een waardering 
Goed te verkrijgen, moet het financieel beheer door het bestuur op orde zijn. 
 
Risico-onderzoek 
Onderzoeken naar risico’s nemen we mee in het vierjaarlijks onderzoek. Maar ze kunnen ook 
daarbuiten plaatsvinden, naar aanleiding van de jaarlijkse prestatieanalyse en signalen. We houden 
hiermee zicht op mogelijke risico’s, maar we verwachten dat besturen die te allen tijde zelf ook in 
beeld hebben, als onderdeel van de kwaliteitscyclus. Bij een bestuur dat de verantwoordelijkheid 
voor de kwaliteit goed invult, verwachten we dat als wij mogelijke risico’s detecteren, het bestuur 
zelf de oorzaken onderzoekt, passende maatregelen neemt en zich hierover verantwoordt aan de 
inspectie. Bij een bestuur dat er niet in slaagt de kwaliteit van het onderwijs te waarborgen, voeren 
wij (afhankelijk van de aard van de risico’s) zelf het risico-onderzoek geheel of gedeeltelijk uit. We 
onderzoeken en beoordelen dan een of meerdere standaarden van het waarderingskader op 
opleidingsniveau (zie hoofdstuk 5) en maken afspraken over de rapportage en verantwoording van 
de bevindingen.  
 
Themaonderzoeken 
Meer informatie over thematische onderzoeken is te vinden in paragraaf 7.2, maar we nemen ze 
hier voor de volledigheid op. Vanuit het stelseltoezicht zijn er thema’s die we verder onderzoeken. 
Hiervoor bezoeken we scholen en/of besturen. Deze themaonderzoeken kunnen samenvallen met 
het vierjaarlijks onderzoek en ook los plaatsvinden. Bij themaonderzoeken geven we in een 
themarapport oordelen op het niveau van het geheel van de onderzochte instellingen (niet op 
instellingsniveau). Daarbij is geen sprake van een oordeel en herstelopdracht aan individuele 
besturen. In specifieke gevallen kunnen echter wel oordelen en herstelopdrachten worden gegeven 
Onderzoekskader 2021 middelbaar beroepsonderwijs – Versie per 1 augustus 2023
