onderwijs wordt gerealiseerd. Schoolbesturen hebben in dat verband een zorgplicht voor leerlingen 
die extra ondersteuning nodig hebben. Alle schoolbesturen zijn verplicht aangesloten bij een of 
meer (regionale) samenwerkingsverbanden passend onderwijs. We houden toezicht op de 
uitvoering van de afspraken binnen het samenwerkingsverband door de schoolbesturen. Daarnaast 
houden we toezicht op het bestuur van het samenwerkingsverband. Dit lichten we verder toe in 
hoofdstuk 9. 
 
Wij zien erop toe dat besturen hun taken (het bewaken en bevorderen van de basiskwaliteit en de 
continuïteit) voldoende uitvoeren. Gebeurt dat niet of in onvoldoende mate, dan houden we 
verscherpt toezicht op het bestuur en de scholen. Dat maakt onderdeel uit van onze 
waarborgfunctie. In aanvulling op dit bestuursgerichte toezicht, onderzoeken en beoordelen we ook 
scholen als het besturen niet lukt de basiskwaliteit te realiseren. Verder geeft het bestuur met het 
onderwijs ook invulling aan eigen ambities, waaronder vaak ook ambities die de kernfuncties van 
het onderwijsstelsel raken. Daarop sluiten we aan vanuit onze stimulerende rol.  
2.3.3 Waarborgen 
De samenleving moet erop kunnen vertrouwen dat leerlingen onderwijs volgen dat van voldoende 
kwaliteit is. Temeer omdat er een leerplicht geldt voor leerlingen tot 16 jaar en een 
11
kwalificatieplicht tot 23 jaar. De norm voor basiskwaliteit is dat besturen en scholen voldoen aan 
de deugdelijkheidseisen voor de onderwijskwaliteit, de kwaliteitszorg en het financieel beheer. 
Deze eisen hebben we in het waarderingskader voor besturen en scholen opgenomen (zie 
hoofdstuk 4 en 5).  
 
Zo spreken we besturen die het onvoldoende lukt om de basiskwaliteit van hun scholen te 
waarborgen, aan. Waarborgen zij de basiskwaliteit niet of onvoldoende, dan geven wij het bestuur 
een of meerdere herstelopdrachten. Dat kan betekenen dat we ons dan ook op scholen richten. Bij 
een of meerdere onvoldoendes op standaarden krijgen scholen, na toepassing van de beslisregels, 
een eindoordeel Onvoldoende of Zeer zwak. Waar nodig intensiveren we het toezicht.  
2.3.4 Stimuleren 
Naast ingrijpen waar het niet goed gaat, stimuleren we ook verdere ontwikkeling van het onderwijs 
en de kwaliteit ervan. We doen dit op meerdere niveaus. Op stelselniveau monitoren we met 
onderzoek en gegevensverzameling hoe de kernfuncties van het onderwijs zich ontwikkelen. Als we 
hierin risico’s signaleren, agenderen we deze, passend bij de urgentie ervan. We signaleren en 
agenderen belangrijke onderwerpen in bijvoorbeeld ‘De Staat van het Onderwijs’ en in 
themarapportages. Op stelselniveau geven we kansen en mogelijkheden voor verbetering aan, 
waarmee we het stelsel beogen te stimuleren. We brengen de uitkomsten en analyses van 
onderzoek op verschillende manieren en bij verschillende betrokkenen onder de aandacht, om zo 
bij te dragen aan inzicht en oplossingen voor gesignaleerde problemen. Soms is het belangrijk dat 
betrokkenen rond een thema samen in gesprek gaan. Zo kunnen bijvoorbeeld besturen, 
gemeenten en samenwerkingsverbanden samen een rol spelen bij voorschoolse educatie of 
jeugdzorg. We brengen de uitkomsten ook onder de aandacht van besturen en scholen door met 
hen in een open dialoog te bespreken of zij kansen zien om bij te dragen aan het verbeteren van 
een stelselknelpunt. 
 
Naast stimuleren door aan te geven wat er beter kan, doen we dat ook door goede kwaliteit 
zichtbaar te maken. We onderzoeken ook de kwaliteit van besturen en scholen die boven 
basiskwaliteit uitstijgt. We kunnen daarvoor de waardering Goed toekennen op standaardniveau. 
We geven deze waardering op het moment dat een school of bestuur niet alleen voldoet aan de 
wettelijke vereisten maar ook aanvullende ambities realiseert.  
                                                 
11
 Voor een leerling die nog geen startkwalificatie heeft, geldt een verlengde leerplicht tot 18 jaar en een 
kwalificatieplicht tot 23 jaar. 
Onderzoekskader 2021 voorschoolse educatie en primair onderwijs – Geldig per 1 augustus 
2023
