Basiskwaliteit 
De opbouw en inrichting van de afsluiting voldoen aan de eigen vastgestelde kwaliteitseisen voor 
een betrouwbare diplomering en certificering. Dit sluit aan op de visie op het onderwijs van het 
team. De examinering is afgestemd op de kwalificatievereisten wanneer het gaat om 
diplomering. Dit is inclusief de eisen ten aanzien van generieke examenonderdelen.  
  
De examinering is valide en betrouwbaar en zorgt ervoor dat de student voldoet aan de 
voorwaarden tot diplomering en certificering. De opleiding betrekt de beroepspraktijk bij de 
examinering. De opleiding beoordeelt de bewijzen ten behoeve van de examinering onafhankelijk 
en deskundig. Deze bewijzen laten in samenhang een passende balans zien tussen vereiste 
kennis, houding en vaardigheden, waarbij onderdelen van de examinering in de reële 
beroepspraktijk plaatsvinden. Op basis van de bewijzen stelt de opleiding vast of een de 
kwalificatie-eisen student in voldoende mate beheerst. 
 
De student is volledig en tijdig geïnformeerd over kwalificatie-eisen en eisen die de opleiding 
stelt aan de examinering en diplomering. Deze informatie is voor alle betrokkenen transparant 
en eenduidig. 
Aanvullende ambities 
 Zijn er aanvullende ambities voor de borging van de diplomering en (hoe) worden deze 
gerealiseerd? 
Wettelijke vereisten 
De twee standaarden op het gebied van diplomering en afsluiting en de bijbehorende normering 
in dit waarderingskader komen overeen met de standaard en de normering in de Regeling 
standaarden examenkwaliteit WEB.  
 
KWALITEITSGEBIED ONDERWIJSRESULTATEN (OR) 
OR1. Studiesucces 
De instelling behaalt met haar studenten resultaten die ten minste in overeenstemming zijn met 
de verwachtingen van de opleiding.  
Beschrijving 
De onderwijsresultaten laten zien dat de opleiding studenten voldoende in staat stelt een 
diploma op het gewenste niveau te behalen. De opleiding zorgt ervoor dat studenten een 
succesvolle start maken en de studie binnen de vastgestelde studieduur doorlopen. De resultaten 
laten tevens zien dat er relevante doorstroom is naar hogere opleidingsniveaus.  
Eisen die samenhangen met (aanvullende) ambities  
 Artikel 1.3.1, sub b, WEB BES: Instellingen dienen zorg te dragen voor doelmatige 
leerwegen. 
 Artikel 1.3.2, eerste lid, jo. artikel 7.2.6, eerste lid, WEB BES: Het bestuur zorgt voor 
onderwijs van voldoende kwaliteit en zorgt ervoor dat beroepsopleidingen zodanig zijn 
ingericht dat studenten de kwalificatie en de daarbij behorende keuzedelen binnen de 
vastgestelde studieduur kunnen behalen. 
 Artikel 1.3.2, tweede en derde lid, WEB BES: De instelling dient een stelsel van 
kwaliteitszorg in te richten en de kwaliteit van het onderwijs te beoordelen.  
81
OR3. Vervolgsucces 
                                                 
81
 Deze standaard is nieuw, we doen er in 2021 tot 2025 ervaring mee op. Tijdens deze periode zullen we niet 
oordelen op deze standaard. Bij de doorontwikkeling van deze standaard en het gebruik van data zullen we 
aansluiten bij de ontwikkelingen in de sector. 
Onderzoekskader 2021 middelbaar beroepsonderwijs – Versie per 1 augustus 2023
