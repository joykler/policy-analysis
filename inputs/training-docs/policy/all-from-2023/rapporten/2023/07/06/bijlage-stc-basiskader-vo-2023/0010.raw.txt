ambities en doelen die een bestuur/school zichzelf stelt. De school beschrijft deze in haar 
schoolplan. 
 
Interventies 
Bij alle handelingen die we ondernemen, spreken we van interventies. We onderscheiden: 
- Interventies vanuit onze waarborgfunctie: het gaat dan om het naleven van de wet; 
- Interventies vanuit onze stimuleringsfunctie: gericht op de eigen ambities; 
- Interventies op stelselniveau: het agenderen van stelselproblemen. 
 
Stelseltoezicht 
Het beschouwen van de werking van het stelsel noemen we de reflectieve functie van het toezicht, 
oftewel stelseltoezicht. 
1.4 Niveaus in het toezicht 
We onderscheiden verschillende niveaus in het toezicht: onderwijsstelsel, besturen en scholen.  
 
Onderwijsstelsel 
Omdat de kwaliteit van het onderwijsstelsel als geheel meer is dan de optelsom van de kwaliteit 
van de besturen en scholen, richten we ons op de werking van het onderwijsstelsel. Vraagstukken 
overstijgen in toenemende mate de reikwijdte van individuele scholen en besturen en vergen, om 
deze het hoofd te bieden, bredere samenwerking. We definiëren het onderwijsstelsel als het geheel 
van scholen, instellingen, besturen, schooltypen en opleidingen. Als inspectie kijken we wat daarin 
goed gaat en waar zich knelpunten voordoen. Deze knelpunten analyseren en agenderen we op 
landelijk en regionaal niveau. Het beschouwen van de werking van het stelsel als geheel noemen 
7
we de reflectieve functie van het toezicht. ‘De Staat van het Onderwijs’ is daarvan een voorbeeld. 
 
Besturen 
Besturen zijn ervoor verantwoordelijk dat het onderwijs van hun scholen van voldoende kwaliteit 
is. En ook dat het financieel beheer op orde is. In het toezicht gaan wij na of besturen hier zicht op 
hebben en of zij hieraan sturing geven, zodat besturen waarborgen dat de leerlingen op hun 
scholen onderwijs krijgen van voldoende kwaliteit.  
 
Besturen vormen een belangrijk schakelpunt: door te werken aan de kwaliteit van hun scholen 
dragen zij bij aan de werking en de kwaliteit van het onderwijsstelsel als geheel. Zo moeten 
leerlingen, om zelfstandig te kunnen functioneren, in de samenleving in staat worden gesteld om te 
kunnen slagen in het vervolgonderwijs en op de arbeidsmarkt. Het onderwijs zorgt ervoor dat 
leerlingen de school voldoende geletterd en gecijferd en met de benodigde kennis en vaardigheden 
verlaten. Bovendien is het belangrijk dat zij gelijke kansen krijgen op een passend aanbod, waarbij 
het geen verschil maakt wie hun ouders zijn, waar zij vandaan komen of waar zij onderwijs volgen 
Ook is het belangrijk dat leerlingen en studenten zich als persoon ontwikkelen; het onderwijs 
draagt eraan bij dat ze zichzelf en hun omgeving kennen en zelfstandig keuzes kunnen maken. Zo 
leren zij ook zelf om bij te dragen aan de sociale samenhang in de samenleving.  
 
Scholen 
De schoolleider geeft samen met het team het onderwijs op hun school vorm. Samen met het 
bestuur streven zij kwaliteitsdoelen en ambities voor het onderwijs aan hun leerlingen na. Hoe ze 
dat doen, beschrijven zij in hun schoolplan. Het schoolplan beschrijft het onderwijskundig beleid, 
                                                 
 
7
 De Wetenschappelijke Raad voor het Regeringsbeleid (WRR) pleit ervoor de reflectieve functie van het 
toezicht te versterken. Het gaat de WRR erom dat het toezicht periodiek reflecteert op ontwikkelingen, kansen, 
risico’s en bedreigingen binnen en buiten het domein die van invloed kunnen zijn op het eigen functioneren, op 
de prioritering en/of op het krachtenveld (WRR, 2013). Het kabinet ondersteunt in zijn reactie het pleidooi van 
de WRR om de reflectieve functie van het toezicht te versterken en daarmee de feedback-rol van het toezicht 
(Kabinetsreactie, september 2014).  
Onderzoekskader 2021 voortgezet onderwijs – Versie per 1 augustus 2023 
10
