De opleiding zorgt dat het leerbedrijf de student op de afgesproken wijze begeleidt. De opleiding 
is op de hoogte van het functioneren van de student op de beroepspraktijkplaats en stuurt zo 
nodig bij.  
Ook beoordeelt de opleiding of de student de beroepspraktijkvorming met een positieve 
beoordeling heeft afgerond.  
 
De instelling draagt zorg voor erkende en adequate stageplekken/praktijkplaatsen. 
Aanvullende ambities 
 Zijn er aanvullende ambities voor de beroepspraktijkvorming en (hoe) worden deze 
gerealiseerd? 
Wettelijke vereisten 
 Artikel 7.1.2, tweede lid, jo. artikel 7.2.8, tweede lid, sub c, WEB: Een deel van de opleiding 
vindt plaats in de beroepspraktijk.  
 Artikel 7.2.7, eerste lid, jo. artikel 7.4.8, eerste lid, WEB: Het bestuur dient te zorgen voor 
een goede organisatie en kwaliteit van het onderwijsprogramma, en het programma 
evenwichtig in te delen zodat studenten de kwalificatie binnen de vastgestelde studieduur 
kunnen bereiken.  
 Artikel 7.2.8, eerste lid, WEB: Van elke beroepsopleiding maakt onderricht in de praktijk van 
het beroep deel uit.  
 Artikel 7.2.8, tweede lid, WEB: De beroepspraktijkvorming wordt verzorgd op grondslag van 
een overeenkomst, gesloten door de student, de instelling en het leerbedrijf, waarin de 
rechten en verplichtingen van partijen worden geregeld, en bevat ten minste de wettelijk 
voorgeschreven onderwerpen. 
 Artikel 7.2.8, derde lid, WEB: Het bedrijf dat, of de organisatie die de 
beroepspraktijkvorming verzorgt, draagt zorg voor de begeleiding van de studenten binnen 
het bedrijf. Het bestuur beoordeelt of de studenten de beroepspraktijkvorming met een 
positieve beoordeling heeft voltooid. 
 Artikel 7.2.8, vierde lid, WEB: De beroepspraktijkvorming vindt plaats bij een bedrijf of 
organisatie met een erkenning op grond van artikel 1.5.3 WEB 
 Artikel 7.2.9, eerste lid, WEB: Het bestuur van de instelling draagt zorg voor de 
beschikbaarheid van de praktijkplaats en de totstandkoming van de in artikel 7.2.8 bedoelde 
overeenkomst. 
 Artikel 7.2.9, tweede lid, WEB: Het bestuur bevordert in overleg met de 
Samenwerkingsorganisatie Beroepsonderwijs Bedrijfsleven (SBB) een toereikende 
vervangende voorziening als er omstandigheden zijn waardoor de beroepspraktijkvorming 
(bpv) niet naar behoren zal kunnen plaatsvinden.  
  
 
KWALITEITSGEBIED VEILIGHEID EN SCHOOLKLIMAAT (VS) 
VS1. Veiligheid 
De opleiding zorgt voor een veilige omgeving voor studenten. 
Onderzoekskader 2021 middelbaar beroepsonderwijs – Versie per 1 augustus 2023 33
