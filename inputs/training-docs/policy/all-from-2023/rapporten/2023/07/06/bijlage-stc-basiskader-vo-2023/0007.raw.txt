bepaalde informatie, zoals signalen of financiële kengetallen, nodig blijkt. Bij een bestuur dat er 
niet in slaagt zijn besturing op (delen van) de kwaliteit van scholen te waarborgen, voeren wij zelf 
(delen van) het tussentijds onderzoek uit.   
 
Toezicht op individuele scholen 
Het bestuur is verantwoordelijk voor de kwaliteit van het onderwijs op zijn scholen, waarbinnen 
schoolleiders hun verantwoordelijkheid voor de sturing van de kwaliteit op school vormgeven. De 
waarborgfunctie van de inspectie sluit daarop aan. Deze waarborgfunctie wordt versterkt door 
meer en beter gebruik te maken van signalen en andere gegevens en informatie, waaronder 
schooleigen informatie zoals het schoolplan. Het toezicht op individuele scholen is daarmee ook 
aanvullend op wat het bestuur zelf uitvoert en waarover het bestuur zich verantwoordt. Naast 
verificatie-activiteiten op scholen waar we onderdelen van de kwaliteit onderzoeken, is het mogelijk 
dat we op het niveau van een school op (een selectie van) standaarden oordelen geven of een 
waardering uitspreken. Dit doen we bij een onderzoek naar risico’s en bij een onderzoek naar de 
waardering Goed. Wanneer wij risico’s signaleren, voeren wij (afhankelijk van de aard van de 
risico’s) het onderzoek op de school geheel of gedeeltelijk uit. Dit kan zowel binnen als buiten het 
vierjaarlijks onderzoek plaatsvinden.  
 
Wanneer we een onderzoek naar risico’s of naar de waardering Goed uitvoeren, gebruiken we 
standaarden uit het waarderingskader voor scholen. We beoordelen standaarden binnen de 
kwaliteitsgebieden Onderwijsproces, Veiligheid en schoolklimaat, Onderwijsresultaten en Sturen, 
2
kwaliteitszorg en ambitie. De standaarden krijgen een oordeel of waardering. Daarnaast kan een 
school, op basis van een beslisregel, het eindoordeel Zeer zwak, Onvoldoende of Voldoende 
(basiskwaliteit) krijgen. De oordelen en/of waarderingen, die vaak onderdeel zijn van het rapport 
van het vierjaarlijks onderzoek, maken we openbaar via onze website.  
 
Net zoals bij besturen is ook op scholen vervolgtoezicht mogelijk bij tekortkomingen en bij het 
oordeel Onvoldoende of Zeer zwak. Ook bij scholen is het, zoals hierboven aangegeven, mogelijk 
dat we tussentijds een onderzoek naar risico’s uitvoeren, bijvoorbeeld bij ernstige signalen. De 
intensiteit van het vervolgtoezicht hangt net als bij besturen af van de kwaliteit van het bestuur. 
We gaan er namelijk van uit dat het bestuur er in eerste instantie zelf voor zorgt dat er effectieve 
maatregelen worden getroffen. 
 
Een laatste type onderzoek waarbij we scholen bezoeken, is het themaonderzoek. De uitkomsten 
van themaonderzoeken brengen we op verschillende manieren onder de aandacht van besturen, 
scholen en de samenleving.   
 
Afsluiting 
Hierboven is het toezicht op het funderend onderwijs en het middelbaar beroepsonderwijs 
beschreven. Voor elke sector is een specifiek onderzoekskader gemaakt op basis van de relevante 
wet- en regelgeving en de ontwikkelingen in de sector. Daarnaast zijn er specifieke toepassingen 
van en uitzonderingen op het reguliere onderzoekskader, zoals bij de samenwerkingsverbanden 
voor passend onderwijs en bij onderwijssoorten en voorzieningen waarvoor specifieke wet- en 
regelgeving geldt. 
 
In het onderzoekskader is beschreven hoe het toezicht is vormgegeven en wat de inspectie 
verwacht van het onderwijs. Uiteindelijk begint de verantwoordelijkheid voor beter onderwijs voor 
alle leerlingen op de school zelf. Het bestuur kan scholen daarin activeren en dit borgen. De 
inspectie zal hierop toezien, zo nodig ingrijpen en verdere kwaliteitsverbetering stimuleren. 
 
                                                 
 
2
 In het middelbaar beroepsonderwijs gaat het ook om Borging en diplomering. 
 
Onderzoekskader 2021 voortgezet onderwijs – Versie per 1 augustus 2023
