Onvoldoende op een standaard leidt tot een herstelopdracht, conform het toezicht in Europees 
Nederland (paragraaf 7.5). 
 
Vanwege het niet kunnen beoordelen van de  onderwijsresultaten is het eindoordeel Zeer zwak in 
Caribisch Nederland nog niet wettelijk verankerd. Een dergelijk oordeel laten we daarom 
vooralsnog achterwege. Zodra die verankering wel het geval is, zal ook het oordeel Zeer zwak door 
ons afgegeven kunnen worden.  
9.6.3 Werkwijze 
Het bestuursgerichte toezicht in Caribisch Nederland wijkt enigszins af van de reguliere aanpak. We 
hanteren in dit stadium een tweejaarlijkse cyclus voor de kwaliteitsonderzoeken op school- of 
opleidingsniveau. In principe doen we het ene jaar een voortgangsgesprek met het bestuur en de 
schoolleiding en in het andere jaar een kwaliteitsonderzoek. Tijdens deze onderzoeken op 
school/opleidingsniveau geven we een oordeel over (minimaal) die standaarden die nodig zijn om 
de basiskwaliteit vast te stellen. Het onderzoek naar deze standaarden kan proportioneel 
uitgevoerd worden.  
Daarnaast streven we ernaar om op termijn ook eens in de vier jaar de kwaliteitszorg van de 
besturen te beoordelen, zoals we dat ook doen in Europees Nederland. 
9.7 Het samenwerkingscollege 
9.7.1 Inleiding 
Sinds 1 augustus 2018 kunnen instellingen onder gezamenlijke verantwoordelijkheid één of meer 
opleidingen verzorgen binnen een samenwerkingscollege. De eisen waaraan zo’n samenwerking 
moet voldoen, zijn opgenomen in de WEB. Zo moeten de deelnemende instellingen een 
samenwerkingsovereenkomst sluiten en daarin onder andere afspraken maken over de leiding van 
het samenwerkingscollege (artikel 8.6.1, WEB). Verder moet in BRON geregistreerd worden welke 
studenten van de deelnemende instellingen onderwijs volgen aan het samenwerkingscollege 
47
(artikel 2.3.6a, tweede lid, onder n, en 2.5.5a, tweede lid, onder t, WEB). Ook moet de 
onderwijs- en examenregeling aangeven waar de opleiding wordt verzorgd als er sprake is van een 
samenwerkingscollege (art. 7.4.8 lid 2a onderdeel e WEB).  
 
9.7.2 Aanpassing waarderingskader en normering 
Waarderingskader 
De opleidingen binnen een samenwerkingscollege moeten aan dezelfde eisen voldoen als alle 
andere opleidingen. De standaarden op opleidingsniveau worden dus ongewijzigd gehanteerd, 
48
maar de berekening van de onderwijsresultaten kan op een andere wijze plaatsvinden. Ook 
spreken we een oordeel uit over de standaarden uit het kwaliteitsgebied Besturing, kwaliteitszorg 
en ambitie (BKA). Dan lezen wij bij de standaarden van het kwaliteitsgebied Besturing, 
kwaliteitszorg en ambitie in plaats van ‘het bestuur’ ‘het samenwerkingscollege’. Indien nodig 
bespreken we de bevindingen met het bestuur van de deelnemende instellingen. De uitkomst van 
het onderzoek kan worden neergelegd in een zelfstandig rapport dat wordt geadresseerd aan alle 
deelnemende besturen. Indien de uitkomst van het onderzoek naar het samenwerkingscollege 
daartoe aanleiding geeft, kan er een (specifiek) onderzoek worden gedaan bij de deelnemende 
instellingen. 
 
                                                 
47
 Op dit moment is registratie op het niveau van het samenwerkingscollege in BRON nog niet mogelijk. Dit zal 
op korte termijn mogelijk worden gemaakt door DUO. 
48
 Het is wenselijk om op het niveau van het samenwerkingscollege inzicht in de opbrengsten te hebben. De 
berekening van de onderwijsresultaten is namelijk mogelijk anders, omdat op de opleidingen van 
samenwerkingscolleges studenten van meerdere instellingen kunnen zitten. De berekening van de opbrengsten 
is maatwerk.  
 
Onderzoekskader 2021 middelbaar beroepsonderwijs – Versie per 1 augustus 2023
