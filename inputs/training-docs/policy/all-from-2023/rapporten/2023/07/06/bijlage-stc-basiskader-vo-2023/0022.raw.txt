Het bestuur richt de voorwaarden in om de doelen te bereiken, waaronder de inzet en het 
beheer van de (financiële) middelen voor het waarborgen van de kwaliteit van het 
onderwijsproces, de diplomering, het schoolklimaat en de resultaten. Het bestuur heeft daartoe 
een meerjarenbegroting waarin de relatie met het beleid en de doelen duidelijk zijn toegelicht. 
Er is voor de sturing op (financiële) kwaliteit een functionerende verantwoordelijkheidsverdeling 
tussen de interne toezichthouder, het bestuur en de scholen afgesproken, op basis van de 
geldende wet- en regelgeving.  
Aanvullende ambities 
 Zijn er aanvullende ambities in relatie tot de visie en doelen en (hoe) worden deze 
gerealiseerd? 
Wettelijke vereisten 
 Artikel 1.4, tweede lid, WVO 2020: Het onderwijs wordt zodanig ingericht dat de leerlingen 
een ononderbroken ontwikkelingsproces kunnen doorlopen en wordt afgestemd op de 
voortgang in de ontwikkeling van de leerlingen. 
 Artikel 2.87 en artikel 2.91 WVO 2020: Het bestuur zorgt voor de kwaliteit van het 
onderwijs op de scholen via een stelsel van kwaliteitszorg. Dat houdt onder andere in dat er 
toetsbare doelen zijn geformuleerd. 
 Artikel 2.88, artikel 2.89 en artikel 2.90 WVO 2020: Het bestuur zorgt ervoor dat alle 
scholen een schoolplan hebben. Het schoolplan omvat in elk geval het onderwijskundig 
beleid, het personeelsbeleid en het stelsel van kwaliteitszorg. Bij de beschrijving van het 
onderwijskundig beleid wordt het schoolondersteuningsprofiel betrokken. Dit bevat een 
beschrijving van de voorzieningen die zijn getroffen voor leerlingen die extra ondersteuning 
behoeven. 
 Artikel 3.1, eerste en tweede lid, WVO 2020: Er moet sprake zijn van een functionele of 
organieke scheiding tussen uitvoerend deel van het bestuur en intern toezicht. 
 Artikel 3.3, tweede lid, sub c, WVO 2020: De interne toezichthouder ziet erop toe dat het 
bestuur de middelen doelmatig en rechtmatig besteedt en aanwendt.  
 Artikel 7.2, vijfde lid, WVO 2020: Het bestuur stelt jaarlijks het beleid vast met betrekking 
tot de formatie van de verschillende categorieën personeel van de scholen. 
 Artikel 7.6 WVO 2020: Het bestuur stelt een managementstatuut vast waaruit de 
verantwoordelijkheidsverdeling in de aansturing van de school blijkt. 
 Artikel 5.39 en artikel 5.49 WVO 2020 en artikel 6.21 Uitvoeringsbesluit WVO 2020: Het 
bestuur moet de rijksbekostiging rechtmatig aanwenden en moet evident ondoelmatige 
aanwending van beschikbare (financiële) middelen voorkomen. 
 Artikel 5.46 WVO 2020 en artikel 6.19, eerste, tweede en vijfde lid, Uitvoeringsbesluit WVO 
2020 en artikel 4, vierde lid, RJO: Het bestuur maakt jaarlijks een jaarverslag waarin de 
resultaten van het financieel beleid en de continuïteitsparagraaf staan opgenomen. 
 RJO jo. artikel 5.46 WVO 2020: De wijze waarop door het bestuur verslag wordt gedaan 
van het financieel beheer gebeurt overeenkomstig de daarvoor in de RJO gestelde regels. 
BKA2. Uitvoering en kwaliteitscultuur 
Het bestuur realiseert samen met de scholen de doelen voor kwaliteit, bevordert een 
kwaliteitscultuur, zorgt voor randvoorwaarden en stuurt, waar nodig, tussentijds bij. 
Basiskwaliteit 
Het bestuur geeft als onderdeel van zijn stelsel van kwaliteitszorg met de scholen effectief 
uitvoering aan de visie en de doelen voor onderwijskwaliteit. Aan de transparante, integere 
kwaliteitscultuur is zichtbaar dat deze bijdraagt aan de gestelde doelen. 
 
Het bestuur bevordert een op samenwerken, leren en verbeteren gerichte kwaliteitscultuur, 
zodat de doelen en ambities gerealiseerd kunnen worden. Het bestuur zorgt ervoor dat het 
onderwijskundig leiderschap op alle niveaus herkenbaar verankerd is in de organisatie. Ook 
bevordert het bestuur dat de schoolleiding en teams gezamenlijk werken aan hun 
professionaliteit in relatie tot de bekwaamheidseisen en aan een verbetercultuur.  
 
Onderzoekskader 2021 voortgezet onderwijs – Versie per 1 augustus 2023 
22
