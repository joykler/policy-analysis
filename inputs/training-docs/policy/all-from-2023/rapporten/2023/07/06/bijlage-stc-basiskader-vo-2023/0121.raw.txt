 Artikel 2.41, eerste lid, WVO 2020: De school biedt individuele begeleiding die is afgestemd 
op de behoeften van de leerlingen die extra ondersteuning nodig hebben.  
 Artikel 2.41, tweede lid, WVO 2020: Het bestuur stelt ten minste eenmaal in de vier jaar 
het schoolondersteuningsprofiel vast. 
 Artikel 2.97 WVO 2020: De school rapporteert over de vorderingen van de leerlingen aan 
hun ouders, voogden of verzorgers, dan wel aan de leerlingen zelf wanneer zij meerderjarig 
en handelingsbekwaam zijn. 
 Artikel 2.89 WVO 2020: De school heeft in het schoolplan beschreven op welke wijze het 
schoolondersteuningsprofiel wordt betrokken bij het onderwijskundig beleid. 
 Artikel 2.91 WVO 2020: De school heeft de wijze waarop het onderwijs wordt afgestemd op 
de voortgang in de ontwikkeling van leerlingen in het schoolplan beschreven.  
 Artikel 2.44, eerste lid, WVO 2020: Het bestuur stelt binnen zes weken, na op 
overeenstemming gericht overleg met de ouders, een ontwikkelingsperspectief vast voor 
een leerling die extra ondersteuning nodig heeft.  
 Artikel 2.44, tweede lid, WVO 2020: Over het handelingsdeel van het ontwikkelperspectief 
dient door het bestuur overeenstemming met de ouders te worden bereikt. 
 Artikel 2.44, derde lid, WVO 2020: Het bestuur evalueert het ontwikkelingsperspectief 
minimaal eens per schooljaar met de ouders. 
 Artikel 2.44, vierde lid, WVO 2020: Het bestuur kan het ontwikkelingsperspectief bijstellen. 
 Artikel 8.9, eerste lid, WVO 2020: De school beoordeelt of de leerling extra ondersteuning 
nodig heeft.  
 Artikel 8.9, tweede lid, WVO 2020: De school houdt zich aan de zorgplicht passend 
onderwijs. 
 Artikel 12 Wet register onderwijsdeelnemers jo. artikel 8, vijfde lid, Besluit register 
onderwijsdeelnemers: Het bestuur registreert in het Register Onderwijsdeelnemers (ROD) 
voor welke periode er voor een leerling een ontwikkelingsperspectief is vastgesteld en, 
indien van toepassing, welke periode een leerling in een orthopedagogisch-didactisch 
centrum (opdc) is geplaatst. 
OP3. Pedagogisch-didactisch handelen  
Het pedagogisch-didactisch handelen van de leraren is afgestemd op de voortgang in de 
ontwikkeling van de leerlingen en draagt eraan bij dat leerlingen een ononderbroken 
ontwikkelingsproces kunnen doorlopen. 
 
Basiskwaliteit 
De leraren creëren in hun lessen een pedagogisch en didactisch passend en stimulerend 
leerklimaat, waardoor de leerlingen zich veilig voelen en actief betrokken zijn. De leraren tonen 
hoge verwachtingen van alle leerlingen. Zij zorgen voor een ordelijk verloop van de les en 
benutten de lestijd efficiënt. De leraren maken het lesdoel duidelijk. Zij monitoren tijdens de les 
of de leerlingen het beoogde lesdoel al dan niet halen en passen hun onderwijs waar nodig aan. 
De leraren leggen de lesstof duidelijk uit en geven de leerlingen voldoende tijd om te oefenen 
met de lesstof. Zij stemmen daarbij de instructie, de verwerking en het tempo van hun 
onderwijs af op de onderwijsbehoeften van individuele en groepen leerlingen. De leraren geven 
hun leerlingen gerichte feedback op hun gemaakte werk en op hun leerproces. Zij stimuleren de 
leerlingen na te denken over hun eigen ontwikkeling. 
 
Aanvullende ambities 
 Zijn er aanvullende ambities voor het pedagogisch-didactisch handelen en (hoe) worden 
deze gerealiseerd? 
Wettelijke vereisten 
 Artikel 1.4, tweede lid, WVO 2020: Het onderwijs is afgestemd op de voortgang in de 
ontwikkeling van leerlingen en zij kunnen een ononderbroken ontwikkelingsproces 
doorlopen. Voor deze ononderbroken ontwikkeling is het nodig dat het onderwijs aansluit bij 
het ontwikkelingsniveau van de leerling. 
Onderzoekskader 2021 voortgezet onderwijs – Versie per 1 augustus 2023 
121
