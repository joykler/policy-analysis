educatie (hierna: het besluit), vindt plaats door de GGD. De Inspectie van het Onderwijs is ook 
bevoegd om toezicht te houden op deze voorwaarden, maar doet dit alleen in uitzonderlijke 
gevallen. De basisvoorwaarden zijn opgenomen in onderstaand tekstkader. 
 
Voorwaarden uit het Besluit basisvoorwaarden voorschoolse educatie (01-08-2020): 
 Omvang (artikel 2). Dit artikel gaat over voldoende vve-tijd. 
 Aantal beroepskrachten en groepsgrootte (artikel 3). Dit artikel gaat over de beroepskracht-
kindratio. 
 Taalniveau (artikel 3a). Dit artikel gaat over het niveau (Nederlandse taal en rekenen) dat 
de beroepskrachten moeten beheersen.  
 Kwaliteit van beroepskrachten (artikel 4). Dit artikel gaat over de opleiding van de 
beroepskrachten en de vve-scholing. 
 Gebruik van een voorschools educatieprogramma (artikel 5). Dit artikel gaat over het 
voorschoolse aanbod op de verschillende ontwikkelingsgebieden. 
 Kwaliteit van de locatie (artikel 6). Dit artikel geeft aan dat de voorschoolse educatie plaats 
dient te vinden in een kindercentrum.  
 Opleidingsplan (artikel 4, vierde lid). Dit artikel gaat over de verplichting voor houders om 
jaarlijks een opleidingsplan voorschoolse educatie op te stellen. 
 Inhoud pedagogisch beleidsplan wat voorschoolse educatie betreft (artikel 4a). Dit artikel 
gaat over de verplichting voor houders om in het pedagogisch beleidsplan het beleid voor 
voorschoolse educatie te beschrijven, te evalueren en bij te stellen.  
 
 
Rol GGD 
De GGD beoordeelt of locaties aan de eisen van het besluit voldoen. In sommige gemeenten kijkt 
de GGD ook meer inhoudelijk naar de kwaliteit van de educatie. Het veldinstrument observatie 
pedagogische praktijk dat de GGD hanteert, is te vinden op de website van de Rijksoverheid. 
 
Rol Inspectie 
In de Wet op het onderwijstoezicht (WOT) (artikel 15i) staat beschreven dat de inspectie op de 
locaties met gesubsidieerde voorschoolse educatie onderzoek kan verrichten naar: 
• de basisvoorwaarden voor voorschoolse educatie; 
• het informeren van ouders en ouderbetrokkenheid; 
• de kwaliteit van de educatie; 
• de ontwikkeling, zorg en begeleiding van de kinderen; 
• kwaliteitszorg; 
• de doorgaande lijn tussen voor- en vroegschoolse educatie. 
 
Een onderzoek op locatieniveau leidt tot een rapport dat, na hoor en wederhoor, openbaar wordt 
op grond van de WOT (zie hoofdstuk 8). We sturen een afschrift van het rapport naar de 
gemeente.  
 
Normering voor voorscholen 
De standaarden bij voorschoolse educatie kennen geen wettelijke basis en een waardering op deze 
standaarden kan dan ook niet tot een Onvoldoende leiden. Als de aangetroffen praktijk niet of 
nauwelijks overeenkomt met de uitwerking, dan geven we de waardering Kan beter.  
 
Waardering standaard  Norm voor standaarden  
Goed  De voorschool laat de eigen aspecten van kwaliteit op 
overtuigende wijze zien. 
Voldoende  De voorschool laat de eigen aspecten van kwaliteit zien. 
Kan beter  De voorschool laat de aspecten van kwaliteit niet of beperkt zien. 
Onderzoekskader 2021 voorschoolse educatie en primair onderwijs – Geldig per 1 augustus 
2023   
  
 65
