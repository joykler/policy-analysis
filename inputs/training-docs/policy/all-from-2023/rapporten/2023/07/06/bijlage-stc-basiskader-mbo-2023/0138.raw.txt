Bij de evaluatie en beoordeling van het beleid en de onderwijskwaliteit betrekt het bestuur 
interne en onafhankelijke deskundigen en belanghebbenden en gebruikt deze informatie bij de 
evaluatie en beoordeling. Op basis van de evaluatie reageert het bestuur tijdig op kansen en 
bedreigingen, stelt wanneer nodig (verbeter)beleid op en treft passende maatregelen om de 
kwaliteit van het onderwijs op de opleidingen te borgen. 
 
Het bestuur legt verantwoording af door middel van accurate, actuele en openbaar toegankelijke 
informatie over de gerealiseerde kwaliteit. Het brengt minimaal jaarlijks verslag uit aan zijn in- 
en externe belanghebbenden over zijn doelen en de resultaten van de opleidingen. De 
verantwoording in het jaarverslag is betrouwbaar en (de inhoud van) het jaarverslag voldoet aan 
de wettelijke vereisten.  
 
Het bestuur verantwoordt zich daarbij tenminste over het onderwijsaanbod, het 
onderwijsleerproces, de manier van afsluiten en diplomeren en het financieel beheer. De reflectie 
op de uitkomsten van de evaluatie geeft alle lagen van de organisatie, intern toezicht en de 
medezeggenschap voldoende inzicht in de effectiviteit van de besturing en uitvoering. Het 
bestuur analyseert en beoordeelt de uitkomsten van de evaluatie en verantwoording. Vervolgens 
verwerkt het bestuur deze wanneer nodig in bijstelling van ambities, (verbeter)doelen en beleid 
of nieuwe ambities, zodat de opbrengst van de dialoog bijdraagt aan ontwikkeling en verbetering 
van het onderwijs en de sturing daarop. Het bestuur organiseert ook de dialoog hierover met 
interne en externe belanghebbenden, waarbij in elk geval studenten, personeel en het regionale 
bedrijfsleven zijn betrokken. Het bestuur werkt bovendien actief samen met andere partijen aan 
doelen die het bestuurlijk belang overstijgen en de kernfuncties raken.  
Aanvullende ambities 
 Zijn er aanvullende ambities voor de evaluatie, verantwoording en dialoog en (hoe) worden 
deze gerealiseerd? 
Wettelijke vereisten 
 Artikel 1.3.2, eerste lid, WEB BES: Het bestuur draagt er zorg voor dat het onderwijs van 
voldoende kwaliteit is. 
 Artikel 1.3.2, tweede lid, WEB BES: Het bestuur richt een stelsel van kwaliteitszorg voor de 
instelling in en draagt er in dat verband zorg voor dat er zo veel mogelijk in samenwerking 
met andere instellingen wordt voorzien in een regelmatige beoordeling van de kwaliteit van 
het onderwijs, waaronder maatregelen en instrumenten om te waarborgen dat het personeel 
zijn bekwaamheid onderhoudt. Het bestuur draagt er zorg voor dat de in de eerste volzin 
van dit lid bedoelde beoordeling geschiedt met betrokkenheid van onafhankelijke 
belanghebbenden en deskundigen, niet zijnde de deskundigen bedoeld in artikel 1.1.1. De 
uitkomsten van de beoordeling zijn openbaar.  
 Artikel 1.3.2, derde lid, WEB BES: Het bestuur maakt regelmatig, en voor zover het de 
examens betreft jaarlijks, een verslag openbaar omtrent de beoordeling, de uitkomsten van 
die beoordeling en het voorgenomen beleid in het licht van die uitkomsten. 
 Artikel 2.3.1, vijfde lid, WEB BES: Het bestuur maakt de jaarrekening, vergezeld van de 
verklaring van de getrouwheid van de jaarrekening, openbaar.  
 Artikel 2.3.2, eerste lid, WEB BES: Het bestuur stelt jaarlijks een jaarverslag over het 
afgelopen jaar vast en maakt het openbaar. Het jaarverslag bevat ten minste het verslag, 
bedoeld in artikel 1.3.2, derde lid, voor zover dat in het desbetreffende jaar is uitgebracht, 
dan wel de hoofdpunten van laatstgenoemd verslag, alsmede de hoofdpunten van de 
bevindingen van de inspectie met betrekking tot de examens. 
 RJO BES, jo. artikel 2.3.1, WEB BES: De wijze waarop door het bestuur verslag wordt 
gedaan van het financieel beheer gebeurt overeenkomstig de daarvoor in de RJO BES 
gestelde regels. 
 
KWALITEITSGEBIEDEN EN STANDAARDEN 
OPLEIDINGSNIVEAU 
Onderzoekskader 2021 middelbaar beroepsonderwijs – Versie per 1 augustus 2023
