de doorlopende leerroute. We adresseren de oordelen met betrekking tot het onderzoek bij de 
doorlopende leerroute aan beide besturen, ook al wordt het vierjaarlijks onderzoek bij één van hen 
uitgevoerd. 
De samenwerkingsovereenkomst die ten grondslag ligt aan de doorlopende leerroute en de 
gecombineerde PTA/OER vormen de basis voor ons toezicht. Hierin zijn de onderlinge afspraken en 
de verantwoordelijkheidsverdeling vastgelegd. We agenderen eventuele tekortkomingen in de 
doorlopende leerroute bij beide partijen. Bij concreet aantoonbare tekortkomingen die enkel en 
alleen onder verantwoordelijkheid van een van de twee partijen voorkomen, behouden we ons het 
recht voor om met het sectorspecifieke waarderingskader nader onderzoek bij het betreffende deel 
van de doorlopende leerroute vmbo-mbo uit te voeren.  
9.8 Onderwijs in Caribisch Nederland 
9.8.1 Inleiding 
Sinds 10 oktober 2010 zijn Bonaire, Sint-Eustatius en Saba (BES) bijzondere gemeenten van 
Nederland. De eilanden worden samen Caribisch Nederland genoemd. We houden toezicht op het 
36
onderwijs in Caribisch Nederland (primair onderwijs, voortgezet onderwijs, middelbaar 
beroepsonderwijs, hoger onderwijs) en op hieraan gerelateerde specifieke voorzieningen (sociale 
kanstrajecten jongeren en expertisecentra onderwijszorg). Ook hebben we de taak van 
vertrouwensinspecteur voor Caribisch Nederland.  
9.8.2 Aanpassing waarderingskader en normering 
Het onderwijs in Caribisch Nederland beoordelen wij zoveel mogelijk aan de hand van dezelfde 
onderzoekskaders als in Europees Nederland (zie hoofdstuk 1 tot en met 8). Er zijn echter enkele 
verschillen in het waarderingskader, de normering en de werkwijze. Dat is noodzakelijk omdat voor 
Caribisch Nederland specifieke wet- en regelgeving geldt. Ook kunnen wij met een enigszins 
aangepaste werkwijze beter aansluiten op de onderwijskundige context in Caribisch Nederland. Zo 
is voor het overgrote deel van de leerlingen en studenten in Caribisch Nederland het Nederlands 
een vreemde taal. Ook kent Caribisch Nederland geen scholen voor speciaal onderwijs of 
samenwerkingsverbanden passend onderwijs.  
 
Waarderingskader 
Het waarderingskader voor Caribisch Nederland is gebaseerd op de Wet primair onderwijs BES 
(WPO BES), de Wet voortgezet onderwijs 2020 (WVO 2020) en de Wet educatie en 
beroepsonderwijs BES (WEB BES). Deze wetten wijken af van de sectorwetten voor Europees 
Nederland. Tot slot is er nog aanvullende regelgeving voor het voortgezet onderwijs en 
beroepsonderwijs op Sint Eustatius en Saba als het gaat om het Engelstalige onderwijs op deze 
eilanden. Het volledige waarderingskader is te vinden in bijlage 7. Het bevat dezelfde standaarden 
als het waarderingskader voor Europees Nederland. Op enkele plaatsen is de beschrijving van de 
basiskwaliteit aangepast vanwege de afwijkende wet- en regelgeving. 
 
Normering 
Wij willen, zodra dat mogelijk, is voor Caribisch Nederland dezelfde normen hanteren in het 
waarderingskader als voor Europees Nederland. Voor de standaard Onderwijsresultaten kunnen wij 
echter nog geen oordeel uitspreken, omdat de basis voor deze standaard in de wet- en regelgeving 
voor Caribisch Nederland nog niet is geregeld: er zijn geen normen vastgesteld. Wij streven ernaar 
om de onderwijsresultaten in Caribisch Nederland op termijn wél te beoordelen. Dit zal gebeuren 
zodra de aangepaste wet- en regelgeving op dit punt van kracht is en er in overleg met alle 
betrokkenen wel eilandelijke normen voor de resultaten zijn afgesproken en in de wet- en 
regelgeving zijn vastgelegd. 
 
                                                 
 
36
 Op Saba en Sint Eustatius vindt het onderwijs plaats volgens een Caribisch curriculum en specifieke wijze van 
examinering, het CXC genaamd. Deze vorm van onderwijs toetsen we aan het Besluit ‘Saba Comprehensive 
School en Gwendoline van Puttenschool BES’.   
Onderzoekskader 2021 voortgezet onderwijs – Versie per 1 augustus 2023 
69
