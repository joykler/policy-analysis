 Artikel 7.1.4. WEB BES: Het bestuur rapporteert over de vorderingen van de studenten aan 
hun ouders, voogden of verzorgers, dan wel aan de studenten zelf indien zij meerderjarig en 
handelingsbekwaam zijn. 
 Artikel 7.4.9, eerste lid, sub h, WEB BES, jo. artikel 3.3, WEB BES, jo. artikel 1.3.1, sub a, 
WEB BES: Het bestuur geeft in de Onderwijs- en Examenregeling (OER) aan op welke wijze 
hij zijn aandeel vormgeeft in het eilandelijk zorgplan.  
 Artikel 7.4.11 WEB BES: Het bestuur maakt een studiegids openbaar zodat studenten zich 
een goed beeld kunnen vormen van het onderwijs.  
  Artikel 8.1.5a WEB: Het bestuur beoordeelt voorafgaand aan de inschrijving van een 
student of deze extra ondersteuning behoeft in verband met handicap of chronische ziekte 
en onderzoekt daartoe zijn mogelijkheden, behoeften en omstandigheden. Is dat het geval, 
dan vindt de inschrijving slechts plaats nadat schriftelijke afspraken zijn gemaakt over deze 
ondersteuning. De afspraken worden ten minste één keer per studiejaar met de student 
geëvalueerd op hun doeltreffendheid. Indien de noodzaak van extra ondersteuning in 
verband met handicap of chronische ziekte na de inschrijving ontstaat, moeten ook 
schriftelijke afspraken worden gemaakt, die jaarlijks moeten worden geëvalueerd. 
OP3. Pedagogisch-didactisch handelen  
Het pedagogisch-didactisch handelen van het onderwijsteam stelt studenten in staat om te leren 
en zich te ontwikkelen. 
Basiskwaliteit 
Uit het pedagogisch en didactisch handelen van het team blijkt dat er sprake is van een gedeelde 
visie, dan wel uitgangspunten.  
 
Het onderwijsteam zorgt voor effectieve leersituaties. Het team stemt de instructies, 
begeleiding, opdrachten en onderwijstijd doelgericht af op de onderwijsbehoeften van groepen 
en individuele studenten. De afstemming is zowel gericht op (pedagogische) ondersteuning als 
op uitdaging, afhankelijk van de onderwijsbehoeften van groepen en individuele studenten. 
 
Het team plant en structureert zijn handelen met behulp van informatie die het over studenten 
heeft. Het maakt didactische keuzes waarbij het niveau en de complexiteit van het onderwijs in 
lijn is met het onderliggende kwalificatiedossier. Het team realiseert bovendien een evenwichtige 
verbinding tussen leren in de beroepspraktijkvorming en het leren binnen de instelling. Het team 
creëert een pedagogisch en didactisch passend en stimulerend leerklimaat, waardoor studenten 
actief en betrokken zijn. Met geschikte opdrachten en heldere uitleg structureert het team het 
onderwijsaanbod zo, dat studenten zich het leerstofaanbod eigen kunnen maken. Het team heeft 
positieve verwachtingen van studenten en geeft hun gerichte feedback op hun leerproces. 
Aanvullende ambities 
 Zijn er aanvullende ambities voor het pedagogisch-didactisch handelen en (hoe) worden 
deze gerealiseerd? 
Wettelijke vereisten 
 Artikel 7.1.2, tweede lid, WEB BES: Een beroepsopleiding is een onderwijstraject dat voor 
een student is ingericht en dat is gericht op het behalen van een kwalificatie. 
 Artikel 7.2.6, eerste lid, jo. artikel 1.3.2, eerste lid, WEB BES: Het bestuur dient te zorgen 
voor onderwijs van voldoende kwaliteit en dient het onderwijsprogramma evenwichtig in te 
delen, zodat studenten de kwalificatie binnen de vastgestelde studieduur kunnen bereiken. 
 Artikel 7.2.6, vierde lid, jo. artikel 7.1.2, tweede lid, WEB BES: Een beroepsopleiding is 
gericht op het behalen van een kwalificatie van een beroepsopleiding. Het 
onderwijsprogramma van een beroepsopleiding omvat alle onderwijsactiviteiten gericht op 
het bereiken van de onderwijs- en vormingsdoelen van de opleiding en wordt uitgevoerd 
onder verantwoordelijkheid van het bestuur. 
Onderzoekskader 2021 middelbaar beroepsonderwijs – Versie per 1 augustus 2023
