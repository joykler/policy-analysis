de realisatie van de maatschappelijke opdracht voor passend onderwijs. Deze wettelijke taken zijn 
gevat in de drie standaarden in het kwaliteitsgebied Realisatie passend onderwijs. 
 
Uit de beoordeling van de standaarden uit de twee kwaliteitsgebieden blijkt of het bestuur in staat 
is om met zijn (be)sturing de basiskwaliteit van het samenwerkingsverband te realiseren, te 
waarborgen en verder te ontwikkelen. Met deze kennis over het resultaat en de kwaliteit van de 
sturing richten we het (vervolg)toezicht proportioneel in (zie hoofdstuk 7). 
 
In onderstaande figuur staat de beoordeling/normering schematisch weergegeven. 
 
Oordeel/waardering Norm  
bestuursniveau  
Goed Twee standaarden uit het kwaliteitsgebied Besturing, kwaliteitszorg en 
ambitie zijn Goed en de derde ten minste Voldoende én twee 
standaarden uit het kwaliteitsgebied Realisatie passend onderwijs 
waaronder in elk geval de standaard Dekkend netwerk van 
voorzieningen zijn Goed en de derde is ten minste Voldoende. 
Voldoende Alle drie standaarden uit het kwaliteitsgebied Besturing, kwaliteitszorg 
en ambitie zijn ten minste Voldoende én uit het kwaliteitsgebied 
Realisatie passend onderwijs zijn minimaal de standaard Dekkend 
netwerk van voorzieningen én een andere standaard Voldoende. 
Onvoldoende Een of meer standaarden uit het kwaliteitsgebied Besturing, 
kwaliteitszorg en ambitie is/zijn Onvoldoende. Of de standaard 
Dekkend netwerk van voorzieningen uit het kwaliteitsgebied Realisatie 
passend onderwijs is Onvoldoende, of de standaard Regionale 
samenwerking én de standaard Advisering en beoordeling 
toelaatbaarheid zijn beide Onvoldoende. 
 
Waarderingskader en normering opdc’s 
Voor de beoordeling van de kwaliteit van het onderwijs op het opdc maken we gebruik van de 
waarderingskaders primair onderwijs (voor opdc’s in het primair onderwijs) en voortgezet 
onderwijs (voor opdc’s in het voortgezet onderwijs), zoals beschreven in hoofdstuk 5 van de 
betreffende kaders. Omdat de leerlingen op het opdc ingeschreven staan op een reguliere school, 
tellen hun (onderwijs)resultaten mee op de school van inschrijving. We geven dus bij het opdc 
geen oordeel op de standaard OR1 (Resultaten). Voor de beoordeling en waardering van de 
kwaliteit van het opdc geldt dan ook de beslisregel voor scholen waarvan de resultaten niet te 
beoordelen zijn (zie paragraaf 6.5.2 van de betreffende kaders). 
9.2.3 Werkwijze 
Werkwijze toezicht op besturen samenwerkingsverbanden passend onderwijs 
De werkwijze voor het toezicht op de besturen van samenwerkingsverbanden komt in grote mate 
overeen met de werkwijze bij schoolbesturen. Het verschil is dat we bij het toezicht op een 
samenwerkingsverband tijdens de expertanalyse (paragraaf 7.4.1, onderdeel 1. Analyse) 
belanghebbenden bij het samenwerkingsverband raadplegen. Dit doen we in de vorm van 
rondetafelgesprekken. Deze gesprekken zijn medebepalend voor de inrichting van het onderzoek. 
Tijdens een onderzoek kunnen we ook gesprekken voeren met regionale partners, zoals de 
gemeente(n), de jeugdhulp en leerplicht. 
 
Bij het toezicht op het samenwerkingsverband bekijken we ook of aangesloten scholen het beleid 
van het samenwerkingsverband in de praktijk uitvoeren. Dit beleid staat beschreven in het 
ondersteuningsplan van het samenwerkingsverband. De uitvoering van het beleid van het 
Onderzoekskader 2021 voorschoolse educatie en primair onderwijs – Geldig per 1 augustus 
2023   
  
 60
