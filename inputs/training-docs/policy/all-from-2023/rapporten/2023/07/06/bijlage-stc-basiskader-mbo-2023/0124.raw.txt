 Artikel 2.107f, eerste lid, sub b, WVO 2020 en 8.5a.8, eerste lid, sub b, WEB: Het bestuur 
van de school draagt zorgt voor het onderwijsprogramma en de examinering van die 
onderdelen van de doorlopende leerroute die tot het voortgezet onderwijs behoren. Het 
bestuur van de instelling zorgt voor een goede organisatie en kwaliteit van het 
onderwijsprogramma en de examinering van het mbo-diploma. 
 Artikel 2.60, eerste en tweede lid, WVO 2020: Het bestuur stelt een examenreglement en 
een PTA vast, waarin in elk geval de voorgeschreven onderdelen moeten zijn opgenomen. 
 Artikel 2.60, vijfde lid, WVO 2020: Deze beide documenten moeten voor 1 oktober worden 
toegezonden aan de inspectie en worden verstrekt aan de examenkandidaten.  
 Artikel 2.60d WVO 2020: Het bestuur stelt een of meerdere onafhankelijke en deskundig 
functionerende examencommissie(s) in ten behoeve van de kwaliteit van de toetsing en de 
examinering op de school, waarbij voldaan wordt aan de specifieke vereisten die dit artikel 
noemt.  
 Artikel 2.60e WVO 2020: De examencommissie heeft tot doel het borgen van de kwaliteit 
van de toetsing en de examinering en van het afsluitend karakter van het schoolexamen.  
 
KWALITEITSGEBIED VEILIGHEID EN SCHOOLKLIMAAT (VS) 
VS1. Veiligheid 
Binnen de leerroute is sprake van een veilige omgeving voor leerlingen. 
Basiskwaliteit 
Er is een veilig leer- en werkklimaat binnen de leerroute. Een leerroute is veilig als de 
psychische, sociale en fysieke veiligheid van leerlingen niet door handelingen van anderen wordt 
aangetast.  
 
Van de leerroute wordt verwacht dat er inzicht is in de fysieke en sociale veiligheid(sbeleving) 
van de leerlingen, hier beleid op voert en effectief handelt bij signalen die de sociale en/of 
fysieke veiligheid bedreigen, zodat de leerlingen kunnen profiteren van het geboden onderwijs. 
In de eerste twee jaar wordt ten minste jaarlijks met een gestandaardiseerd instrument 
gemonitord wat de beleving van de veiligheid en het welbevinden van de leerlingen is.  
 
Voor de leerroute is (in elk geval voor de eerste twee jaar) een veiligheidsbeleid beschreven, dat 
bestaat uit een samenhangende set van maatregelen. Het beleid is gericht op het voorkomen, 
afhandelen, registreren en evalueren van incidenten, en de leerroute voert dat beleid ook uit. 
Binnen de leerroute worden (digitaal) pesten, agressie en geweld in elke vorm voorkomen en 
wordt zo nodig snel en adequaat opgetreden. Binnen de leerroute is voor de eerste twee jaar een 
persoon aangesteld die voor ouders en leerlingen het aanspreekpunt is in geval van pesten en 
die het beleid tegen pesten coördineert. 
 
Tijdens de leerroute wordt de meldcode Huiselijk geweld en kindermishandeling gehanteerd. 
Daarnaast worden de verplichtingen nagekomen rond het melden, overleggen en aangifte doen 
van zedenmisdrijven. 
Aanvullende ambities 
 Zijn er aanvullende ambities voor de veiligheid en (hoe) worden deze gerealiseerd? 
Wettelijke vereisten 
 Artikel 1.3.6 WEB: De instelling dient een stelsel van kwaliteitszorg in te richten en te 
beoordelen en daarbij onder andere het oordeel van de studenten te betrekken. 
 Artikel 1.3.8 WEB: Het bestuur meldt en overlegt onverwijld bij een (redelijk vermoeden van 
een) zedenmisdrijf en doet daar zo nodig aangifte van. Het bestuur treedt hierbij onverwijld 
in contact met de vertrouwensinspecteur.  
Onderzoekskader 2021 middelbaar beroepsonderwijs – Versie per 1 augustus 2023
