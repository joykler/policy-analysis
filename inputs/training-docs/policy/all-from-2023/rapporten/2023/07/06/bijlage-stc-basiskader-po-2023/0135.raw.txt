Beschrijving 
De school heeft een goed beeld van de kenmerken van haar leerlingenpopulatie en heeft op 
basis daarvan ambitieuze streefniveaus vastgesteld voor de resultaten die de leerlingen kunnen 
bereiken. Daarbij neemt ze de aansluiting op het vervolgonderwijs als uitgangspunt. De school 
toont aan dat deze ambitieuze streefniveaus behaald worden. 
Eisen die samenhangen met (aanvullende) ambities  
 Artikel 2 WPO BES: De school bereidt de leerlingen voor op het vervolgonderwijs. 
 Artikel 10, eerste lid, WPO BES: Het onderwijs wordt zodanig ingericht dat de leerlingen een 
ononderbroken ontwikkelingsproces kunnen doorlopen. Voor deze ‘ononderbroken 
ontwikkeling’ is het nodig dat het onderwijs aansluit bij het ontwikkelingsniveau van de 
leerling. 
 Er is in de huidige WPO BES nog geen sprake van een wettelijke basis voor een oordeel over 
de te behalen leerresultaten. Deze zal naar verwachting wel in de herziene WPO BES 
opgenomen worden. 
OR2. Sociale en maatschappelijke competenties 
De leerlingen behalen sociale en maatschappelijke competenties op het niveau dat ten minste 
in overeenstemming is met de verwachtingen van het vervolgonderwijs en de maatschappij. 
Basiskwaliteit 
De school heeft een goed beeld van de kenmerken van haar leerlingenpopulatie en heeft 
ambitieuze verwachtingen over het niveau dat de leerlingen voor de sociale en 
maatschappelijke competenties kunnen bereiken. Ze neemt de aansluiting op het 
vervolgonderwijs en de maatschappij als uitgangspunt voor de competenties voor leerlingen. 
 
De school onderbouwt welke resultaten ze op dit gebied wil bereiken. De school brengt de 
resultaten op een betrouwbare en inzichtelijke manier in kaart. De school spant zich zichtbaar 
in om ervoor te zorgen dat leerlingen die de school verlaten daaraan voldoen. Daarmee laat de 
school zien dat zij haar doelstellingen voor deze competenties behaald heeft. 
Aanvullende ambities 
 Zijn er aanvullende ambities voor de sociale en maatschappelijke competenties en (hoe) 
worden deze gerealiseerd? 
Wettelijke vereisten  
 Artikel 2 WPO BES: De school bereidt de leerlingen voor op het vervolgonderwijs. 
 Artikel 10, tweede lid, WPO BES: De inhouden van het onderwijs richten zich onder andere 
op het verwerven van de noodzakelijke kennis op het gebied van sociale en culturele 
vaardigheden. 
 Artikel 10, derde lid, WPO BES: Het onderwijs bevordert actief burgerschap en sociale 
cohesie op doelgericht en samenhangeden wijze, richt zich onder andere op het bijbrengen 
van respect voor en kennis van de basiswaarden en het ontwikkelen van sociale en 
maatschappelijke competenties. 
 Artikel 10, lid 3a, WPO BES: Het bestuur draagt zorg voor een schoolcultuur die in 
overeenstemming is met de basiswaarden van de democratische rechtsstaat en creëert een 
omgeving waarin leerlingen worden gestimuleerd actief te oefenen met de omgang met 
deze waarden. 
 Artikel 11 en artikel 12 WPO BES, tweede lid: Bij de kennisgebieden wordt in ieder geval 
aandacht besteed aan de maatschappelijke verhoudingen  
 
KWALITEITSGEBIED STUREN, KWALITEITSZORG EN AMBITIE (SKA) 
SKA1. Visie, ambities en doelen 
Onderzoekskader 2021 voorschoolse educatie en primair onderwijs – Geldig per 1 augustus 
2023   
  
 135
