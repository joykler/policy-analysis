raad van toezicht heeft geen directe belangen bij de rechtspersoon die de instelling in stand 
houdt of de instelling zelf. 
 Artikel 3.1.2, vijfde lid WEB: Het bestuur voorziet de raad van toezicht van onafhankelijke 
administratieve ondersteuning. 
 Artikel 3.1.3, eerste lid WEB: Het bestuur regelt de interne bevoegdheidsverdeling en kan 
daartoe naast de statuten een bestuursreglement vaststellen. 
 Artikel 4, vierde lid, RJO: Het bestuur zorgt voor een continuïteitsparagraaf in de 
jaarverslaggeving.  
 Artikel 4.1.3 WEB: Het bestuur stelt een professioneel statuut op ter verbetering van de 
professionaliteit van het personeel, in overeenstemming met vakorganisaties.  
 Artikel 4.1a.1, vierde lid, WEB: Het bestuur maakt met de docenten afspraken over de 
wijze waarop de zeggenschap van docenten wordt georganiseerd, waarbij de professionele 
standaard van de beroepsgroep in acht wordt genomen. 
 Artikel 7.4.5 WEB: Het bestuur zorgt voor een examencommissie die voldoet aan de 
inrichtingsvereisten. 
 Artikel 7.4.5, derde lid, WEB: Het bestuur waarborgt dat de examencommissie deugdelijk 
en onafhankelijk kan functioneren.  
 Artikel 7.4.8, vierde lid, WEB: Het bestuur zorgt ervoor dat de instelling beschikt over een 
toegankelijk en begrijpelijk studentenstatuut waarin de rechten en plichten van de 
studenten zijn opgenomen en stelt de actuele versie van het studentenstatuut voor de 
studenten beschikbaar. Het bestuur bevordert voorts de kennis van het studentenstatuut. 
Het studentenstatuut bevat in elk geval de bij wet bepaalde onderdelen, waaronder 
bijvoorbeeld een beschrijving van de procedures voor de behandeling van klachten en 
geschillen, de nadere regels over het bindend studieadvies en het beleid met betrekking tot 
verzuim, schorsing en verwijdering van studenten.  
 Artikel 7.4.8a, eerste tot en met vierde lid, WEB: Het bestuur draagt zorg voor een 
behoorlijke klachtbehandeling conform de eisen van de wet. 
 Artikel 7.5.1 WEB: Het bestuur richt een toegankelijke en eenduidige faciliteit in en stelt 
een nadere regeling hierover vast die een onderdeel vormt van het bestuursreglement. 
 Artikel 7.5.7, eerste lid, WEB: Het bestuur stelt, al dan niet in samenwerking met een of 
meer bevoegde gezagsorganen van andere instellingen, een geschillenadviescommissie in 
of sluit zich bij een dergelijke commissie aan. 
 
BKA3. Evaluatie, verantwoording en dialoog 
Het bestuur evalueert en analyseert systematisch of het de doelen realiseert en verantwoordt 
zich hierover. Het stelt wanneer dat nodig is het beleid bij en betrekt daartoe interne en 
externe belanghebbenden in een goed functionerende dialoog. 
Basiskwaliteit 
Het bestuur evalueert en beoordeelt als onderdeel van zijn stelsel van kwaliteitszorg in 
hoeverre de ambities, de doelen en het beleid worden gerealiseerd. Op deze manier krijgt het 
bestuur zicht op de gerealiseerde (financiële) kwaliteit en de resultaten van het onderwijs aan 
studenten. Bij de evaluatie en beoordeling van het beleid en de onderwijskwaliteit betrekt het 
bestuur interne en onafhankelijke deskundigen en belanghebbenden en gebruikt deze 
informatie bij de evaluatie en beoordeling. Op basis van de evaluatie reageert het bestuur tijdig 
op mogelijke kansen en bedreigingen, stelt wanneer nodig (verbeter)beleid op en treft 
passende maatregelen om de kwaliteit van het onderwijs op de opleidingen te borgen. 
 
Het bestuur legt verantwoording af door middel van accurate, actuele en openbaar 
toegankelijke informatie over de gerealiseerde kwaliteit. Het brengt minimaal jaarlijks verslag 
uit aan zijn in- en externe belanghebbenden over zijn doelen en de resultaten van de 
opleidingen. De verantwoording in het jaarverslag is betrouwbaar en (de inhoud van) het 
jaarverslag voldoet aan de wettelijke vereisten.  
 
Onderzoekskader 2021 middelbaar beroepsonderwijs – Versie per 1 augustus 2023
