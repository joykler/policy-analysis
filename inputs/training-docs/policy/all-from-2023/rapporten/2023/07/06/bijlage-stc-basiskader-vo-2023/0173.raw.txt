van de mogelijkheid om een leerling een deel van de onderwijstijd door te laten brengen op een 
andere school. 
Aanvullende ambities 
 Zijn er aanvullende ambities voor de onderwijstijd en (hoe) worden deze gerealiseerd? 
 Wettelijke vereisten 
 Artikel 2.38 en artikel 2.39 WVO 2020: De school verzorgt minimaal het wettelijk verplichte 
aantal uren en dagen onderwijs.  
 Artikel 11.10a WVO 2020: De onderwijstijd wordt ingevuld met activiteiten die worden 
verzorgd in het onderwijsprogramma.  
 Artikel 2.31, tweede en derde lid, WVO 2020: Praktijkonderwijs wordt zo veel mogelijk op 
basis van de kerndoelen verzorgd en is erop gericht dat leerlingen zo veel mogelijk de 
referentieniveaus Nederlandse taal en rekenen bereiken die voor het praktijkonderwijs zijn 
vastgesteld op grond van artikel 47a. 
 Artikel 2.18 WVO 2020: Het bestuur kan na overleg met de ouders een leerling ontheffing 
verlenen of afwijken van een of meer programmaonderdelen. 
 Artikel 2.92, tweede lid, sub k, WVO 2020: De school heeft haar verzuimbeleid opgenomen 
in de schoolgids.  
66
OP6. Afsluiting 
De afsluiting van het onderwijs verloopt zorgvuldig.  
Basiskwaliteit 
De school zorgt ervoor dat alle leerlingen goed worden voorbereid op de afsluiting van het 
onderwijs.  
Een onafhankelijke en deskundige examencommissie borgt de kwaliteit van de toetsing en de 
examinering. De school heeft een Programma van Toetsing en Afsluiting (PTA) en een 
examenreglement, die beiden voldoen aan de eisen van de wetgeving. Met deze documenten 
maakt de school tijdig aan leerlingen en ouders duidelijk hoe het schoolexamen en het centraal 
examen georganiseerd zijn, welke regels daarbij gelden en welke maatregelen de school 
hanteert bij leerlingen die zich niet aan de regels houden. Ook moet duidelijk zijn welke 
examens leerlingen op welke manier kunnen herkansen, welke stof wanneer wordt 
geëxamineerd, hoe het examen meeweegt en welke vrijstellingen gelden. De examinering 
verloopt volgens PTA en het examenreglement.  
Aanvullende ambities 
 Zijn er aanvullende ambities voor de afsluiting en (hoe) worden deze gerealiseerd? 
Wettelijke vereisten 
 Artikel 2.51 WVO 2020: De directeur en de examinatoren van de school nemen onder 
verantwoordelijkheid van het bestuur het eindexamen af.  
 Artikel 2.51a WVO 2020: De directeur van de school wijst een personeelslid aan als 
secretaris van het eindexamen. 
 Artikel 2.34 WVO 2020: Het onderwijs wordt zodanig ingericht dat daarbij op structurele en 
herkenbare wijze aandacht wordt besteed aan het bestrijden van achterstanden in het 
bijzonder in de beheersing van de Nederlandse taal. 
                                                 
 
66
 Er is regelgeving in voorbereiding (Besluit tot wijziging van het Eindexamenbesluit VO en het 
Eindexamenbesluit VO BES in verband met versterking van de kwaliteit van de schoolexamenorganisatie in het 
voortgezet onderwijs en het voortgezet algemeen volwassenen onderwijs) waarin besturen in het voortgezet 
onderwijs onder andere verplicht worden om een examencommissie in te stellen. De hiermee samenhangende 
passages worden alleen meegenomen in de beoordeling als bovengenoemde AMvB is aangenomen en in 
werking is getreden. 
Onderzoekskader 2021 voortgezet onderwijs – Versie per 1 augustus 2023 
173
