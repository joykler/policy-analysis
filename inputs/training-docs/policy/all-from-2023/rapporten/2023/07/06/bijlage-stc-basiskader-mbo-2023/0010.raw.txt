Wettelijk kader toezicht op middelbaar beroepsonderwijs  
De Wet op het onderwijstoezicht vormt de grondslag voor het toezicht. In deze wet is het toezicht 
op het onderwijs opgedragen aan de inspectie en heeft de inspectie de taak toe te zien op de 
naleving van wet- en regelgeving, de kwaliteit van het onderwijs te bevorderen en het financieel 
7
beheer te beoordelen en te bevorderen zoals bedoeld in de volgende wetten:  
 Wet educatie en beroepsonderwijs (WEB); 
 Wet educatie en beroepsonderwijs BES (WEB BES); 
 Leerplichtwet 1969 (LPW 1969); 
 Wet overige OCW-subsidies. 
1.3 Begripsbepalingen 
Hieronder definiëren we een aantal begrippen die belangrijk zijn voor het toezicht. 
 
Toezicht 
De activiteiten van de inspectie, ten aanzien van scholen en samenwerkingsverbanden, die 
redelijkerwijs voortvloeien uit de taken op grond van artikel 3 van de WOT.  
 
Besturen 
Onder het begrip ‘bestuur’ wordt volgens artikel 1, onderdeel k, van de Wet op het 
8
onderwijstoezicht (WOT) verstaan het bevoegd gezag in de zin van een onderwijswet.   
 
Deugdelijkheidseisen 
Deugdelijkheidseisen zijn bij of krachtens de wet geregelde algemene kwaliteitsnormen, gericht 
aan besturen. Deugdelijkheidseisen hebben betrekking op de onderwijskwaliteit (in ruime zin) en 
het financieel beheer. 
 
Waarborgen 
Vanuit de waarborgfunctie van het toezicht ziet de inspectie erop toe dat de bij of krachtens een 
onderwijswet gegeven voorschriften (de deugdelijkheidseisen) worden nageleefd. Dit gaat over wat 
het bestuur en de opleiding moeten. Een opleiding die niet voldoet aan die voorschriften, biedt 
onderwijs van onvoldoende kwaliteit. Onvoldoende onderwijskwaliteit en/of onvoldoende financieel 
beheer kan leiden tot vervolgtoezicht en sancties.  
 
Stimuleren 
Vanuit de stimuleringsfunctie onderzoekt de inspectie hoe eigen ambities bijdragen aan (de 
continue en duurzame verbetering van) de onderwijskwaliteit. Hiermee bevorderen we de kwaliteit 
op het niveau van opleidingen, besturen en zo ook het stelsel. Eigen ambities hebben betrekking 
op de ambities en doelen die een bestuur/opleiding zichzelf stelt.  
 
Interventies 
Bij alle handelingen die we ondernemen, spreken we van interventies. We onderscheiden: 
- interventies vanuit onze waarborgfunctie: het gaat dan om het naleven van de wet; 
- interventies vanuit onze stimuleringsfunctie: gericht op de eigen ambities van bestuur en 
opleidingen; 
- interventies op stelselniveau: het agenderen van stelselproblemen. 
                                                 
7
 We doelen hier op de taak van de inspectie zoals bedoeld in artikel 3, eerste lid, sub c, WOT. 
8
 Met dien verstande dat waar het de Leerplichtwet 1969 of de Leerplichtwet BES betreft hieronder wordt 
verstaan het hoofd van de school of instelling, en met dien verstande dat waar het het toezicht op de 
uitoefening van de taken van het samenwerkingsverband betreft hieronder wordt verstaan het bestuur van de 
rechtspersoon, bedoeld in artikel 18a, vierde lid, van de Wet op het primair onderwijs en artikel 2.47, vijfde lid, 
van de Wet voortgezet onderwijs 2020. Volledigheidshalve wordt opgemerkt dat als het bevoegd gezag een 
rechtspersoon is die de instelling in stand houdt, de inspectie (het uitvoerend deel van) het bestuur als 
aanspreekpunt zal zien. 
Onderzoekskader 2021 middelbaar beroepsonderwijs – Versie per 1 augustus 2023
