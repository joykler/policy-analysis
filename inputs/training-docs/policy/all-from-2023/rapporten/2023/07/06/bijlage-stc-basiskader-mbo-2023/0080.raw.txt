Binnen de kwaliteitscultuur geeft het bestuur uitvoering aan kwaliteitszorg, gericht op de 
kwaliteit van het onderwijs en de naleving van wettelijke voorschriften. Het bestuur bewaakt en 
bevordert dat de uitvoering in overeenstemming is met het beleid, zodat de (verbeter)doelen 
worden bereikt. Het bestuur houdt zicht op de uitvoering van het beleid en op de nagestreefde 
verbeteringen en stuurt daarop, zo nodig, tussentijds bij. Ook stelt het bestuur de 
examencommissie in en benoemt de leden. 
 
Het bestuur komt haar verplichtingen na omtrent de onverwijlde overleg- en aangifteplicht en 
zorgt ervoor dat een personeelslid het bestuur van een redelijk vermoeden van een 
zedenmisdrijf onverwijld in kennis kan stellen.   
Aanvullende ambities 
 Zijn er aanvullende ambities voor de sturing op uitvoering en kwaliteitscultuur en (hoe) 
worden deze gerealiseerd? 
Wettelijke vereisten 
 Artikel 1.3.6 WEB: Het bestuur richt een stelsel van kwaliteitszorg in en beoordeelt aan de 
hand daarvan het onderwijs, en maakt regelmatig beleid openbaar in het licht van de 
beoordeling van de onderwijskwaliteit. 
 Artikel 1.3.8 WEB: Het bestuur meldt en overlegt onverwijld bij een (redelijk vermoeden van 
een) zedenmisdrijf en doet daar zo nodig aangifte van. Het bestuur treedt hierbij onverwijld 
in contact met de vertrouwensinspecteur. 
 Artikel 7.4.5 WEB: Het bestuur zorgt voor een examencommissie die voldoet aan de 
inrichtingsvereisten. 
 Artikel 7.4.5, derde lid, WEB: Het bestuur waarborgt dat de examencommissie deugdelijk en 
onafhankelijk kan functioneren.  
 Artikel 7.4.8, eerste lid, WEB: Het bestuur zorgt voor een goede organisatie en kwaliteit van 
het onderwijsprogramma en de examinering. 
 Artikel 7.4.8a, eerste tot en met vierde lid, WEB: Het bestuur draagt zorg voor een 
behoorlijke klachtbehandeling conform de eisen van de wet. 
 
BKA3. Evaluatie, verantwoording en dialoog 
Het bestuur evalueert en analyseert systematisch of het de doelen realiseert en verantwoordt 
zich hierover. Het stelt wanneer dat nodig is het beleid bij en betrekt daartoe interne en externe 
belanghebbenden in een goed functionerende dialoog.  
Basiskwaliteit 
Het bestuur evalueert en beoordeelt als onderdeel van zijn stelsel van kwaliteitszorg in hoeverre 
de ambities, de doelen en het beleid worden gerealiseerd. Op deze manier krijgt het bestuur 
zicht op de gerealiseerde kwaliteit en de resultaten van het onderwijs aan studenten. Bij de 
evaluatie en beoordeling van het beleid en de onderwijskwaliteit betrekt het bestuur interne en 
onafhankelijke deskundigen en belanghebbenden en gebruikt deze informatie bij de evaluatie en 
beoordeling. Op basis van de evaluatie reageert het bestuur tijdig op kansen en bedreigingen, 
stelt wanneer nodig (verbeter)beleid op en treft passende maatregelen om de kwaliteit van het 
onderwijs op de opleidingen te borgen. 
 
Het bestuur legt verantwoording af door middel van accurate, actuele en openbaar toegankelijke 
informatie over de gerealiseerde kwaliteit. Het brengt minimaal jaarlijks verslag (verslag van 
werkzaamheden) uit aan de minister over de werkzaamheden wat betreft de beroepsopleidingen. 
Daarnaast brengt het bestuur regelmatig (en voor zover het de examenkwaliteit betreft jaarlijks) 
verslag uit over zijn doelen en de resultaten van de opleidingen. Dit verslag is openbaar. De 
reflectie op de uitkomsten van de evaluatie geeft voldoende inzicht in de effectiviteit van de 
besturing en uitvoering. Het bestuur analyseert en beoordeelt de uitkomsten van de evaluatie en 
verantwoording. Vervolgens verwerkt het bestuur deze wanneer nodig voor bijstelling van 
Onderzoekskader 2021 middelbaar beroepsonderwijs – Versie per 1 augustus 2023
