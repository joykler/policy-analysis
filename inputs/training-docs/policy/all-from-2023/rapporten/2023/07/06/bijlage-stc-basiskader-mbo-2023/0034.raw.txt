Basiskwaliteit 
De opleiding zorgt voor een veilig leer- en werkklimaat. De opleiding biedt veiligheid bij 
incidenten en zorgt voor fysieke veiligheid. Van de opleiding wordt verwacht dat het inzicht heeft 
in de fysieke en sociale veiligheid(sbeleving) van de studenten, hier beleid op voert en effectief 
handelt bij signalen die de sociale en/of fysieke veiligheid bedreigen, zodat de studenten kunnen 
profiteren van het geboden onderwijs.  
 
De opleiding hanteert de meldcode Huiselijk geweld en kindermishandeling. Daarnaast komt zij 
de verplichtingen na rond het melden, overleggen en aangifte doen van zedenmisdrijven. 
Aanvullende ambities 
 Zijn er aanvullende ambities voor de veiligheid en (hoe) worden deze gerealiseerd? 
Wettelijke vereisten 
 Artikel 1.3.6 WEB: De instelling dient een stelsel van kwaliteitszorg in te richten en te 
beoordelen en daarbij onder andere het oordeel van de studenten te betrekken. 
 Artikel 1.3.8 WEB: Het bestuur meldt en overlegt onverwijld bij een (redelijk vermoeden van 
een) zedenmisdrijf en doet daar zo nodig aangifte van. Het bestuur treedt hierbij onverwijld 
in contact met de vertrouwensinspecteur.  
 Artikel 1.3.9 WEB: Het bestuur stelt voor het personeel een meldcode vast die aangeeft hoe 
met signalen van huiselijk geweld of kindermishandeling wordt omgegaan. Daarnaast moet 
het bestuur de kennis en het gebruik van de meldcode bevorderen. 
 Artikel 7.4.8, eerste lid, jo. artikel 7.2.7, vijfde en zesde lid, WEB: Het bestuur is 
verantwoordelijk voor de kwaliteit van het onderwijsprogramma. De begeleide onderwijstijd 
vindt plaats onder verantwoordelijkheid en met actieve betrokkenheid van het 
onderwijspersoneel.  
 Artikel 8a.2.2, derde lid, sub k, WEB: De studentenraad heeft instemmingsrecht met 
betrekking tot voorgenomen beslissingen van het bestuur ten aanzien van de regels op het 
gebied van veiligheid, gezondheid en welzijn van studenten.  
VS2. Schoolklimaat 
Het schoolklimaat draagt bij aan de bevordering van sociale en maatschappelijke competenties, 
en aan de bevordering van de basiswaarden van de democratische rechtsstaat. 
 
Basiskwaliteit 
Het personeel draagt bij aan de bevordering van sociale en maatschappelijke competenties, 
en aan de bevordering van de basiswaarden van de democratische rechtsstaat. 
Het personeel van de opleiding is in zijn gedrag een voorbeeld voor de studenten: 
personeelsleden leven de basiswaarden zichtbaar na. Ook signaleert en corrigeert het personeel 
van de opleiding uitingen van studenten die met de basiswaarden in strijd zijn. 
Aanvullende ambities 
 Zijn er aanvullende ambities voor het schoolklimaat en (hoe) worden deze gerealiseerd? 
Wettelijke vereisten 
 Artikel 7.1.2, tweede lid, WEB: Een beroepsopleiding is een onderwijstraject dat voor een 
student is ingericht en dat is gericht op het behalen van een kwalificatie en een of meer 
keuzedelen, waaronder ook de generieke eisen met betrekking tot burgerschap. 
 Artikel 7.2.7, vijfde en zesde lid, WEB: Het onderwijsprogramma omvat uitsluitend begeleide 
onderwijsuren en beroepspraktijkvorming onder verantwoordelijkheid en toezicht van het 
bestuur, en met actieve betrokkenheid van het onderwijspersoneel.  
 Artikel 7.4.8, eerste lid, WEB: Het bestuur zorgt voor een goede organisatie en kwaliteit van 
het onderwijsprogramma en de examinering. 
 
Onderzoekskader 2021 middelbaar beroepsonderwijs – Versie per 1 augustus 2023
