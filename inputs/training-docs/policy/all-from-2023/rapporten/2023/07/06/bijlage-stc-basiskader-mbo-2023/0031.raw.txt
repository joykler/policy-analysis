Basiskwaliteit 
Studenten worden voorafgaand aan de aanmelding zo voorgelicht dat zij in staat zijn een 
passende opleiding te kiezen. Het bestuur stelt verdere regels vast voor de intake.  
Wanneer zij zich tijdig hebben aangemeld, hebben studenten recht op een studiekeuzeadvies. De 
opleiding stemt daartoe, indien van toepassing, af met voorafgaand onderwijs.  
 
Gedurende de studieloopbaan vindt er gestructureerde en zorgvuldige voortgangsbegeleiding 
plaats. Daarbij staat de behoefte van de student in combinatie met de vereiste 
competentieontwikkeling centraal. De opleiding toont daarbij oog te hebben voor de bevordering 
van gelijke kansen.  
 
Er is een ondersteuningsaanbod voor studenten met extra ondersteuningsbehoeften en de 
opleiding informeert studenten (en ouders) volledig en tijdig over de mogelijkheden voor extra 
ondersteuning.  
Aanvullende ambities 
 Zijn er aanvullende ambities voor zicht op ontwikkeling en begeleiding en (hoe) worden deze 
gerealiseerd? 
Wettelijke vereisten 
 Artikel 1.3.5, sub a, WEB: Instellingen dragen mede zorg voor de toegankelijkheid van het 
onderwijs, met name voor kansarme groepen.  
 Artikel 1.3.5, sub b, WEB: Instellingen dragen zorg voor het aanbieden van doelmatige 
leerwegen en stemmen daartoe in het bijzonder af tussen vavo-opleidingen en 
beroepsopleidingen.  
 Artikel 6.1.3a, eerste lid, WEB: Het bestuur verstrekt aan aspirant-studenten zodanige 
informatie dat zij in staat zijn een passende opleiding te kiezen. Artikel 7.1.2, tweede lid, 
WEB: Een beroepsopleiding is een onderwijstraject dat voor een student is ingericht, en dat 
is gericht op het behalen van een kwalificatie en een of meer keuzedelen.  
 Artikel 7.1.5. WEB: Het bestuur rapporteert over de vorderingen van de studenten aan hun 
ouders, voogden of verzorgers, dan wel aan de studenten zelf indien zij meerderjarig en 
handelingsbekwaam zijn. 
 Artikel 7.2.7, eerste lid, WEB: Het bestuur draagt er zorg voor dat beroepsopleidingen 
zodanig zijn ingericht dat studenten de kwalificatie en daarbij behorende keuzedelen binnen 
de vastgestelde studieduur kunnen bereiken. 
 Artikel 7.4.8, eerste lid, WEB: Het bestuur zorgt voor een goede organisatie en kwaliteit van 
het onderwijsprogramma en de examinering. 
 Artikel 7.4.8, tweede lid, WEB: Het bestuur zorgt ervoor studenten en deelnemers volledig 
en tijdig worden geïnformeerd over het onderwijsprogramma, examens en het 
ondersteuningsaanbod voor studenten met een handicap of een chronische ziekte en 
deelnemers die extra ondersteuning behoeven.  
 Artikel 8.0.4 WEB: Als de student zich uiterlijk op 1 april aanmeldt en deelneemt aan de 
intake-activiteiten, dan heeft hij recht op een studiekeuzeadvies.  
 Artikel 8.0.4, vijfde lid, WEB: Het bestuur stelt nadere regels vast met betrekking tot de 
intake-activiteiten die door de instelling worden georganiseerd. 
 Artikel 8.1.3a WEB: Het bestuur beoordeelt voorafgaand aan de inschrijving van een student 
of deze extra ondersteuning behoeft in verband met handicap of chronische ziekte en 
onderzoekt daartoe zijn mogelijkheden, behoeften en omstandigheden. Is dat het geval, dan 
vindt de inschrijving slechts plaats nadat schriftelijke afspraken zijn gemaakt over deze 
ondersteuning. De afspraken worden tenminste één keer per studiejaar met de student 
geëvalueerd op hun doeltreffendheid. Indien de noodzaak van extra ondersteuning in 
verband met handicap of chronische ziekte na de inschrijving ontstaat, moeten ook 
schriftelijke afspraken worden gemaakt, die jaarlijks moeten worden geëvalueerd. 
 Artikel 8.1.7a, vierde lid, WEB: Het bestuur stelt beleid op met betrekking tot het bindend 
studieadvies, met inachtneming van het eerste, tweede en derde lid. 
Onderzoekskader 2021 middelbaar beroepsonderwijs – Versie per 1 augustus 2023
