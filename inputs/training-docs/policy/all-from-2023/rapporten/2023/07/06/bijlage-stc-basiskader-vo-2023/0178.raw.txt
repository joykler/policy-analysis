Aanvullende ambities 
 Zijn er aanvullende ambities voor de sturing op uitvoering en kwaliteitscultuur en (hoe) 
worden deze gerealiseerd?  
Wettelijke vereisten 
 Artikel 2.87 WVO 2020: Het bestuur moet zorgen voor de kwaliteit van het onderwijs op 
een school. Onder ‘zorg dragen voor’ wordt in elk geval verstaan: het naleven van de wet 
en het uitvoeren van het stelsel van kwaliteitszorg. Dat houdt onder andere in dat het 
bestuur en de scholen zicht hebben op de kwaliteit van het onderwijs. Daarbij moet het 
functioneren van de kwaliteitscyclus centraal staan. 
 Artikel 2.90 WVO 2020: Het schoolplan bevat een beschrijving van het personeelsbeleid. Dit 
personeelsbeleid gaat in elk geval over hoe wordt voldaan aan de eisen van bevoegdheid en 
onderhoud van bekwaamheid, de bijdragen van het personeel aan het onderwijskundig 
beleid, het pedagogisch-didactisch handelen en de wijze waarop rekening wordt gehouden 
met de inbreng van leerlingen op het beleid. 
 Artikel 11.16 en artikel 11.18 WVO 2020: Het bestuur is voor elk van zijn scholen 
aangesloten bij een samenwerkingsverband. Dat verband kan bestaan uit een 
expertisecentrum onderwijszorg om de leerlingen met een specifieke onderwijsbehoefte 
deskundige ondersteuning te bieden. 
 Artikel 11.18 WVO 2020 jo. Artikel 1.1 WVO 2020: Er is een expertisecentrum 
Onderwijszorg  aangewezen dat onder andere onderwijsondersteunende activiteiten en 
ambulante begeleiding verzorgt. Het bestuur van de school blijft verantwoordelijk voor de 
leerling tijdens het verblijf binnen het expertisecentrum onderwijszorg. 
 Artikel 7.20 en artikel 11.83 WVO 2020: Het bestuur beschikt bij elk personeelslid waarvoor 
bekwaamheidseisen gelden, over geordende gegevens over de bekwaamheid en het 
onderhouden daarvan.  
SKA3. Evaluatie, verantwoording en dialoog 
De school evalueert en analyseert systematisch of zij de doelen realiseert en verantwoordt zich 
daarover. Ze stelt, wanneer nodig, het schoolbeleid bij en betrekt interne en externe 
belanghebbenden in een goed functionerende dialoog. 
Basiskwaliteit 
De schoolleiding evalueert, analyseert en beoordeelt als onderdeel van het stelsel van 
kwaliteitszorg in hoeverre de doelen en het beleid worden gerealiseerd en informeert het 
bestuur daarover. Zij haalt daarvoor intern en extern actief informatie op, om zicht te krijgen 
op de uitvoering, de resultaten van het onderwijs voor de leerlingen en de mogelijke kansen en 
bedreigingen voor de verdere ontwikkeling van het onderwijs.  
 
Voor een goede overdracht en om zicht te houden op het vervolgsucces van haar leerlingen 
onderhoudt de school contact met de scholen/instellingen waar deze naartoe uitstromen. De 
schoolleiding organiseert tegenspraak. Daarvoor gaat zij actief een dialoog aan met in ieder 
geval ouders, personeel, de (gemeenschappelijke) medezeggenschapsraad ((G)MR) en, 
wanneer van toepassing, gemeenten en/of (regionale)werkgevers. De school informeert 
belanghebbenden minimaal jaarlijks op toegankelijke wijze over haar doelen en werkwijze, en 
over de resultaten die zij heeft behaald.  
 
De schoolleiding analyseert en beoordeelt de uitkomsten van de evaluatie en verwerkt deze 
wanneer nodig in het (verbeter)beleid, zodat dit bijdraagt aan ontwikkeling en verbetering van 
het onderwijs, onder meer op het gebied van de basisvaardigheden taal, rekenen en 
burgerschap. Daarnaast gebruikt de school de uitkomsten van de evaluatie om de sturing te 
verbeteren. Zij maakt daarbij duidelijk welk effect de inbreng van belanghebbenden heeft op 
het borgen en bijstellen van het schoolbeleid. 
Onderzoekskader 2021 voortgezet onderwijs – Versie per 1 augustus 2023
