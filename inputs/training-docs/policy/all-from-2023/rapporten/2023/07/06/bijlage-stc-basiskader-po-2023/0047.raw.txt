themaonderzoeken. Door middel van deze rapporten geven we inzicht in het stelsel en agenderen 
of diepen we actuele thema’s uit.  
 
Thematisch rapporteren 
De uitkomsten van themaonderzoeken brengen we op verschillende manieren onder de aandacht 
van besturen, scholen en de samenleving. Het doel hiervan is om de stand van zaken over het 
betreffende thema weer te geven en om risico’s en knelpunten te agenderen. Ook stimuleren we 
samenwerking zodat (verdere) verbeteringen kunnen plaatsvinden. Dat doen we vaak in de vorm 
van een onderzoeksrapport, maar ook in de vorm van een symposium, een bezoek van 
inspecteurs, een podcast of een webinar. We richten ons hierbij zo direct mogelijk op de doelgroep 
die het meest betrokken is, zoals leraren of bijvoorbeeld op alle partners in een specifieke regio.  
 
Thema’s als onderdeel van het toezicht bij besturen en scholen 
Bij de uitvoering van ons toezicht bij besturen en scholen bespreken we soms thema’s, specifieke 
knelpunten en goede voorbeelden vanuit de regionale of lokale context. Zo hebben we 
aanknopingspunten om met bestuur en scholen over hun ambities die de kernfuncties raken in 
gesprek te gaan in aansluiting op hun omgeving, of risico’s.  
 
Interventies op maat 
Naast de hiervoor genoemde activiteiten zetten we waar dat passend is ook specifieke interventies 
in. Uit diverse bronnen komen onderwerpen van het onderwijsstelsel naar voren die we, met het 
oog op het publiek belang, willen adresseren. Zo kan er een knelpunt zijn waar op lokaal niveau 
meerdere besturen, een samenwerkingsverband, groepen werkgevers en de gemeente een rol in 
hebben. En dan loont het om het knelpunt bij deze actoren samen te agenderen. Voorbeelden 
daarvan zijn regionale gesprekken over de aanpak van het lerarentekort, krimp of zorg voor 
specifieke groepen leerlingen. 
7.3 Toezicht op besturen en scholen  
Bij het toezicht op de besturen en scholen staat centraal hoe besturen de (financiële) kwaliteit van 
het onderwijs waarborgen en bevorderen. Om deze vragen te beantwoorden doen we onderzoek op 
het niveau van bestuur en scholen. We lichten hieronder eerst onze werkwijze toe en gaan 
vervolgens in op de toezichtsactiviteiten. 
7.3.1 Werkwijze toezicht op besturen en scholen 
De eindverantwoordelijkheid voor de onderwijskwaliteit op de scholen ligt bij de besturen. Bij de 
uitvoering van het toezicht op besturen en scholen gaan we uit van proportionaliteit, maatwerk, 
transparantie en verantwoording. We lichten in paragraaf 7.3.2 proportionaliteit en maatwerk 
verder toe. 
 
 proportionaliteit: we stemmen de intensiteit van het toezicht op het bestuur en de scholen 
af op de kwaliteit van het bestuur; 
 
 maatwerk: omdat besturen en scholen sterk verschillen in grootte, (regionale en lokale) 
omstandigheden en ontwikkeling, bepalen we bij elk onderzoek de inrichting en de opzet. 
We zetten verschillende onderzoeks- en verificatie-activiteiten in;  
 
 transparantie en verantwoording: bij de start van een onderzoek gaan we in gesprek met 
het bestuur en onderbouwen we de gekozen onderzoeksopzet. Gedurende het onderzoek 
informeren we het bestuur over eventuele aanpassingen hierin. We onderbouwen na afloop 
van het onderzoek de uitkomsten in de rapportage en passen hoor en wederhoor toe. We 
baseren onze oordelen, voor zover mogelijk, op minimaal drie verschillende bronnen. Dit 
noemen we triangulatie en daarmee waarborgen we onze onderzoekskwaliteit.  
Onderzoekskader 2021 voorschoolse educatie en primair onderwijs – Geldig per 1 augustus 
2023
