houdt onder andere in dat het bestuur en de scholen zicht hebben op de kwaliteit van het 
onderwijs. Daarbij moet het functioneren van de kwaliteitscyclus centraal staan. 
 Artikel 2.88 en 2.90, artikel 7.3, 7.9 t/m 7.20 en artikel 7.37 en 7.37a WVO 2020: Het 
bestuur zorgt voor bevoegd personeel en maakt het onderhouden en uitbreiden van de 
bekwaamheid mogelijk. 
 Artikel 2.60d WVO 2020: Het bestuur stelt een onafhankelijke en deskundige 
examencommissie in. 
 Artikel 3.39 WVO 2020 en artikel 1.3.8 WEB: Het bestuur houdt zich aan de wettelijke 
verplichtingen ten aanzien van het melden van een mogelijk zedenmisdrijf en het overleggen 
daarover, en het aangifte doen in het geval van een (redelijk vermoeden van een) 
zedenmisdrijf. Het bestuur treedt hierbij onverwijld in contact met de vertrouwensinspecteur. 
BKA3. Evaluatie, verantwoording en dialoog 
Het bestuur evalueert en analyseert systematisch of het de doelen realiseert en verantwoordt 
zich hierover. Het stelt indien nodig het beleid bij en betrekt daartoe interne en externe 
belanghebbenden in een goed functionerende dialoog.  
Basiskwaliteit 
Het bestuur evalueert en beoordeelt als onderdeel van zijn stelsel van kwaliteitszorg in hoeverre 
de ambities, de doelen en het beleid worden gerealiseerd. Op deze manier krijgt het bestuur 
zicht op de gerealiseerde (financiële) kwaliteit en de resultaten van het onderwijs aan leerlingen. 
Bij de evaluatie en beoordeling van het beleid en de onderwijskwaliteit betrekt het bestuur 
interne en externe belanghebbenden en deskundigen en gebruikt deze informatie bij de evaluatie 
en beoordeling. Op basis van de evaluatie reageert het bestuur tijdig op kansen en bedreigingen, 
stelt wanneer nodig (verbeter)beleid op en treft passende maatregelen om de kwaliteit van het 
onderwijs op de opleidingen te borgen. 
 
Het bestuur verantwoordt zich in het jaarverslag dat betrouwbaar is en dat voldoet aan de 
wettelijke vereisten.  
 
Het bestuur verantwoordt zich daarbij ten minste over het onderwijsaanbod, het 
onderwijsleerproces, de wijze van afsluiten en diplomeren. De reflectie op de uitkomsten van de 
evaluatie geeft voldoende inzicht in de effectiviteit van de besturing en uitvoering. Het bestuur 
analyseert en beoordeelt de uitkomsten van de evaluatie en verantwoording. Vervolgens 
verwerkt het bestuur deze wanneer nodig in bijstelling van ambities, (verbeter)doelen en beleid 
of nieuwe ambities zodat de opbrengst van de dialoog bijdraagt aan ontwikkeling en verbetering 
van het onderwijs en de sturing daarop.  
Aanvullende ambities 
 Zijn er aanvullende ambities voor de evaluatie, verantwoording en dialoog en (hoe) worden 
deze gerealiseerd? 
Wettelijke vereisten 
 Artikel 1.3.6, eerste lid, WEB: Het bestuur betrekt bij de beoordeling van de 
onderwijskwaliteit ten minste het oordeel van studenten en betrekt daarbij ook 
onafhankelijke en deskundigen en belanghebbenden.  
 Artikel 1.3.6, tweede lid, WEB: Het bestuur maakt regelmatig een openbaar verslag over de 
beoordeling van de uitkomsten van de beoordeling bedoeld in lid 1, en van het voorgenomen 
beleid in het licht van de uitkomsten.  
 Artikel 1.3.6, tweede lid, WEB: Het verslag over de kwaliteit van de examens wordt jaarlijks 
openbaar gemaakt.  
 
KWALITEITSGEBIEDEN EN STANDAARDEN SCHOOLNIVEAU 
OP ONDERWIJSPROCES 
Onderzoekskader 2021 voortgezet onderwijs – Versie per 1 augustus 2023
