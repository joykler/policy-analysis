4.5 Conclusies reflectie
Ten opzichte van vorig jaar heeft de OVV geen wijzigingen 
doorgevoerd, welke geleid hebben tot een verandering in de 
implementatiestatus van de internationale kaders. Er zijn 
wel verbeteringen gemaakt aan het handboek, maar deze is 
nog niet goedgekeurd. De kerntaak van het ABL voldoet aan 
het wettelijk vereiste niveau, maar de algehele prestatie op 
het gebied van beheer van veiligheid kan nog verder 
verbeterd worden. Daarnaast is er een verbetering waarge-
nomen in de implementatie van internationale kaders voor 
het oplossen van veiligheidsproblemen in 2022. Tenslotte 
zijn naar mening van IenW alle OVV-aanbevelingen in het 
rapport Veiligheid Vliegverkeer Schiphol opgevolgd, 
waardoor de indicator is aangepast naar de reactietijd van 
de Minister op OVV-aanbevelingen. Uit de nieuwe indicator 
volgt dat veelal aan de gewenste reactietijd voldaan wordt, 
maar dat voor enkele onderzoeken er verbetering nodig is.
Systeemmonitor luchtvaartveiligheid | 37
