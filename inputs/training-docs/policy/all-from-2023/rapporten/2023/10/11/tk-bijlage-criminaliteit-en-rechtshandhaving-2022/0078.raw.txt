verdachten groter is dan 0 en bij de incidentcode is aangegeven dat een aangifte 
niet verplicht is, en alle registraties met de incidentcode/maatschappelijke klasse 
‘Doorrijden na ongeval’ of ‘Verlaten plaats ongeval’ en ‘Rijden onder invloed’. 
Trendbreuk 
• De nieuwe wijze van tellen (aanpassing van de CBS-telwijze aan GIDS/BVI) geeft 
een trendbreuk in de cijferreeksen. Globaal bezien ligt het niveau van de geregis-
treerde misdrijven binnen GIDS/BVI iets hoger. De trend in de ontwikkeling van de 
geregistreerde criminaliteit blijft echter nagenoeg gelijk. Omdat het repareren van 
de geconstateerde trendbreuk veel inspanning en tijd kost, is besloten om te 
starten met een nieuwe reeks over de geregistreerde misdrijven, vanaf 2005.  
Met behulp van statistische technieken zijn door het CBS de methodebreuken 
onderzocht, geschat en vervolgens zijn hiermee gerepareerde reeksen gemaakt. 
Het resultaat is gepubliceerd in StatLine, de statistische databank van het CBS.  
Met de overgang van GIDS naar BVI is geen verschil ontstaan in de geregistreerde 
misdrijven. Het aantal geregistreerde verdachten wordt wel op een andere manier 
geteld waardoor van 2009 op 2010 een lichte trendbreuk optreedt. GIDS telde 
alleen verdachten die gekoppeld waren aan het hoofdincident van een registratie. 
BVI levert alle verdachten aan die aan incidenten zitten die een misdrijf zijn. 
• Misdrijven die gemeld zijn in regionale eenheid ‘A’, maar gepleegd zijn in regionale 
eenheid ‘B’, worden overgedragen aan regio ‘B’ en zodoende in beide regio’s 
geregistreerd. Voor de verslagjaren 2005 t/m 2009 werd de registratie in regio ‘A’ 
altijd verwijderd. Voor de verslagjaren na 2009 is het door nieuwe gedetailleerde 
data mogelijk te controleren of de registratie voorkomt in regio ‘B’ alvorens de 
registratie te verwijderen in regio ‘A’. Dit levert een trendbreuk op van 2009 ten 
opzichte van 2010 en voor de jaren 2005 t/m 2009 een lichte onderschatting van 
het werkelijke aantal geregistreerde misdrijven. 
• Sinds halverwege 2015 is het mogelijk om alle misdrijven die gemeld worden bij 
het Landelijk Meldpunt Internet Oplichting (LMIO) mee te tellen in de categorie 
vermogensmisdrijven. Het gaat in 2015 om 25.000 misdrijven (fraude met online 
handel). In 2016 42.000 misdrijven en in 2017 37.000 misdrijven. In voorgaande 
jaren werden alleen opgehelderde misdrijven van het Landelijk Meldpunt Internet 
Oplichting opgenomen in de BVI-cijfers. Hierdoor is er van 2014 op 2015 sprake 
van een trendbreuk in de categorie vermogensmisdrijven en daarmee ook in het 
totaal van de geregistreerde misdrijven. 
• Sinds juli 2018 is het voor de politie niet meer mogelijk om meerdere delicten, die 
verband met elkaar houden (samenloop), in één registratie vast te leggen. Een 
voorbeeld hiervan is een straatroof waarbij een vuurwapen wordt gebruikt. Indien 
in één registratie meerdere delicten voorkomen, werd vóór juli 2018 alleen het 
zwaarste delict geteld. Als gevolg van deze aanpassing is bij een aantal delicten, 
zoals wapenhandel en huisvredebreuk een toename zichtbaar ten opzichte van 
2017. Voor 2018 veroorzaakt dit een stijging van circa 0,5%. Tevens kan dit een 
opwaarts effect hebben op het ophelderingspercentage omdat het hier vaak gaat 
om reeds opgehelderde delicten. 
• Het ophelderingspercentage werd tot en met C&R 2014 berekend door van alle 
geregistreerde misdrijven die gemeld werden in het verslagjaar, het deel van die 
misdrijven te tellen dat werd opgehelderd (de zogenoemde cohortmethode). Omdat 
opsporing tijd kost, komt het voor dat een misdrijf pas in een later verslagjaar 
wordt opgelost. Het voorlopige ophelderingspercentage is hierdoor moeilijk te 
vergelijken met het definitieve ophelderingspercentage, aangezien de misdrijven  
bij het definitieve ophelderingspercentage langer de tijd hebben gehad om opgehel-
derd te raken. Voor de verslagjaren vanaf verslagjaar 2012 is ervoor gekozen alle 
Wetenschappelijk Onderzoek- en Documentatiecentrum Cahier 2023-17  |  78
