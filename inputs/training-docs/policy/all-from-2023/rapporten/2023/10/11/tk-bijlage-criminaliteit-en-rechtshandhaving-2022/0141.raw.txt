Uitgaven aan ondersteuning van verdachten en daders – Uitgaven aan activiteiten 
die erop gericht zijn verdachten en veroordeelden te ondersteunen. Onder-
steuning van verdachten en veroordeelden vindt plaats in alle fases van de 
strafrechtelijke keten, en bij terugkeer in de maatschappij (resocialisatie). 
Hierbij wordt ook de rechtskundige dienstverlening gerekend, zoals 
(rechtskundig) advies, bemiddeling, procedurele hulpverlening, notariële 
vastlegging, beslaglegging, registratie en belangenbehartiging. Hiertoe zijn 
alleen activiteiten met betrekking tot criminaliteit, overlast, verloedering of 
onveiligheidsgevoelens gerekend. 
Uitgaven aan opsporing – Uitgaven aan activiteiten in het kader van het onderzoek 
naar (mogelijk) gepleegde strafbare feiten. Hiertoe worden ook het verrichten 
van forensisch (sporen)onderzoek en het afdoen van strafbare feiten door de 
opsporingsautoriteit gerekend. 
Uitgaven aan overige activiteiten – Uitgaven aan overige activiteiten met betrek-
king tot criminaliteit, overlast, verloedering en onveiligheidsgevoelens. 
Algemene, niet aan een specifieke groep toe te wijzen activiteiten. 
Uitgaven aan preventie – Uitgaven aan activiteiten met het oog op het voorkomen 
van criminaliteit. Hiertoe worden ook activiteiten ter voorkoming van overlast, 
verloedering en onveiligheidsgevoelens gerekend. 
Uitgaven aan tenuitvoerlegging – Uitgaven aan activiteiten in het kader van de 
uitvoering van een eindbeslissing van het OM of de rechter in individuele zaken. 
Hiertoe wordt ook de uitvoering van politietransacties gerekend. Het gaat hier 
alleen om eindbeslissingen met betrekking tot criminaliteit, overlast, verloede-
ring en onveiligheidsgevoelens. 
Uitgaven aan vervolging – Uitgaven aan activiteiten in het kader van de afhandeling 
van door opsporingsinstanties aan het OM aangeleverde strafdossiers. Hiertoe 
worden ook de rapportages van de reclasseringsorganisaties en het basis- en 
vervolgonderzoek van de Raad voor de Kinderbescherming gerekend. 
V 
Veiligheidszorg – Het aanbod en gebruik van goederen en diensten die tot doel hebben 
criminaliteit, verloedering en overlast te voorkomen, te bestraffen of de schade 
ervan te beperken, en daarnaast onveiligheidsgevoelens weg te nemen. 
Verdachte – Vóór het begin van de vervolging is een verdachte iemand van wie uit 
feiten of omstandigheden een redelijk vermoeden van schuld aan een strafbaar feit 
wordt aangenomen. Na aanvang van de vervolging is de verdachte degene tegen 
wie de vervolging is gericht. 
Verkoopfraude (hoofdstuk 2) – Het niet leveren van online gekochte producten of 
diensten waarvoor de koper heeft betaald. 
Verzet tegen strafbeschikking – Tegen een opgelegde strafbeschikking kan verzet 
worden ingesteld. Het verzet komt terecht bij het OM, waar het wordt beoordeeld. 
Het OM kan vervolgens elke mogelijke afdoeningswijze kiezen. Als het OM besluit 
de zaak voor te leggen aan de rechter, wordt dit een ‘oproep ter terechtzitting naar 
aanleiding van verzet’ genoemd. 
Voeging ad informandum – Het voegen, door het OM, van een strafzaak zonder 
tenlastelegging bij een andere zaak die aan de rechter wordt voorgelegd, met het 
doel de rechter bij de bepaling van de strafmaat rekening te laten houden met de 
gevoegde zaak. Zie ook: beslissing OM. 
Wetenschappelijk Onderzoek- en Documentatiecentrum Cahier 2023-17  |  141
