Figuur S.5 Van verdachten naar sancties, misdrijven, minderjarigen, 2022* 
 
* De gepresenteerde aantallen betreffen niet noodzakelijkerwijs dezelfde zaken/verdachten/dossiers. 
Bijvoorbeeld, beslissingen van de rechter in 2022 kunnen betrekking hebben op een misdrijf dat in 2019 is 
gepleegd en pas in 2021 bij het Openbaar Ministerie is binnengekomen. 
Bron: WODC en CBS; voor de corresponderende cijfers zie tabel S.3 
 
Instroom en doorstroom in de strafrechtsketen 
Het aantal registraties van minderjarige verdachten daalde in de periode 2012-2022 
met ruim 42% (zie figuur S.6). Deze daling is sterker dan die van de registraties van 
het totale aantal verdachten (-35%). Het aandeel minderjarige verdachten binnen het 
totale aantal verdachten nam af van 13% in 2012 naar 11% in 2022. In het laatste 
jaar (2021-2012) stijgt het aantal minderjarige verdachten sterker dan het totale 
aantal verdachten (6% tegen 5%). Bezien over de totale periode 2012-2022 daalde de 
instroom van minderjarigen bij het OM met 42%. Deze daling is gelijk aan de daling 
van het aantal registraties van minderjarige verdachten. In het laatste jaar (2021-
2022) is de instroom bij het OM gedaald met 6% ondanks de stijging van het aantal 
minderjarige verdachten. Wel is de verhouding tussen instroom OM en registraties van 
minderjarige verdachten in de periode 2012-2022 vrijwel hetzelfde gebleven, namelijk 
circa 0,46. In de tussenliggende jaren doen zich echter wel wat fluctuaties voor (zie 
figuur S.7). Het aantal zaken waarin wordt gedagvaard of opgeroepen (na verzet 
tegen strafbeschikking) is in de periode 2012-2022 met 47% gedaald. In het laatste 
jaar (2021-2022) is het aantal dagvaardingen en oproepen gedaald met 5%. De 
verhouding tussen dagvaardingen en oproepen enerzijds en de instroom OM anderzijds 
is licht gedaald van 0,43 in 2012 naar 0,40 in 2022. 
Wetenschappelijk Onderzoek- en Documentatiecentrum Cahier 2023-17  |
