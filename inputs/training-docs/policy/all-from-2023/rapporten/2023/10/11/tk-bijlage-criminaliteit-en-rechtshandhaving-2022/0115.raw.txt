106
straffen op te leggen. De OvJ kan voor alle overtredingen en misdrijven waarop een 
gevangenisstraf van maximaal zes jaar  
is gesteld, een strafbeschikking opleggen (art. 257a Sv). Naast de OvJ kunnen ook 
(buitengewone) opsporingsambtenaren en sommige bestuursorganen 
107
strafbeschikkingen opleggen (art. 257b Sv).  
Zowel de bestuurlijke strafbeschikking als de politiestrafbeschikking is in 2010 
108
ingevoerd. De bestuurlijke strafbeschikking kan vooralsnog alleen worden opgelegd 
voor zogenoemde overlastfeiten en wordt uitgevaardigd door buitengewone 
opsporingsambtenaren die in dienst zijn van of werkzaam zijn voor gemeenten die 
109
hebben gekozen voor de bestuurlijke strafbeschikking. 
Met het opleggen van een strafbeschikking bepaalt de OvJ dat de verdachte schuldig is 
aan het gepleegde strafbare feit. De strafbeschikking staat gelijk aan een veroordeling, 
maar is formeel gezien een daad van vervolging. Tegen een strafbeschikking kan de 
verdachte in verzet gaan. Het OM zal de zaak opnieuw beoordelen. De herbeoordeling 
kan leiden tot intrekking van de strafbeschikking, wijziging van de strafbeschikking of 
oproeping van de verdachte voor de terechtzitting (zie art. 257e lid 9 en art. 257f lid 1 
Sv). 
De OvJ kan bij een strafbeschikking een aantal straffen en maatregelen opleggen: een 
geldboete tot het wettelijk toegestane maximum, een taakstraf van maximaal 180 uur, 
een onttrekking aan het verkeer, een schadevergoedingsmaatregel of ontzegging van 
de rijbevoegdheid van maximaal zes maanden. De strafbeschikking kan ook 
aanwijzingen bevatten die de verdachte moet opvolgen, zoals  
het afstand doen van voorwerpen, de betaling van een bedrag ter ontneming van 
wederrechtelijk verkregen voordeel, of een schadevergoedingsmaatregel voor het 
slachtoffer. Voorwaardelijke sancties zijn bij de strafbeschikking nu nog niet mogelijk. 
Mede naar aanleiding van het evaluatieonderzoek naar de Wet OM-afdoening wordt 
gewerkt aan een voorstel tot aanpassing van de regelgeving over de 
110
buitengerechtelijke afdoening van strafbare feiten. Onder meer wordt een nieuwe 
afdoeningsmodaliteit voorgesteld: de voorwaardelijke strafbeschikking.  
Blijkens het voornoemde voorstel wordt de transactie voorlopig gehandhaafd als 
sanctiemodaliteit voor strafbare feiten met een maximale straf van zes jaar gevange-
nisstraf in de sfeer van rechtspersonen en in de gevallen waarin de transactie een 
beter alternatief biedt voor het afdoen van een strafbaar feit dan het uitvaardigen van 
een strafbeschikking en de boetecomponent niet hoger is dan € 2000. Evenwel blijft 
het uitgangspunt dat strafzaken die zich daarvoor lenen in beginsel door middel van 
een strafbeschikking worden afgedaan (vgl. Aanwijzing OM-strafbeschikking). 
4 Berechting 
Is het opsporingsonderzoek afgerond en heeft het OM besloten de verdachte te 
vervolgen (in de zin van dagvaarden), dan vangt het stadium van de berechting aan 
en kan de OvJ de dagvaarding niet meer terugtrekken. De verdachte heeft vanaf dat 
 
106 
Zie Stb. 2006, 330, Kamerstukken II 2004/07, 29 849. In 2018 verschenen de resultaten van een 
evaluatieonderzoek naar de Wet OM-afdoening. Zie Abels et al. (2018). Kamerstukken II 2018/19, 29 279, 
nr. 478, en de recente rapportage in een reeks van de Procureur Generaal van de Hoge Raad over de OM-
strafbeschikking (9-11-2022): ‘Buiten de rechter om. Over de naleving van de wet door het Openbaar 
Ministerie bij het uitvaardigen van strafbeschikkingen’ en de reactie van de Minister van Justitie en 
Veiligheid, 27 maart 2023, Kamerstukken II 2022/23, 29 279, nr. 777. 
107
 Zie ook Besluit OM-afdoening, Stb. 2009, 140, gewijzigd bij Besluit van 18 december 2019, Stb. 2019, 506. 
108 
De politiestrafbeschikking (art. 275b Sv) vervangt sinds 1 april 2013 de politietransactie (art. 74c (oud) 
Sr). Zie ook hoofdstuk 7. 
109
 Zie tevens Besluit OM-afdoening, Stb. 2009, 140, laatstelijk gewijzigd bij Besluit van 18 december 2019, 
Stb. 2019, 506 en de Aanwijzing OM-strafbeschikking (2022A003), Stcrt. 2022, 9133. 
110 
 www.internetconsultatie.nl/conceptwetsvoorstel_naar_aanleiding_van_evaluatie_wet_om_afdoening. 
Wetenschappelijk Onderzoek- en Documentatiecentrum Cahier 2023-17  |  115
