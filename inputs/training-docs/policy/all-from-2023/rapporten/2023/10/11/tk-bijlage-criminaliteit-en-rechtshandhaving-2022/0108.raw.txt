staat, de Nederlandse Voedsel- en Warenautoriteit, Inlichtingen- en Opsporingsdienst 
(NVWA-IOD), valt onder het ministerie van Economische Zaken en Klimaat en de 
opsporingsdienst van de Nederlandse Arbeidsinspectie (OD-NLA), valt onder het 
77
ministerie van Sociale Zaken en Werkgelegenheid. De aangewezen minister is 
verantwoordelijk voor het beheer van de dienst en het algemene handhavingsbeleid 
van de wetten waarmee de dienst te maken heeft. Tegelijkertijd heeft de OvJ het 
gezag over de bij de diensten werkzame opsporingsambtenaren. BOD’en werken onder 
het gezag van het Functioneel Parket van het OM. De landelijke aansturing heeft onder 
meer als doel kennis te bundelen en de samenwerking tussen BOD’en onderling en 
met de politie te verbeteren. Sinds de inval van Rusland in Oekraïne op 24 februari 
2022 heeft de EU onder andere financiële en economische sancties afgekondigd tegen 
Rusland en Belarus. De sanctiepakketten worden door de EU bepaald. Als de 
opgelegde sancties niet worden nageleefd of worden omzeild komt het Functioneel 
Parket van het OM komt in beeld bijvoorbeeld in gevallen waarin tegoeden van 
gesanctioneerden niet worden bevroren of goederen in strijd met sanctiemaatregelen 
toch worden uitgevoerd. 
2.4 Buitengewoon opsporingsambtenaren (BOA’s) 
Een buitengewoon opsporingsambtenaar is een ambtenaar met een opsporings-
bevoegdheid die beperkt is tot een specifieke taak bijvoorbeeld op het terrein van 
milieu, openbaar vervoer of onderwijs (leerplichtwet). De buitengewone opsporings-
bevoegdheid wordt toegekend door de Minister van Justitie en Veiligheid (art. 142 Sv). 
In de strafrechtelijke handhaving van de lokale veiligheid, leefbaarheid en de naleving 
van (specialistische) regels spelen buitengewoon opsporingsambtenaren (BOA’s) een 
belangrijke rol. Sommige BOA’s hebben onder bepaalde voorwaarden politiebevoegd-
heden – bijvoorbeeld fouilleren – en mogen geweldmiddelen gebruiken zoals hand-
boeien, wapenstok, pepperspray of een vuurwapen als de noodzaak daarvoor is 
78
aangetoond. De politie en het OM houden toezicht op de kwaliteit van de BOA’s en 
vooral de toepassing van opsporingsbevoegdheden en de geweldsbevoegdheden. De 
politie is direct toezichthouder en kan klachten over BOA’s onderzoeken. In veel 
gemeenten is het takenpakket van BOA’s verbreed, en is het aandeel van taken met 
een handhavingskarakter aanzienlijk toegenomen. Daar droegen maatregelen als 
gevolg van het uitbreken van de COVID-19 pandemie (handhaving in horeca, avond-
klok) aan bij. De veiligheid van boa’s bij de uitoefening van hun taken is de afgelopen 
jaren vaak onderwerp van gesprek. De Minister van Justitie en Veiligheid wil daarom 
nieuwe regels opstellen voor bewapening en uitrusting van boa’s, waarin meer ruimte 
wordt geboden aan een lokale afweging van de veiligheidsrisico’s. Als voorbereiding 
daarop is in 2021 bij wijze van proef de mogelijkheid geboden aan tien gemeenten 
voor uitrusting met de korte wapenstok in de geest van deze voorgenomen regeling. 
Na afloop van de pilot per 1 juli 2022 is besloten om het voor de pilotgemeenten maar 
ook andere gemeenten mogelijk te maken om een aanvraag in te dienen tot 
79
toekenning van de korte wapenstok. De Rijksrecherche 
De Rijksrecherche houdt zich bezig met opsporingsonderzoeken tegen (semi-)over-
heidsfunctionarissen (ambtenaren). De Rijkrecherche is een OM-onderdeel dat direct 
valt onder de verantwoordelijkheid van het College van procureurs-generaal. Zo kan 
zij worden ingeschakeld als het vermoeden bestaat dat ambtenaren in functie straf-
bare feiten hebben gepleegd. Meestal gaat het daarbij om handelwijzen die schadelijk 
zijn voor de integriteit en betrouwbaarheid van de overheid zoals het aannemen van 
 
77
 Zie de Wet op de bijzondere opsporingsdiensten (Stb 2006,285). 
78
 Beleidsregels Buitengewoon Opsporingsambtenaar, te raadplegen via: overheid.nl. 
79 
 Van Lakerveld & Lindeboom (2022). Kamerstukken II 2021/22, 29 628, nr. 1099. 
Wetenschappelijk Onderzoek- en Documentatiecentrum Cahier 2023-17  |  108
