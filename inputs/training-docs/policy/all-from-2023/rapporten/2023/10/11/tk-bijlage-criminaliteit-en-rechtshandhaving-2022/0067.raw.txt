periodiek onderzoek naar de omstandigheden van leefbaarheid en veiligheid in de 
G31-gemeenten), geïntegreerd in één grote jaarlijkse enquête, de Veiligheidsmonitor 
Rijk (VMR). Deze VMR werd vanaf 2005 op landelijke en vanaf 2006 tot en met 2008 
ook op regionale schaal uitgevoerd. De opvolger hiervan, de Integrale Veiligheids-
monitor (IVM, 2012), levert naast landelijke en regionale informatie ook inzicht op 
subregionaal niveau. Met ingang van het kalenderjaar 2012 zijn aanpassingen in  
de vraagstellingen en wijzigingen in de onderzoeksopzet doorgevoerd. Deze door-
ontwikkeling van de IVM is gemarkeerd met een naamswijziging: de Veiligheids-
monitor (VM). 
Voor internationale vergelijking wordt sinds 1989 om de drie à vier jaar een slacht-
offerenquête uitgevoerd in diverse landen in en buiten Europa, de International Crime 
Victims Survey (ICVS) (zie paragraaf 7 van deze bijlage). 
Kenmerken van slachtofferenquêtes 
Slachtofferenquêtes vormen een eigen en onafhankelijke bron van gegevens over 
veelvoorkomende criminaliteit. De slachtofferenquêtes zijn opgezet met als doel inzicht 
te krijgen in de totale omvang van de criminaliteit, vooral in die criminaliteit die niet in 
de officiële registraties wordt opgenomen, via een waarnemingsmethode die onafhan-
kelijk is van de politieregistratie. De gegevens uit de slachtofferenquêtes hebben 
betrekking op het begin van de strafrechtsketen. Elk delict waarvan iemand slachtoffer 
wordt, kan in principe worden aangegeven bij de politie, en kan daarmee in theorie 
bijdragen aan opsporing en aanhouding van mogelijke verdachten. 
Als men de landelijke slachtofferenquêtes onder de bevolking als een opeenvolgend 
geheel in de tijd ziet, zijn er zes momenten aan te wijzen waarop sprake kan zijn van 
een duidelijke trendbreuk. De eerste trendbreuk ligt in 1980, bij de overgang van de 
WODC-slachtofferenquête naar de ESM; de tweede ligt in 1993, toen de ESM overging 
in de ERV. Het derde breukmoment valt in 1997, toen de ERV opgenomen werd in het 
POLS. Het vierde moment ligt in 2005-2006, bij de overgang van de POLS-module 
Recht (en de daarnaast afzonderlijk bestaande gegevensreeks van de PMB) naar de 
VMR. De vijfde trendbreuk betreft de overgang van de VMR naar de IVM in 2008. De 
herziening van de opzet en de vraagstelling van de IVM in 2012 vormt het zesde 
breukmoment (maar valt buiten de reikwijdte van deze publicatie). Deze overgangen 
zijn gepaard gegaan met grotere of minder grote wijzigingen in onderzoeksdesign, 
vraagstelling, frequentie en/of periodiciteit. Om inzicht te krijgen in de effecten van 
dergelijke wijzigingen zijn bij enkele overgangen zowel de ‘oude’ als de nieuwe 
enquêtes naast elkaar (‘parallel’) uitgevoerd. Dit is onder meer het geval bij de over-
gang van de ESM naar de ERV, van de VMR naar de IVM, en van de IVM naar de VM. 
Beperkingen van slachtofferenquêtes 
In de slachtofferenquêtes zijn de definities van een ‘delict’ niet gelijk aan de straf-
rechtelijke definities, zoals die in de Politiestatistiek en de justitiële statistieken worden 
gehanteerd. De betrouwbaarheid van de bevindingen is afhankelijk van (onder andere) 
het aantal respondenten en het aantal aangetroffen delicten in de steekproef. Ook het 
(beperkte) geheugen van de geënquêteerden kan de resultaten beïnvloeden, doordat 
respondenten zich bepaalde gebeurtenissen niet meer juist herinneren of verkeerd in 
de tijd plaatsen (‘telescoping’). Verder wordt alleen over delicten met aanwijsbare 
slachtoffers gerapporteerd. Gegevens over slachtofferloze delicten (zoals heling en 
drugshandel) komen niet voor. Zeer zware vormen van geweld, zoals moord, komen 
per definitie evenmin voor. 
Verschillende slachtofferenquêtes laten vaak verschillende resultaten in hoogte en 
ontwikkeling van slachtofferpercentages en andere cijfers zien. Deze verschillen 
vloeien vooral voort uit verschillen in vraagstelling, in steekproefkader en in verslag- 
Wetenschappelijk Onderzoek- en Documentatiecentrum Cahier 2023-17  |  67
