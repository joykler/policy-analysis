gezet om een verklaring af te leggen (pressieverbod, art. 29 Sv) en heeft hij/zij het 
47
recht op bijstand door een raadsman en het recht op inzage in de processtukken 
(art. 30 Sv). Een verdachte heeft verder recht op behandeling van zijn zaak binnen 
een redelijke termijn (art. 6 EVRM). Wordt deze termijn overschreden, dan kan dat 
leiden tot strafvermindering. Iemand die ten onrechte verdachte is geweest en 
daarvan nadeel heeft ondervonden, bijvoorbeeld om dat hij onterecht ingesloten  
was in een politiecel, kan een beroep doen op schadevergoeding door de overheid  
De wet bepaalt in welke gevallen schadevergoeding kan worden verzocht (art. 89  
en 591a Sv). Daarbij kan het gaan om vergoeding van de materiele en van de 
immateriële schade. Er zijn door het Landelijk Overleg Vakinhoud Strafrecht (LOVS) 
48
bedragen afgesproken waar de rechtbanken zich bij aansluiten. 
Sinds 1 maart 2017 zijn het recht voor de aangehouden verdachte om voorafgaand 
aan het politieverhoor een raadsman te raadplegen (consultatiebijstand) en het recht 
49
op bijstand door een raadsman tijdens het politieverhoor (verhoorbijstand) in het 
Wetboek van Strafvordering verankerd. Deze rechten vloeien voort uit jurisprudentie 
50 51
van het EHRM (en in navolging daarvan de Hoge Raad) en Europese regelgeving. 
 
In hoofdstuk 3 komt het aantal geregistreerde verdachten en de kenmerken van deze 
verdachten in beeld, waaronder de minderjarige verdachten.  
1.3 Het slachtoffer 
Slachtoffers van strafbare feiten zijn doorgaans burgers. Maar ook bedrijven en 
instellingen kunnen slachtoffer zijn. In het strafproces was de rol van het slachtoffer 
lange tijd beperkt tot die van getuige en/of aangever. Hierin is de laatste jaren 
52
verandering gekomen. De positie van het slachtoffer binnen het strafproces is 
 
47 
In beginsel kiest de verdachte zelf een raadsman (art. 38 lid 1 Sv). Naast de gekozen raadsman bestaat de 
aangewezen raadsman (art. 40 e.v. Sv). Afhankelijk van de hoogte van het inkomen of vermogen kan de 
verdachte in aanmerking komen voor gesubsidieerde rechtsbijstand. De Raad voor Rechtsbijstand (RvR) 
regelt de gesubsidieerde rechtsbijstand op basis van de Wet op de Rechtsbijstand (WRB). Rechtsbijstand op 
grond van een aanwijzing van de RvR aan degene die op grond van een bevel tot voorlopige hechtenis vast 
zit, is in beginsel kosteloos. Dat geldt ook voor gevallen waarin krachtens enig wettelijk voorschrift in het 
Wetboek van Strafrecht of het Wetboek van Strafvordering en enkele andere wetten een raadsman is 
aangewezen of op last van de rechter is toegevoegd (art. 43 lid 1 en 2 WRB). De kosten van rechtsbijstand 
die zijn gemoeid met de aanwijzing van een raadsman kunnen echter na een onherroepelijke veroordeling 
op de veroordeelde worden verhaald indien blijkt dat hij voldoende draagkrachtig is (art. 43 lid 3 WRB). De 
raadsman geeft juridische (en morele) bijstand aan de verdachte, komt op voor diens (rechts)belangen en 
is soms de woordvoerder van de verdachte. De relatie tussen de verdachte en zijn raadsman is een vert-
rouwensrelatie. De raadsman is verplicht tot geheimhouding van hetgeen hem in zijn hoedanigheid als 
raadsman door zijn cliënt wordt toevertrouwd en hoeft daarover in rechte niet te getuigen (zie het 
verschoningsrecht van art. 218 Sv). 
48 
Zie Berghuis et al. (2016) en Orientatiepunten voor straftoemeting en LOVS-afspraken (januari 2023). 
49
 Zie onder andere het onderzoek van Verhoeven en Stevens (2013). 
50
 Zie onder andere EHRM 27 november 2008, NJ 2009, 214 (Salduz), EHRM 11 december 2008, NJ 2009, 
215 (Panovits) en HR 30 juni 2009, NJ 2009, 349, HR 30 juni 2009, NJ 2009, 350 en HR 30 juni 2009, 
NJ 2009, 351. Volgens de Hoge Raad levert het gebruik van verklaringen afgelegd door een verdachte 
tijdens verhoren zonder dat hij werd bijgestaan door een raadsman, strijd op met het recht op een eerlijk 
proces (HR 17 december 2019, ECLI:1985). 
51
 De wijzigingen zijn uitgewerkt in twee verschillende wetten. In de ene wet zijn alleen elementen 
opgenomen die noodzakelijk zijn voor de implementatie van de Europese richtlijn 2013/48/EU van 
22 oktober 2013 strekkende tot een algemeen recht op verhoorbijstand aan alle verdachten (Wet van 
17 november 2016, Stb. 2016, 475). Deze richtlijn stelt het recht op rechtsbijstand niet meer afhankelijk 
van de vraag of er is overgegaan tot aanhouding, maar of er sprake is van een verdachte. De andere wet 
ziet op de eerste fase van het opsporingsonderzoek en is bedoeld als inbedding van het recht op toegang 
tot een raadsman (Wet van 17 november 2016, Stb. 2016, 476).  
52
 Internationaal is die aandacht terug te vinden in onder andere regelgeving: The United Nations Declaration 
of Basic Principles of Justice for Victims of Crime and the Abuse of Power, A/RES/40/34 en de 
Recommandation no. R. 85 (11) on the Position of Victims in the Framework of Criminal Law and 
Procedure, van de Raad van Europa. Verder de uit 2005 stammende Guidelines on Justice for Child Victims 
and Witnesses of Crime van de Verenigde Naties en de Recommendation Rec (2006) 8 of the Committee of 
Ministers to member states on assistance to crime victims. Op 25 oktober 2012 is de Europese richtlijn 
2012/29/EU vastgesteld die betrekking heeft op de minimumnormen voor de rechten, de ondersteuning en 
Wetenschappelijk Onderzoek- en Documentatiecentrum Cahier 2023-17  |
