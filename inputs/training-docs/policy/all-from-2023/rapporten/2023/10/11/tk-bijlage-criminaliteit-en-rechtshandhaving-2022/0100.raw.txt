bepaalde situaties zoals deelname aan het verkeer of handelen in verdovende 
middelen. Dat wordt aangeduid als bijzonder strafrecht. Voorbeelden van bijzondere 
wetten zijn: de Wegenverkeerswet 1994 (WVW), de Opiumwet (OW), de Wet Wapens 
en munitie (WWM) en de Wet op de economische delicten (WED). 
Er worden twee soorten strafbare feiten onderscheiden, namelijk misdrijven en over-
39 40
tredingen. Overtredingen zijn relatief lichte feiten, misdrijven zijn ernstigere feiten. 
Voorbeelden van misdrijven zijn verkrachting, mishandeling, inbraak en diefstal. 
Openbare dronkenschap en rijden zonder rijbewijs zijn voorbeelden van overtredingen. 
De wet bepaalt of een strafbaar feit is aan te merken als een misdrijf of een over-
41
treding. De commune strafbare feiten staan omschreven (gecodificeerd) in Boek II 
42
(misdrijven) en Boek III (overtredingen) Sr. Bij de bijzondere wetten is vaak voor  
een andere indeling gekozen. Uit een specifieke wettelijke bepaling volgt dan het 
onderscheid tussen misdrijven en overtredingen.  
 
Nota bene: de statistische informatie in de hoofdstukken van deze editie gaat 
grotendeels over misdrijven en de rechtshandhaving in de verschillende onderdelen 
van de strafrechtketen. Maar hoofdstuk 6 geeft cijfers over overtredingen.  
 
Voor alle strafbare feiten geeft de wet aan welke straf maximaal kan worden opgelegd. 
Elk delict heeft een eigen wettelijk strafmaximum. De rechter mag in beginsel niet 
43
zwaarder straffen dan dit specifieke maximum. De rechter kan wel een lagere straf 
opleggen. De absolute ondergrens wordt gevormd door het rechterlijk pardon, dit wil 
zeggen dat de rechter de mogelijkheid heeft om bij een veroordeling in het geheel 
geen straf (of maatregel) op te leggen. Wordt er wel een straf opgelegd, dan geldt 
44
voor een aantal strafsoorten een algemeen wettelijk strafminimum. 
Het geheel van strafbare feiten en de daarbij behorende strafbedreigingen wordt ook 
wel het materiële strafrecht genoemd. De strafbaar gestelde gedragingen en de 
manier waarop de overheid daarop reageert, zijn neergelegd in de wet. ‘Geen feit is 
strafbaar dan uit kracht van een daaraan voorafgegane wettelijke strafbepaling’, aldus 
artikel 1 lid 1 Sr. In dit artikel wordt het aan het Nederlandse strafrecht ten grondslag 
liggende legaliteitsbeginsel tot uitdrukking gebracht. Dit houdt in dat niemand ver-
oordeeld kan worden voor een feit dat niet bij wet strafbaar is gesteld. Bovendien is 
een feit alleen strafbaar als het op het moment dat het werd begaan volgens de wet 
een strafbaar feit opleverde. De wetgever mag gedragingen niet met terugwerkende 
kracht strafbaar stellen (art. 1 lid 2 Sr). En de rechter mag alleen die sancties 
opleggen die de wet aan het strafbare feit verbindt. 
Naast het materiële strafrecht kennen we het formele strafrecht, oftewel het straf-
procesrecht. Het formele strafrecht is beschreven in het Wetboek van Strafvordering 
45
(Sv) en regelt op welke wijze en door welke personen en instanties wordt onderzocht 
 
39
 Vroeger, dat wil zeggen vóór 1886, bestond er een driedeling in strafbare feiten, namelijk misdrijven, 
wanbedrijven en overtredingen. 
40
 Een onderliggend criterium op basis waarvan het ene delict als een misdrijf en het andere als een over-
treding kan worden gekwalificeerd lijkt niet te bestaan. Voortvloeiend uit het onderscheid zijn wel enkele 
verschillen te duiden. Een overtreding wordt bijvoorbeeld niet bedreigd met gevangenisstraf, maar met 
hechtenis. Verder bepaalt het onderscheid vaak welk soort rechter bevoegd is om kennis te nemen van de 
strafzaak en in hoeverre dwangmiddelen (bijvoorbeeld telefoontap) mogen worden ingezet. Ten slotte is 
een poging tot een overtreding niet strafbaar en een poging tot een misdrijf wel. 
41 
De wet geeft geen definitie van de begrippen overtreding en misdrijf.  
42
 Met het commune strafrecht wordt bedoeld het reguliere strafrecht, zoals geregeld in het Wetboek van 
Strafrecht en het Wetboek van Strafvordering in tegenstelling tot het bijzondere strafrecht, zoals geregeld 
in bijzondere wetten, bijvoorbeeld de Wet op de economische delicten. 
43 
In bepaalde gevallen kan dit strafmaximum worden verhoogd, bijvoorbeeld bij recidive in de zin van artikel  
43a Sr. Voor een aantal strafsoorten bestaat er een algemeen (en absoluut) geldend wettelijk strafmaxi-
mum. Dit betreft alle hoofdstraffen, zijnde gevangenisstraf, hechtenis, taakstraf en geldboete. Voor 
minderjarigen zie artikel 77s Sr. 
44
 Voor alle hoofdstraffen, behalve voor de taakstraf, geldt een algemeen wettelijk strafminimum. 
45
 Ook de bijzondere wetten kennen bepalingen van formele (strafprocesrechtelijke) aard. 
Wetenschappelijk Onderzoek- en Documentatiecentrum Cahier 2023-17  |  100
