Bijlage 6 Begrippen 
In deze bijlage zijn alle niet algemeen bekend veronderstelde begrippen opgenomen 
die in de hoofdstukken en/of tabellen worden genoemd of beschreven. Waar van 
toepassing zijn de begrippen aangevuld met een operationalisering. Nadere toe-
lichtingen alsook informatie bij de onderliggende bronnen en telwijze zijn terug te 
vinden in bijlage 3. 
In deze begrippenlijst zijn niet opgenomen: 
• Alle begrippen die zijn opgenomen in bijlage 2. Dit betreft de Standaardclassificatie 
Misdrijven, de classificatie van ondervonden delicten zoals die wordt gehanteerd in 
de Veiligheidsmonitor, en de indeling van politieregio’s zoals die onder andere 
wordt gebruikt in hoofdstuk 2. 
• De gehanteerde databronnen en informatiesystemen. De beschrijving en toelichting 
bij de databronnen en informatiesystemen zijn opgenomen in bijlage 3. 
• Organisaties en instellingen. 
A 
Aanbieders veiligheidszorg – Aanbieders van goederen of diensten die tot doel hebben 
criminaliteit, verloedering en overlast te voorkomen, te bestraffen of de schade 
ervan te beperken, en daarnaast onveiligheidsgevoelens weg te nemen. 
Aangifte (hoofdstuk 2; volgens de IVM en VM) – Melding van een ondervonden voorval 
bij de politie via het internet of door ondertekening van een proces-verbaal of een 
ander document. 
Aankoopfraude (hoofdstuk 2) – Het betalen voor online aangekochte producten of 
diensten die nooit werden geleverd, en waarbij de verkoper achteraf niet 
terugbetaalde. 
Activiteiten veiligheidszorg – Activiteiten die tot doel hebben criminaliteit, verloedering 
en overlast te voorkomen, te bestraffen of de schade ervan te beperken, en 
daarnaast onveiligheidsgevoelens weg te nemen. 
Administratief sepot – In een enkel geval worden zaken dubbel ingeboekt 
(bijvoorbeeld bij een ingevorderd rijbewijs). Eén van deze zaken zal administratief 
afgeboekt moeten worden. 
Adolescentenstrafrecht – Sanctietoepassing waarbij de rechter jongvolwassenen van 
16 tot 23 jaar kan berechten volgens het jeugdstrafrecht in plaats van het 
volwassenenstrafrecht. Het adolescentenstrafrecht is ingevoerd per 1 april 2014. 
Arrestant – Persoon voor wie de aanhouding en plaatsing in een penitentiaire inrichting 
is bevolen omdat hij: 
• is veroordeeld tot een vrijheidsstraf en niet in aanmerking komt voor of niet 
meewerkt aan de executie van de straf in een beperkt beveiligde inrichting; 
• niet in voldoende mate meewerkt aan de executie van een andere straf of 
maatregel (taakstraf, boete, schadevergoeding, enz.) en om die reden een 
vervangende hechtenis of gijzelingsmaatregel moet ondergaan; 
• zich heeft onttrokken aan een eerdere detentie. 
  
Wetenschappelijk Onderzoek- en Documentatiecentrum Cahier 2023-17  |
