3 Misdrijven en opsporing 
R.J. Kessels en W.T Vissers (CBS)  
• In 2022 registreerden de politie en de Koninklijke Marechaussee (KMAR) 806.210 
misdrijven, 6% meer dan het jaar ervoor. Het ging daarbij voor bijna 56% om 
vermogensmisdrijven, 17% verkeersmisdrijven, 13% vernielingen en 10% 
gewelds- en seksuele misdrijven. Drugs- en (vuur)wapenmisdrijven vormden 
respectievelijk 2% en 1% van de geregistreerde criminaliteit. 
• Sinds 2012 nam de geregistreerde criminaliteit in totaal af met 30%. Na 
jarenlange daling zien we na 2018 een schommelende trend in het aantal 
geregistreerde misdrijven, mogelijk mede door de impact van de COVID-19-
maatregelen op de samenleving in 2020 en 2021. Na een stijging in 2019 (+5%) 
en daling in 2020 (-1%) en 2021 (-7%) zien we in 2022 weer een toename 
(+6%) van de geregistreerde criminaliteit. 
• De aantallen geregistreerde winkeldiefstallen en zakkenrollerij namen in de jaren 
2020 en 2021 sterk af maar zijn in 2022 weer bijna terug op het niveau van voor 
2020. 
• In 2022 zette de ingezette daling van het aantal registraties van horizontale 
fraude (waaronder fraude met online handel en WhatsApp fraude) door met 26% 
minder registraties dan in 2021. In 2021 steeg het aantal gevallen van 
cybercrime nog maar in 2022 nam het aantal registraties licht af (-1%) (zie 
data.politie.nl). 
• In 2022 registreerde de politie in totaal ongeveer 158.000 unieke personen voor 
het plegen van misdrijven. Een deel van hen is geregistreerd als verdachte bij 
meerdere misdrijven. Het totale aantal registraties van verdachten is dus hoger 
(ca. 257.000). Het totale aantal registraties van verdachten nam sinds 2012 af 
met 31%; het onderliggend aantal unieke personen nam in diezelfde periode af 
met 37%.  
• Ten opzichte van 2021 is het aantal unieke verdachten in 2022 toegenomen met 
ongeveer 8%. In 2021 daalde het aantal unieke verdachten juist met 6%. 
• Het aantal unieke minderjarigen dat door de politie werd verdacht van een 
misdrijf nam tussen 2012 en 2022 af met 43%, tot 17.500 unieke minderjarigen. 
Ten opzichte van 2021 nam dit aantal in 2022 toe met 12%. 
a
 2012 2021 2022 
Geregistreerde misdrijven 1.154.950 757.800 806.210 
Registraties van verdachten 373.480 244.600 256.750 
Aantal unieke verdachte personen 252.180 146.210 158.290 
Registraties van minderjarige verdachten 47.960 26.150 27.720 
Aantal unieke minderjarige verdachte personen 30.450 15.600 17.500 
a Voorlopige cijfers. 
 
 
Wetenschappelijk Onderzoek- en Documentatiecentrum Cahier 2023-17  |  33
