Hoofdstuk 3 (Opsporing van misdrijven) beschrijft de aard en omvang van de door de 
politie geregistreerde misdrijven: hoeveel processen-verbaal zijn door de politie 
opgemaakt, om wat voor misdrijven gaat het, hoeveel zaken zijn opgehelderd? 
Daarnaast komen het aantal geregistreerde verdachten en de kenmerken van deze 
verdachten in beeld. Een aparte paragraaf belicht de minderjarige verdachten.  
Hoofdstuk 4 (Misdrijven en opsporing) gaat een stap verder in de strafrechtsketen en 
geeft een beschrijving van de instroom en afdoening van misdrijfzaken in eerste 
aanleg door het Openbaar Ministerie (OM). Daarnaast komt de aard van de behandelde 
misdrijven aan bod. Ook hier komen de minderjarigen specifiek aan de orde. 
Hoofdstuk 5 (Berechting van misdrijven) beschrijft de wijze van afdoening door de 
rechter en de daarbij opgelegde straffen en maatregelen, voor naar groepen 
onderscheiden misdrijfzaken. Ook hier komen de zaken met minderjarige verdachten 
specifiek aan de orde. 
Hoofdstuk 6 (Overtredingen) beschrijft de behandeling van overtredingen. Hierbij is 
vooral informatie bekend over verkeersovertredingen en (andere) overtredingen die 
politie en bijzondere opsporingsdiensten strafrechtelijk of anderszins afhandelen. 
Hoofdstuk 7 (Tenuitvoerlegging van sancties) beschrijft de tenuitvoerlegging van 
verschillende soorten strafrechtelijke sancties tegen meerderjarigen en minderjarigen 
in Nederland. Het gaat om sancties die de verschillende sectoren van de Dienst 
JustitiÃ«le Inrichtingen (DJI), Halt, de (jeugd)reclassering, de Raad voor de 
Kinderbescherming en het Centraal Justitieel Incassobureau (CJIB) ten uitvoer leggen. 
Hoofdstuk 8 (Uitgaven aan sociale veiligheid) beschrijft de uitgaven aan sociale 
veiligheid door de overheid. Daarnaast beschrijft het de overheidsinkomsten uit sociale 
veiligheid. Dit hoofdstuk wordt tweejaarlijks geactualiseerd. Dit jaar zijn de cijfers niet 
geactualiseerd.  
Bijlage 1 (Medewerkers) bevat een lijst met namen van personen die hebben mee-
gewerkt aan deze editie van C&R. 
Bijlage 2 (Classificaties en indelingen) biedt een overzicht van de gehanteerde classifi-
caties van delicten. Daarnaast is hierin de regio-indeling van de politie opgenomen. 
Bijlage 3 (Bronnen en methoden) geeft inzicht in de gebruikte statistische bronnen en 
methoden. 
Bijlage 4 (Het Nederlandse strafrechtssysteem) geeft een beschrijving van het 
Nederlandse strafrechtssysteem, en laat daarbij zien welke instanties en actoren een 
rol spelen. Ook geeft het inzicht in recente relevante jurisprudentie. Deze bijlage kan 
dienen als referentiekader. 
Bijlage 5 (Afkortingen) geeft een overzicht van de gehanteerde afkortingen. 
Bijlage 6 (Begrippenlijst) biedt een lijst van begrippen en definities, waar nodig aan-
gevuld met de telwijze en het telmoment. 
Het hoofdstuk over Nederland in internationaal perspectief is vervallen, omdat het te 
zeer is verouderd. Ons voornemen is om dit hoofdstuk een volgende editie opnieuw op 
te zetten en te herschrijven. Er was onvoldoende capaciteit om dit al in onderhavige 
editie te kunnen realiseren. 
 
Alle tabellen bij hoofdstukken 2 t/m 8 en de samenvatting zijn in Excel-formaat 
terugvinden op de website van het WODC. Daar zijn tevens meer tabellen met 
gerelateerde onderwerpen, meer uitsplitsingen en meer eenheden opgenomen dan in 
de hoofdstukken zijn beschreven. Deze editie van C&R bouwt ook weer voort op 
voorgaande edities. Hierbij hebben de huidige, bij de hoofdstukken vermelde auteurs 
dankbaar gebruikgemaakt van bijdragen van eerdere auteurs.  
Wetenschappelijk Onderzoek- en Documentatiecentrum Cahier 2023-17  |  26
