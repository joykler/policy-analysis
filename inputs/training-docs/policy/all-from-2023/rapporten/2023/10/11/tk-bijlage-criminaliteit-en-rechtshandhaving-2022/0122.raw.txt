De hechtenis wordt voornamelijk opgelegd voor zware overtredingen. Deze straf duurt 
minimaal één dag en maximaal één jaar en vier maanden (art. 18 Sr) en wordt ten 
uitvoer gelegd in een huis van bewaring. Voor misdrijven gepleegd door minderjarigen 
bestaat de jeugddetentie. De maximale duur van deze straf is voor 12- tot 16-jarigen 
één jaar en voor 16- en 17-jarigen twee jaar. 
 
De taakstraf 
Een taakstraf bestaat uit het verrichten van onbetaalde arbeid (art. 22c lid 1 Sr). 
Onder het jeugdstrafrecht kan een taakstraf een werkstraf of een leerstraf inhouden 
dan wel een combinatie ven beide. De taakstraf kan afzonderlijk worden opgelegd, 
maar ook in combinatie met een vrijheidsstraf waarvan het onvoorwaardelijke 
131
gedeelte maximaal zes maanden bedraagt, of met een geldboete. Indien een 
veroordeelde zijn taakstraf niet goed uitvoert, kan dat betekenen dat hij een 
vervangende hechtenis moet ondergaan. De rechter geeft bij het vonnis al aan hoe 
lang die vervangende vrijheidsstraf in potentie zal gaan duren. De reclassering en de 
Raad  
voor de Kinderbescherming (RvdK) zijn verantwoordelijk voor de uitvoering van de 
taakstraffen (zie hoofdstuk 7). 
De rechter kan een verdachte veroordelen tot een taakstraf en een voorwaardelijke 
gevangenisstraf met als bijzondere voorwaarde elektronisch toezicht. Bij het vorderen 
van elektronisch toezicht als bijzondere voorwaarde worden verschillende belangen 
afgewogen. In de Aanwijzing voorwaardelijke vrijheidsstraffen en schorsing van 
voorlopige hechtenis onder voorwaarden wordt nadrukkelijk gewezen op het belang 
132
van het slachtoffer in die afweging. 
Artikel 22b Sr bepaalt dat het opleggen van een taakstraf niet is toegestaan bij een 
veroordeling voor ernstige gewelds- en zedendelicten. Daarbij geldt de eis dat sprake 
is van een ernstige inbreuk op de lichamelijke integriteit van het slachtoffer. In 2021 is 
het wetsvoorstel Uitbreiding taakstrafverbod door de Tweede Kamer aangenomen 
waarmee elke vorm van fysiek geweld tegen personen met een publieke taak in het 
kader van de handhaving van de orde of veiligheid ook onder het bereik van het 
taakstrafverbod komen. Het wetsvoorstel is op 18 oktober 2022 door de Eerste Kamer 
133
verworpen. 
 
De geldboete 
De geldboete kan voor alle strafbare feiten worden opgelegd. Het wettelijk minimum 
van de geldboete is € 3. Per strafbaar feit geldt een wettelijk maximum. Dit maximum 
wordt bepaald door de ernst van het feit. De strafbare feiten zijn daarvoor ingedeeld  
in zes boetecategorieën (zie art. 23 Sr). De geldboete wordt vervangen door ver-
vangende hechtenis bij niet-betaling of bij het ontbreken van verhaalsmogelijkheden. 
De vervangende hechtenis beloopt ten minste één dag en ten hoogste een jaar. Voor 
elke € 25 mag ten hoogste één dag vervangende hechtenis worden opgelegd (zie 
134
art. 24c lid 3 Sr). 
De maatregelen 
De rechter kan verschillende strafrechtelijke maatregelen opleggen. De onttrekking 
 
131 
Zie ook paragraaf 3. Het OM kan sinds 1 oktober 2011 ook een taakstraf in de vorm van een 
strafbeschikking opleggen. 
132 
Stcrt. 2015, nr. 5390.  
133
 Kamerstukken I 2022/23, 35 528. 
134 
Het Landelijk Overleg Vakinhoud Strafrecht (LOVS) van de rechtspraak heeft een tabel vervangende 
hechtenis bij geldboetes en schadevergoedingsmaatregelen vastgesteld met een glijdende schaal. De tabel 
is te raadplegen op www.rechtspraak.nl. 
Wetenschappelijk Onderzoek- en Documentatiecentrum Cahier 2023-17  |
