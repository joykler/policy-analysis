De derde taak van de reclassering is de zorg voor de organisatie en de begeleiding bij 
de uitvoering van taakstraffen en andere alternatieve sancties zoals elektronisch 
toezicht. 
6.2 De Raad voor de Kinderbescherming 
Voor minderjarigen die in aanraking zijn gekomen met politie en justitie bestaat er, 
anders dan bij meerderjarigen, geen algemene reclasseringsinstelling. De regie over 
de jeugdreclassering ligt bij de Raad voor de Kinderbescherming (RvdK). De RvdK 
coördineert de taakstraffen voor jeugdigen. Verder zijn bij de uitvoering van een 
jeugdreclasseringsmaatregel zogenoemde gecertificeerde instellingen (GI’s) betrokken. 
De jeugdreclassering draagt zorg voor de vroeghulp op het politiebureau. De raads-
medewerker kan de minderjarige vrijwillige jeugdreclassering aanbieden. De jeugdige 
147
wordt ook geïnformeerd over het verdere verloop van de strafrechtelijke procedure. 
Vervolgens begint het zogenoemde basisonderzoek. De RvdK verzamelt informatie 
betreffende de ontwikkeling en de achtergrond van de verdachte ten behoeve van 
voorlichting en advies aan de OvJ (zie art. 494 en 498 Sv). De raadsonderzoeker 
brengt advies uit aan de OvJ over de gewenste afdoening van een zaak, vanuit een 
pedagogisch perspectief. Als de ontwikkeling van de minderjarige ernstig in het 
gedrang is, kan de RvdK een uitgebreid strafonderzoek doen. Dit onderzoek is 
diepgaander dan het basisonderzoek. Het uitgebreid strafonderzoek kan worden 
afgesloten met een gerichte verwijzing naar een voorziening voor jeugdzorg, met een 
verzoek tot een maatregel van kinderbescherming of met de inschakeling van de 
jeugdreclassering voor intensieve, niet-vrijblijvende begeleiding. Indien de OvJ of de 
rechter een taakstraf oplegt, is het de taak van de RvdK om de opgelegde taakstraf 
mogelijk te maken door voorbereiding en ondersteuning van de tenuitvoerlegging. 
6.3 De Raad voor Rechtsbijstand 
Het recht op rechtsbijstand is verankerd in de Grondwet. Artikel 18 lid 1 bepaalt dat 
ieder zich in rechte en in administratief beroep kan doen bijstaan. Lid 2 bepaalt dat de 
wet regels stelt omtrent het verlenen van rechtsbijstand aan minder draagkrachtigen. 
Die regels zijn neergelegd in de Wet op de rechtsbijstand. Het stelsel voor rechts-
bijstand bestaat uit een eerste en een tweede lijn. De eerste lijn is de rechtshulp via 
het Juridische Loket dat eenvoudige adviezen geeft of doorverwijst naar een advocaat 
of mediator. Om gesubsidieerde (rechts)bijstand te kunnen verrichten, schrijft een 
advocaat of een mediator zich in bij de Raad voor rechtsbijstand. De rechtsbijstands-
verlener vraagt ten behoeve van de rechtzoekende een toevoeging aan bij de Raad 
voor rechtsbijstand. Dat wil zeggen dat aan de rechtzoekende kosteloos of tegen een 
niet kostendekkende eigen bijdrage een rechtshulpverlener wordt toegewezen. Het 
recht op rechtsbijstand is afhankelijk van het fiscale inkomen en vermogen van de 
rechtzoekende. De verdachte die in bewaring wordt gesteld of wiens gevangenhouding 
wordt bevolen, krijgt ambtshalve een raadsman toegevoegd. De rechtsbijstand van de 
148
ambtshalve toegevoegde raadsman is kosteloos voor de verdachte. Daarnaast 
 
147 
De RvdK heeft samen met partners in de jeugdstrafrechtsketen (zoals politie, jeugdreclassering en 
jeugdinrichtingen, bijvoorbeeld in de Zorg- en Veiligheidshuizen) gewerkt aan de ontwikkeling van een 
samenhangend instrumentarium voor jeugdstrafzaken: het Landelijk Instrumentarium Jeugdstrafrechtketen 
(LIJ). Met het LIJ kunnen ketenpartners op een efficiënte wijze gegevens verzamelen in aanvulling op de 
gegevens die al over een jongere bekend zijn. Met behulp van al deze informatie (over criminogene 
factoren) wordt beoogd risico’s op recidive beter te kunnen taxeren en problemen te signaleren, waardoor 
weer beter kan worden bepaald welke strafrechtelijke aanpak voor de jeugdige het beste lijkt te zijn en 
welke zorg hij eventueel nodig zou hebben. In 2011 is besloten het instrumentarium landelijk in te voeren. 
148 
Na een veroordeling kunnen de kosten onder bepaalde omstandigheden op de draagkrachtige veroordeelde 
worden verhaald (art. 43 lid 3 WRB). 
Wetenschappelijk Onderzoek- en Documentatiecentrum Cahier 2023-17  |  127
