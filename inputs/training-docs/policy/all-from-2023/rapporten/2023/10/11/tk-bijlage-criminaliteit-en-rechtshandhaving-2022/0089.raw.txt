De executie van strafrechtelijke vonnissen met een financiële sanctie (boetes, 
schadevergoedingsmaatregelen en ontnemingen) wordt zelfstandig door het CJIB 
afgewikkeld, onder verantwoordelijkheid van het OM. 
Ook bij de tenuitvoerlegging van andere soorten vonnissen als taakstraffen en 
bepaalde gevangenisstraffen speelt het CJIB een belangrijke rol. Bij die vonnissen 
neemt het CJIB een groot deel van het administratieve proces voor zijn rekening, zorgt 
voor doorgeleiding aan de met tenuitvoerlegging belaste instantie en bewaakt de 
voortgang. 
Sinds het CJIB werd ingesteld als bureau belast met de inning van administratieve 
sancties bij verkeersovertredingen, is het takenpakket in de loop der jaren onder 
andere uitgebreid met de bovengenoemde processen. Daardoor zijn niet van alle 
processen gegevens over dezelfde jaren beschikbaar. De inning van strafrechtelijke 
boetes verzorgt het CJIB vanaf 1994. De gegevens over strafrechtelijke boetes zijn 
vanaf 1995 volledig. Over inning van schadevergoedingsmaatregelen is vanaf 1996 
informatie beschikbaar. Inning van ontnemingsmaatregelen is sinds 1996 aan het  
CJIB opgedragen. Overigens geschiedde incassering van ontnemingsmaatregelen  
ook door het OM, vooral in de overgangsperiode na 1996. Het TRIAS-systeem 
(Transactie Registratie Inning en Informatie AfhandelingsSysteem) voor de registratie 
van (politie)transacties is sinds 2000 operationeel. De eerste gegevens zijn sinds 
november 1999 geregistreerd, maar niet alle instanties waren toen aangesloten. Vanaf 
het jaar 2001 waren alle instanties aangesloten. 
Sinds 2008 beschikt het CJIB over gegevens over strafbeschikkingen (OM-
afdoeningen). 
Informatiegebied 
In deze publicatie betreft de gebruikte informatie de afwikkeling van (politie)trans-
acties, strafbeschikkingen, dwangsommen en bestuurlijke boetes, en executie van  
de strafrechtelijke vonnissen waarmee het CJIB is belast: geldboetes, opgelegde 
maatregelen ter ontneming van wederrechtelijk verkregen voordeel en schade-
vergoedingsmaatregelen. 
Periodiciteit van de dataverzameling 
De registratie is continu. Gegevens ten behoeve van de statistiek worden per jaar en 
incidenteel bij het CBS aangeleverd. 
Relaties met andere informatiesystemen 
Het CJIB ontvangt langs elektronische weg gegevens over aan te bieden transacties 
van de arrondissementsparketten (COMPAS: Communicatiesysteem Openbaar Minis-
terie Parket AdminiStratie en GPS: Geïntegreerd Processysteem Strafrecht). Deze 
worden vastgelegd in het TRIAS-systeem en in het Executie Informatie Systeem (EIS). 
Het EIS is het systeem waarin OM-afdoeningen zijn vastgelegd. TRIAS en EIS melden 
de afloop weer terug aan deze systemen. 
Gegevens van de arrondissementsparketten over te executeren strafrechtelijke 
vonnissen ontvangt het CJIB eveneens uit COMPAS en van de vijf ressortparketten. 
Deze gegevens worden afhankelijk van de soort sanctie vastgelegd in verschillende 
registratiesystemen bij het CJIB. Zo worden boetevonnissen bijvoorbeeld vastgelegd in 
Strabis. Verder bestaan koppelingen met systemen van diverse andere ketenpartners 
van het CJIB (DJI, reclassering). Voor statistiek en onderzoek is de informatie van het 
Wetenschappelijk Onderzoek- en Documentatiecentrum Cahier 2023-17  |  89
