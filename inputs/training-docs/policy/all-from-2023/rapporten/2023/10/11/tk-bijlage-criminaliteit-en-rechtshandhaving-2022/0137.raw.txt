Mislukte executie van een strafbeschikking – Het geheel of gedeeltelijk mislukken van 
de executie van een opgelegde strafbeschikking. Dit kan bijvoorbeeld gebeuren als 
een opgelegde geldboete niet of niet volledig is betaald of kan worden verhaald. 
Zaken waarbij de executie van een opgelegde strafbeschikking is mislukt, worden 
doorgestuurd naar het OM ter verdere afhandeling. Het OM kan vervolgens elke 
mogelijke afdoeningswijze kiezen. Het OM kan dus ook besluiten om de zaak voor 
te leggen aan de rechter door de verdachte te dagvaarden. Zie verder bijlage 3. 
N 
Niet-ontvankelijkverklaring – Beslissing van de rechter dat het rechtsmiddel, op grond 
van de (schriftelijk) geleverde informatie, niet vatbaar is voor berechting. De 
rechter geeft dan geen inhoudelijk oordeel over de gegrondheid van het beroep op 
de rechter. 
O 
Onbevoegdverklaring van de rechter – Beslissing van een rechter dat deze op grond 
van wettelijke bepalingen niet bevoegd is om van de zaak kennis te nemen. De 
beslissing hiertoe neemt de rechter zelf. Hiervan is bijvoorbeeld sprake als de wet 
een andere rechter voorschrijft. 
Ondervonden delicten (hoofdstuk 2) – Aantal delicten (in totaal of naar delictsoort) dat 
burgers in Nederland binnen een periode van twaalf maanden hebben meegemaakt. 
Ongegrondverklaring – Beslissing van de rechter dat het rechtsmiddel op grond van de 
(schriftelijk) geleverde informatie onterecht is ingesteld. 
Online bedreiging en intimidatie (hoofdstuk 2) – online bedreiging met geweld, online 
pesten, online stalken, shamesexting. 
Online criminaliteit (hoofdstuk 2) – criminaliteit die plaatsvindt via internet, e-mail of 
app. 
Ontslag van (alle) rechtsvervolging – Beslissing van de rechter waarbij hij het door de 
officier van justitie ten laste gelegde feit wel bewezen acht, maar van oordeel is dat 
het feit of de verdachte niet strafbaar is. 
Onttrekking aan het verkeer – Veiligheidsmaatregel waarbij (gevaarlijke) voorwerpen 
eigendom worden van de staat. De strafrechter legt deze maatregel op. 
Opgehelderd misdrijf – Misdrijf waarbij ten minste één verdachte bij de politie bekend 
is, ook al is deze voortvluchtig of ontkent hij of zij het strafbare feit te hebben 
gepleegd. Het is dus mogelijk dat een opgehelderd misdrijf niet tot een werkelijke 
veroordeling van een verdachte leidt.  
Ophelderingspercentage – Het percentage misdrijven dat de politie heeft opgehelderd. 
  In deze publicatie geldt, dat voor de jaren 2012 tot en met 2017 de ophelderingen 
zijn geteld die in dat verslagjaar zijn gedaan, ongeacht het jaar van registreren. De 
ophelderingen van 2017 kunnen in deze telwijze ook misdrijven betreffen die 
geregistreerd zijn in bijvoorbeeld 2016. Voor de jaren 2005 tot en met 2011 wordt 
per misdrijf bekeken of het misdrijf is opgehelderd. Het verschil met de telwijze 
voor de jaren 2012 tot en met 2017 is dat de ophelderingen uit bijvoorbeeld 2011 
alleen ophelderingen betreffen van misdrijven die geregistreerd zijn in 2011, en 
niet in eerdere jaren (zie voor een uitgebreidere beschrijving van de telwijze bijlage 
3). 
Wetenschappelijk Onderzoek- en Documentatiecentrum Cahier 2023-17  |  137
