ERV en POLS onderscheiden geweldsdelicten, zoals seksuele delicten (in de ERV alleen 
aan vrouwen gevraagd), mishandeling, bedreiging; vermogensdelicten, zoals inbraak, 
fietsdiefstal, autodiefstal, diefstal uit auto, zakkenrollerij en overige diefstal; vanda-
lisme, zoals diefstal vanaf/beschadiging aan auto, overige vernielingen; doorrijden na 
ongeval; kwaadwillige telefoontjes (worden niet als delict geteld); overige delicten 
(worden niet verder geanalyseerd). 
Kenmerken van respondenten en/of het huishouden zijn in alle CBS-enquêtes: leeftijd, 
geslacht, burgerlijke staat, huishoudensamenstelling, opleidingsniveau, inkomen, 
tijdsbesteding en dergelijke. Het belangrijkste geografische kenmerk is de urbanisatie-
graad of de stedelijkheid van de woongemeente. 
De CBS-slachtofferenquêtes zijn gebaseerd op een steekproef. De in de jaren 1981 en 
1982 uitgevoerde ESM bestond hoofdzakelijk uit een personensteekproef, die voor 
enkele gemeenten werd aangevuld met een adressensteekproef. Vanaf 1983 is voor de 
ESM, en voor de ERV, het steekproefkader gebaseerd op een postafgiftepuntenbestand 
van de toenmalige PTT. Per huishouden werd in de ESM slechts één persoon onder-
vraagd. Anders dan in de ESM werden in de ERV per huishouden, indien aanwezig, 
twee personen van 15 jaar en ouder geïnterviewd. De POLS­steekproeven ten slotte 
zijn personensteekproeven die werden getrokken uit de GBA. In de ESM zijn steeds 
5.000 à 10.000 personen ondervraagd. De ERV bevatte jaarlijks 5.000 respondenten 
uit circa 3.000 adressen. Voor POLS werden jaarlijks circa 50.000 personen voor het 
gehele onderzoek ondervraagd, van wie 10.000 voor de module Recht (waaronder 
Slachtofferschap). Vragen over onveiligheidsgevoelens werden aan circa 5.000 respon-
denten gesteld. Er werd per soort enquête gewogen naar achtergrondvariabelen als 
leeftijd, geslacht en mate van verstedelijking. Alle enquêtes werden mondeling (face-
to-face) afgenomen. 
Periodiciteit van de dataverzameling 
De ESM is uitgevoerd in elk van de jaren 1981-1985, en sindsdien tot en met 1993 
alleen in de oneven jaren. De ERV is uitgevoerd in elk van de jaren 1992-1996; het 
POLS werd eveneens jaarlijks uitgevoerd van 1997-2004. 
Beperkingen 
Door verschillen in onderzoeksdesign, waarnemingsmethode en vraagstelling zijn de 
resultaten van de CBS-enquêtes niet zonder meer vergelijkbaar met andere slacht-
offerenquêtes, zoals de PMB en de ICVS. Ook de onderlinge vergelijkbaarheid tussen 
ESM en ERV is beperkt. De vergelijkbaarheid tussen de ERV en het POLS is beter, 
omdat de vraagstelling nauwelijks is gewijzigd. 
Eigendom en beheer 
De slachtofferenquêtes worden zelfstandig uitgevoerd door het CBS. Bestanden voor 
gebruik door derden worden beheerd door DANS (Data Archiving and Networked 
Services; voorheen Wetenschappelijk Statistisch Agentschap (WSA)) en zijn (tegen 
betaling) voor derden beschikbaar. De bestanden zijn niet herleidbaar tot personen. 
Daarom zijn er geen speciale privacyreglementen van toepassing. 
Politiemonitor Bevolking (1993-2005) 
De PMB is een landelijk bevolkingsonderzoek naar criminaliteit, onveiligheid, pre-
ventiegedrag van burgers en de ervaringen van burgers met de politie. In 2004 zijn 
vragen over verschillende aspecten van veiligheid en het functioneren van de politie 
aan bijna 50.000 Nederlanders voorgelegd. 
Wetenschappelijk Onderzoek- en Documentatiecentrum Cahier 2023-17  |
