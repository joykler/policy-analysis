waardelijk sepot in 2014. De transactie wordt niet geteld. Dit geldt zowel voor de 
32
beslissingen OM als de afdoeningen ZM.  
 
Samenhangend met de gekozen telwijze bevriest het WODC de cijfers niet. Deze keuze 
is deels gebaseerd op de werkwijze in het DWH van het WODC waarin eerdere data bij 
iedere datalevering worden ververst (zie ook hierboven). Hierdoor kan het zijn dat 
statistieken die in een eerder jaar zijn gepubliceerd, veranderen als gevolg van 
vervolgbeslissingen genomen na publicatie. Vooral de cijfers van de laatste paar 
rapportagejaren kunnen nog veranderen in een volgende editie. Ten opzichte van de 
vorige editie (C&R 2021) zijn als gevolg hiervan kleine verschuivingen opgetreden. 
Sommige eerder getelde beslissingen zijn overschreven en de nieuwe beslissingen 
worden geteld in een ander (later) jaar. De in deze editie gepubliceerde gegevens zijn 
daarmee een weergave van de geregistreerde stand van zaken in april 2023.  
 
Concreet betekenen de hierboven genoemde verschillen dat de cijfers in deze editie 
van C&R op punten afwijken van de cijfers in C&R 2016 en eerder. Het gaat dan 
voornamelijk om verschillen in absolute aantallen. De verhoudingen en gesignaleerde 
trends zijn nagenoeg gelijk. De grootste verschillen (in absolute aantallen) zijn gecon-
stateerd bij de beslissingen OM (bijna alle beslissingen) en kan grotendeels verklaard 
worden door de hierboven genoemde verschillen. Bij de instroom OM en afdoeningen 
rechter zijn de verschillen kleiner. Bij de afdoeningen rechter wijken vooral de overige 
uitspraken, taakstraffen en zaken met een onbekende straf af. Voor wat betreft de 
delictindeling zijn er ten opzichte van de vorige edities vooral verschillen in de (Vuur) 
wapenmisdrijven, Softdrugsmisdrijven en Gekwalificeerde diefstal. Deze verschillen 
kunnen grotendeels worden toegewezen aan de hierboven beschreven verschillen bij 
de bepaling van de delictindeling. 
4 De informatiesystemen bij de tenuitvoerlegging 
Er zijn vele soorten straffen en maatregelen die opgelegd kunnen worden. Verschil-
lende organisaties zijn verantwoordelijk voor de tenuitvoerlegging en elke organisatie 
kent haar eigen registratiesysteem. 
4.1 Centraal Justitieel Incassobureau 
Het CJIB in Leeuwarden heeft een belangrijke taak met betrekking tot de uitvoering 
van opgelegde sancties, zoals transacties en de OM-afdoening. Elke sanctie kent een 
eigen registratiesysteem. 
Het CJIB biedt, in zaken die daarvoor in aanmerking komen, namens het OM en de 
politie transacties aan en draagt zorg voor de inning van de transactiebedragen. Zaken 
waarin het transactiebedrag niet is betaald, worden weer doorgestuurd naar het OM 
ter verdere vervolging. 
In het kader van de uitvoering van de Wet OM-afdoening verzorgt het CJIB het 
versturen of betekenen van strafbeschikkingen, voor zover deze niet door het OM  
in persoon zijn uitgereikt. Als in de strafbeschikking een geldboete is opgelegd, 
incasseert het CJIB deze geldboete. Als de boete niet wordt betaald, wordt de zaak 
overgedragen aan het Openbaar Ministerie. 
 
32
 Zie voor de telwijze van het CBS ook bijlage 3 in C&R 2016 (Kalidien, 2017). 
Wetenschappelijk Onderzoek- en Documentatiecentrum Cahier 2023-17  |  88
