Figuur S.3 Verhoudingen in de strafrechtsketen, misdrijven, 2012-2022* 
 
* In de teller en de noemer van de verhoudingen staan niet noodzakelijkerwijs dezelfde 
zaken/verdachten/dossiers. Bijvoorbeeld, de instroom bij het Openbaar Ministerie in 2022 kan betrekking 
hebben op een verdachte die in 2021 is geregistreerd bij de politie. 
** Trendbreuk in 2020 als gevolg van het afschaffen van de voorfase (zie voetnoot 4). 
Bron: WODC en CBS; voor de corresponderende cijfers zie tabel S.1 
 
Sancties 
De term ‘sanctie’ wordt hier niet in strikt juridische, maar in algemeen maatschap-
pelijke betekenis gebruikt. Het gaat daarbij in principe om alle uitkomsten van de 
strafrechtshandhaving, waarbij een (vermoedelijke) dader van een misdrijf bindende 
strafrechtelijke consequenties ervan ondervindt. Omdat sepots met bepaalde 
voorwaarden, transacties en Halt-verwijzingen door de verdachte als sancties zullen 
worden beschouwd, tellen ook deze hierin mee. Ook de ontwikkeling van de 
voorwaardelijke sancties komt kort aan de orde, hoewel er geen sprake is van een 
sanctie als aan de voorwaarden wordt voldaan. Maar het is mogelijk dat daders het 
voldoen aan de voorwaarden als sanctie ervaren. 
 
Om verschillende redenen is het mogelijk dat verdachten van misdrijven geen sanctie 
in de hier beschreven betekenis krijgen opgelegd. Dat kan zijn omdat ze niet worden 
gepakt of omdat ze vanwege onvoldoende bewijs vrij uitgaan of omdat hun zaak om 
andere redenen niet wordt behandeld. De hier in beeld gebrachte opgelegde sancties 
6,7
worden overigens niet noodzakelijk allemaal succesvol geëxecuteerd. Het komt voor 
 
6
 Een totaalbeeld over de mate waarin opgelegde sancties succesvol worden geëxecuteerd is momenteel niet 
te geven, vanwege lacunes in de executiecijfers (zie ook hoofdstuk 7). De twee voornaamste beperkingen 
zijn: (1) bij CJIB-cijfers over de afhandeling van transacties en strafbeschikkingen, afkomstig van het OM, 
kan op dit moment geen volledig onderscheid worden gemaakt tussen misdrijven en overtredingen en  
(2) over de executie van vrijheidsstraffen is onvoldoende informatie beschikbaar. 
7
 Er zijn diverse redenen waarom op basis van de gepresenteerde cijfers niet zoiets als een ‘sanctiekans’ kan 
worden berekend. De gegevens van de verschillende onderdelen zijn afkomstig uit verschillende 
informatiebronnen en betreffen niet steeds dezelfde teleenheden of zaken of perioden. Zo kan een misdrijf 
Wetenschappelijk Onderzoek- en Documentatiecentrum Cahier 2023-17  |  11
