CJIB aanvullend ten opzichte van andere informatiebronnen die onder meer op 
COMPAS zijn gebaseerd). 
Eigendom en beheer 
Houder en gegevensbeheerder is het CJIB. Het systeembeheer COMPAS is deels in 
handen van Spir-it, een gemeenschappelijke ondersteunende organisatie van OM en 
gerechten. De gegevens in de systemen van het CJIB zijn niet rechtstreeks toeganke- 
lijk voor derden. Het CJIB is bij het beheer en het gebruik van de gegevens waarvan 
het houder is, gebonden aan de privacywetgeving. 
4.2 Registratie gevangeniswezen (TULP/GW, TULP/MIR, TULP/SI) 
TULP/GW dient om het primaire proces in de inrichtingen van het gevangeniswezen te 
ondersteunen.  
Dagelijks wordt een deel van de gegevens die in TULP/GW worden geregistreerd, 
‘overgeseind’ naar TULP/MIR (MIR=Management Informatie Reservoir). De afdeling 
Beleid, cluster Analyse van DJI kan TULP/MIR bevragen met de module TULP/SI 
(SI=Stuurinformatie). Deze module voorziet in de aanmaak van databestanden die 
voor managementinformatie worden gebruikt. Een selectie uit deze databestanden 
wordt vanaf 2004 door de afdeling Beleid/cluster Analyse ook aan het CBS geleverd op 
grond van de Wet op de CBS. 
Informatiegebied 
De gegevens hebben betrekking op de gedetineerden en op de inrichtingen waarin zij 
verblijven: personen, zaken, cellen, bestemmingen, doorlooptijden en aantal dagen 
straf. Variabelen zijn onder andere: gegevens gedetineerden zoals insluitingstitel, 
geslacht, geboortedatum; zaakgegevens zoals parketnummer, datum uitspraak, 
opgelegde straf, parket van uitspraak; en inrichtingsgegevens zoals soort inrichting, 
bestemming binnen de inrichting. Binnen TULP/GW is er een continue registratie. 
Relaties met andere systemen 
Een aantal basisgegevens van TULP/GW is opgeslagen in de DJI-brede Basisregistratie. 
Deze Basisregistratie ontvangt en levert onder meer gegevens aan de SKDB (Straf-
ketendatabase) en verzendt de registratie van wijzigingen in verblijf en de vonnis-
gegevens binnen de strafketen. 
Beperkingen 
Het systeem TULP/GW is verouderd en daarmee voor verbetering vatbaar. In com-
plexe gevallen moeten soms kunstgrepen worden toegepast, om het verblijf van 
gedetineerden administratief te kunnen verwerken en de detentietermijnen te kunnen 
bewaken. Er wordt gewerkt aan de opvolger van TULP/GW: BVJ (Basis Voorziening 
Justitiabelen). 
Eigendom en beheer 
Houder van de informatie is het ministerie van Justitie en Veiligheid, divisie GW/VB. 
Per inrichting of vestiging vindt de opslag van de gegevens plaats. Het beheer van het 
systeem is in handen van de Justitiële ICT Organisatie te Gouda. Het systeem voldoet 
aan de eisen van de Algemene verordening Gegevensbescherming (AVG).   
Wetenschappelijk Onderzoek- en Documentatiecentrum Cahier 2023-17  |  90
