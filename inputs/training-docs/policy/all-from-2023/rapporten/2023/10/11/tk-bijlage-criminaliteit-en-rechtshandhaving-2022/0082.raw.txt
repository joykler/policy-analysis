tredingen (hoofdstuk 6) wordt een ander selectiecriterium en andere teleenheid 
gehanteerd. Dat wordt onder een apart kopje hieronder nader toegelicht. Merk op dat 
het aantal misdrijfzaken dat in een bepaald jaar is afgedaan niet gelijk is aan het 
aantal misdrijfzaken dat in dat jaar is ingeschreven. Een zaak die in een bepaald jaar 
instroomt, hoeft niet per se ook in datzelfde jaar te worden afgedaan. Vooral als zaken 
later in het kalenderjaar worden ingeschreven, is het aannemelijk dat de afhandeling 
over de jaargrens heen valt. De instroom OM en de beslissingen OM in een bepaald 
jaar betreffen daarom (deels) andere zaken. 
Instroom OM 
De instroom van misdrijven bij het OM wordt bepaald door alle rechtbankzaken te 
selecteren uit het DWH waarvan de datum van instroom in het betreffende jaar ligt. 
COMPAS-zaken die zijn overgedragen naar een ander parket of instantie, worden 
daarbij niet meegeteld. Hetzelfde geldt voor zaken die worden overgeheveld vanuit 
GPS naar COMPAS of visa versa. Een overheveling van GPS naar COMPAS komt 
bijvoorbeeld voor wanneer in het verleden een zaak te complex bleek te zijn om te 
verwerken in GPS. Inmiddels verwerkt GPS ook complexe zaken. Andersom zijn 
bijvoorbeeld vanwege de COMPAS-uitfasering in de afgelopen jaren zaken vanuit 
COMPAS overgeheveld naar GPS. De overhevelingen en overdrachten worden 
eveneens niet meegeteld bij de beslissingen OM, zodat de instroom en uitstroom 
zoveel als mogelijk vergelijkbaar zijn. 
 
Naast nieuwe misdrijfzaken stromen er bij het OM ook zaken in die het OM al eerder 
heeft behandeld. Het gaat vooral om zaken die eerder door het OM zijn afgedaan met 
een strafbeschikking. Als de bestrafte in verzet gaat of als het executeren van de 
strafbeschikking mislukt, moet het OM de zaak opnieuw beoordelen. Dit noemen we 
24
herinstroom. Deze herinstroom wordt niet meegenomen in de instroom OM. Ook bij 
de beslissingen OM wordt de herinstroom niet meegenomen. 
Beslissingen OM 
Het OM kan verschillende beslissingen in een zaak nemen: het OM kan besluiten te 
dagvaarden, (voorwaardelijk of onvoorwaardelijk) seponeren, een transactie aan-
bieden, een zaak bij een andere zaak voegen, administratief beÃ«indigen of een 
strafbeschikking opleggen. Bij het bepalen van de beslissingen genomen in misdrijf-
zaken door het OM worden net als bij de instroom, alle rechtbankzaken uit het DWH 
geselecteerd met een datum van een beslissing in het betreffende jaar. Het soort 
beslissing wordt bepaald door te kijken naar de geregistreerde afdoening door het OM. 
Overdrachten naar andere parketten en overhevelingen van GPS naar COMPAS of van 
COMPAS naar GPS worden daarbij buiten beschouwing gelaten om de tellingen in lijn 
te houden met de instroom en omdat het niet om definitieve beslissingen in een zaak 
gaat. Voor elke zaak wordt de laatst bekende beslissing van het OM in het daarbij 
behorende jaar geteld. Dit betekent dat als er meerdere beslissingen in een zaak zijn 
genomen alleen de laatste beslissing wordt geteld. Eerdere beslissingen uit eerdere 
jaren worden in de tellingen vervangen door vervolgbeslissingen uit latere jaren. Dit 
heeft tot gevolg dat er op verschillende peilmomenten mogelijk verschuivingen in de 
tellingen voorkomen: de totalen van eerdere jaren worden naar beneden aangepast 
als er vervolgbeslissingen zijn genomen in een later jaar. In de tellingen over de 
laatste paar jaren kunnen hierdoor nog wijzigingen optreden. 
 
 
24
 Volgens het jaarbericht van het OM bedraagt de herinstroom ongeveer 8.000 misdrijfzaken (Bron: OM 
Jaarbericht 2022). 
Wetenschappelijk Onderzoek- en Documentatiecentrum Cahier 2023-17  |
