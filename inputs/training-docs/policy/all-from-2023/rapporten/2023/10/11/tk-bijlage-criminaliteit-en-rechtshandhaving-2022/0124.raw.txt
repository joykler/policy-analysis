Speciaal voor minderjarigen bestaan nog twee aparte maatregelen: plaatsing in een 
inrichting voor jeugdigen (de PIJ-maatregel) en de gedragsbeïnvloedende maatregel. 
Jongeren die zijn veroordeeld tot een PIJ-maatregel verblijven in een justitiële jeugd-
inrichting (JJI). De maatregel is gericht op heropvoeding en behandeling en sinds 2011 
kan de rechter bovendien verplichte nazorg opleggen. Verplichte nazorg geeft de 
mogelijkheid om jongeren na het verblijf in een jeugdinrichting langer te begeleiden, 
137
waardoor de kans op recidive zal verminderen. De PIJ-maatregel kan worden 
opgelegd voor delicten waarvoor voorlopige hechtenis is toegestaan, als de veiligheid 
van anderen dan wel de algemene veiligheid dit vereist (recidivegevaar) en als de 
maatregel in het belang is van een zo gunstig mogelijke verdere ontwikkeling van de 
jeugdige veroordeelde. Twee gedragsdeskundigen moeten vaststellen dat al tijdens het 
begaan van het feit sprake was van een gebrekkige ontwikkeling of ziekelijke stoornis. 
De maximale duur van de PIJ-maatregel is zeven jaar, waarvan het laatste jaar voor-
waardelijk is. Voor niet in hun ontwikkeling gestoorde veroordeelde jongeren is de 
duur van de maatregel maximaal drie jaar, waarvan het laatste jaar voorwaardelijk. 
De gedragsbeïnvloedende maatregel is bedoeld voor jeugdigen voor wie een gedrags-
beïnvloedende aanpak in het kader van bijzondere voorwaarden bij een voorwaarde-
lijke sanctie te licht wordt bevonden en de PIJ-maatregel te zwaar. Als een jongere 
een gedragsbeïnvloedende maatregel opgelegd krijgt, geeft de rechter in zijn vonnis 
aan waar de maatregel uit bestaat. De maatregel kan inhouden dat een veroordeelde 
aan een programma deelneemt in een door de rechter aan te wijzen instelling, of dat 
een veroordeelde een ambulant programma volgt onder begeleiding van een door de 
rechter aan te wijzen organisatie. Een ambulant programma kan bijvoorbeeld een 
leertraject zijn in combinatie met individuele trajectbegeleiding. Het programma kan 
ook worden ingevuld met verplichte jeugdzorg wanneer de jongere daarvoor een 
indicatie heeft gekregen. Voor het opleggen van de maatregel is een advies van  
de Raad voor de Kinderbescherming (RvdK) vereist, dat wordt ondersteund door ten 
minste één gedragsdeskundige. De RvdK is belast met de voorbereiding en onder-
steuning van de maatregel; de jeugdreclassering (zie nader paragraaf 6) draagt zorg 
138
voor de tenuitvoerlegging. De gedragsmaatregel duurt minimaal zes maanden en 
maximaal één jaar en is eenmaal te verlengen met dezelfde termijn als waarvoor deze 
werd opgelegd. De rechter heeft de mogelijkheid alle straffen en maatregelen te 
combineren.  
In april 2012 zijn sanctiemaatregelen aan het Wetboek van Strafrecht toegevoegd 
waarbij de rechter de mogelijkheid wordt gegeven om bij een veroordeling voor een 
139
strafbaar feit een gebiedsverbod, contactverbod of meldingsplicht op te leggen. Dit 
is volgens de wetgever van belang bij veroordeling wegens strafbare feiten waarbij 
vrees bestaat dat de verdachte na veroordeling opnieuw een strafbaar feit zal plegen 
dat de leefomgeving van burgers aantast dan wel slachtoffers of getuigen zal benade- 
140
ren of lastigvallen. De rechter heeft de mogelijkheid om de maatregel terstond in te 
laten gaan. De maatregelen kunnen afzonderlijk of in combinatie met een geldboete, 
taakstraf, vrijheidsstraf of een andere maatregel worden opgelegd. 
 
 
137 
De wijziging is gebaseerd op de wet van 13 december 2010 tot wijziging van de Beginselenwet justitiële 
jeugdinrichtingen, het Wetboek van Strafrecht, het Wetboek van Strafvordering en enige andere wetten, in 
verband met de aanpassing van vrijheidsbenemende jeugdsancties (Stb. 2010, 818) die op 1 juli 2011 in 
werking is getreden. 
138 
Zie de Richtlijn en kader voor strafvordering jeugd en adolescenten, inclusief strafmaten halt (1-2-2021, 
OM 2021R001). 
139
 Wet van 17 november 2011 tot wijziging van het Wetboek van Strafrecht en het Wetboek van 
Strafvordering in verband met de invoering van een rechterlijke vrijheidsbeperkende maatregel (rechterlijk 
gebieds- of contactverbod), Stb. 2011, 546. 
140 
Zie Kamerstukken II 2010/11, 32 551, nr. 3, p. 1 (MvT). 
Wetenschappelijk Onderzoek- en Documentatiecentrum Cahier 2023-17  |
