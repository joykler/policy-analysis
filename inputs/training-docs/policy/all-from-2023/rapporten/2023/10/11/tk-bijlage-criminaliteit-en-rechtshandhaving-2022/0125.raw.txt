Op 1 januari 2018 is met de inwerkingtreding van de Wet langdurig toezicht, de 
gedragsbeïnvloedende en vrijheidsbeperkende maatregel aan het Wetboek van 
141
Strafrecht toegevoegd (art. 38z Sr). De maatregel kan door de rechter worden 
opgelegd aan personen aan wie hij de tbs oplegt en aan personen die hij veroordeelt 
tot een (deels) onvoorwaardelijke gevangenisstraf voor een zeden- of een zwaar 
geweldsdelict dat bedreigd wordt met vier jaar gevangenisstraf of meer. Het doel van 
deze maatregel is nieuwe strafbare feiten en slachtoffers te voorkomen of slachtoffers 
en voormalige getuigen te beschermen tegen ernstig belastend gedrag van de veroor-
deelde. Met de maatregel worden de mogelijkheden tot het houden van toezicht op 
veroordeelden wegens zeden- of zware geweldsdelicten en daarmee het terugdringen 
van recidivegevaar verruimd. De maatregel wordt door de rechter opgelegd in het 
veroordelend vonnis, maar zal niet eerder ten uitvoer kunnen worden gelegd dan 
nadat de tbs (zowel tbs met voorwaarden als tbs met dwangverpleging), gevangenis-
straf (geheel of gedeeltelijk onvoorwaardelijk) of voorwaardelijke invrijheidsstelling is 
geëindigd. Daartoe dient het OM vóór het einde van de tbs-maatregel of onvoorwaar-
delijke gevangenisstraf een vordering in bij rechter. De tenuitvoerlegging van de 
maatregel is aan criteria gebonden: er moet ernstig rekening mee worden gehouden 
dat de veroordeelde wederom een misdrijf zal begaan waarvoor de rechter de maat-
regel als bedoeld in artikel 38z Sr kan opleggen óf de tenuitvoerlegging is noodzakelijk 
ter voorkoming van ernstig belastend gedrag jegens slachtoffers of getuigen. 
5 Tenuitvoerlegging 
Een vonnis/arrest wordt ten uitvoer gelegd nadat het onherroepelijk, ofwel definitief, is 
geworden. Een uitspraak wordt meenstal onherroepelijk doordat de termijn beroep kan 
worden ingesteld is verlopen. Voor een verdachte staat dan geen gewoon rechtsmiddel 
142 143
meer open. Alleen revisie (herziening) of gratie kan daarin in sommige gevallen 
nog verandering brengen. De verantwoordelijkheid voor de tenuitvoerlegging van het 
strafvonnis lag tot 1 januari 2020 bij het OM. Met de inwerkingtreding van de Wet 
herziening tenuitvoerlegging strafrechtelijke beslissingen, is deze verantwoordelijkheid 
overgegaan naar de Minister van Justitie en Veiligheid (Boek 6 Wetboek van 
144
Strafvordering: ‘Tenuitvoerlegging’). De feitelijke tenuitvoerlegging van sancties 
wordt opgedragen aan verschillende justitiële en particuliere instanties. Deze instanties 
onderscheiden zich van elkaar naar de aard van de te executeren sanctie en vaak ook 
naar de leeftijd van de veroordeelde (minder- of meerderjarig). De tenuitvoerlegging 
van vrijheidsbenemende straffen en maatregelen wordt steeds overgedragen aan het 
ministerie van Veiligheid en Justitie/Dienst Justitiële Inrichtingen (DJI). De 
tenuitvoerlegging van taakstraffen is voor meerderjarigen aan de Reclassering 
Nederland (RN) en voor minderjarigen aan de RvdK opgedragen. De tenuitvoerlegging 
 
141 
Wet van 25 november 2015, Stb. 2015, 460. 
142 
Herziening kan plaatsvinden bij tegenstrijdige rechterlijke uitspraken, bij nova (dat wil zeggen als nieuwe 
feiten bekend worden) en op grond van een uitspraak van het EHRM waarin is vastgesteld dat het EVRM is 
geschonden in een procedure die tot een veroordeling heeft geleid. Onder andere vanwege de Schiedamse 
parkmoord werd door leden van de Tweede Kamer aangedrongen op een hervorming van de herzienings-
regeling. Op 1 oktober 2012 is de Wet hervorming herziening ten voordele in werking getreden (Stb. 2012, 
275). Daarmee is de herzieningsgrond betreffende het novum bijgesteld om beter rekening te kunnen 
houden met nieuwe forensische expertise. De herzieningsprocedure is met deze wet aangepast om beter 
feitelijk onderzoek mogelijk te maken, waarbij ook de inbreng van deskundigen kan worden benut. Een jaar 
later trad de Wet herziening ten nadele in werking (Stb. 2013, 138). Deze wet maakt het mogelijk een 
eerder gegeven vrijspraak of ontslag van alle rechtsvervolging door bijvoorbeeld nieuw forensisch bewijs 
ten nadele van de gewezen verdachte te herzien. 
143
 Artikel 2 van de Gratiewet somt de gronden op waarvoor gratie kan worden verleend. De straffen en 
maatregelen waarvoor gratie kan worden verzocht, zijn opgenomen in artikel 558 Sv. De veroordeelde 
heeft overigens geen recht op gratie; gratie is een gunstbetoon, verleend bij Koninklijk Besluit (KB). 
144
 Wet van 22 februari 2017, Stb. 2017, 82. 
Wetenschappelijk Onderzoek- en Documentatiecentrum Cahier 2023-17  |  125
