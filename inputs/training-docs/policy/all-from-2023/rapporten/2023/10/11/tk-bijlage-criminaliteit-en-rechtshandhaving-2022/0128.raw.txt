kunnen ook slachtoffers van seksuele en andere geweldsmisdrijven kosteloos een 
149
beroep doen op een advocaat. 
6.4 Het Nederlands Forensisch Instituut en het Nederlands Instituut voor 
Forensische Psychiatrie en Psychologie 
Het Nederlands Forensisch Instituut (NFI) en het Nederlands Instituut voor Forensische 
Psychiatrie en Psychologie (NIFP) zijn twee, onder het ministerie van Justitie en Veilig-
heid vallende, instanties. Zij hebben deskundigheid ‘in huis’ die relevant is voor de 
beantwoording van de vragen die in een strafrechtelijk onderzoek centraal staan. Het 
150
NFI verleent diensten aan klanten binnen de strafrechtspleging, zoals het OM, de 
politie en de zittende magistratuur. Ook kan een advocaat in een strafzaak het NFI 
verzoeken een onderzoek te laten uitvoeren. Daarnaast levert het NFI diensten aan 
andere personen of instanties (buiten de Nederlandse strafrechtspleging), zoals de 
Immigratie- en Naturalisatiedienst, buitenlandse politie of justitie of aan bijzondere 
opsporingsdiensten.  
Het NIFP adviseert de rechterlijke macht in strafzaken over de noodzaak van onder-
zoek naar de persoon van de verdachte in relatie tot toerekeningsvatbaarheid, de kans 
op recidive, de te volgen behandeling en beveiliging (klinisch en ambulant) en de ont-
wikkelingsmogelijkheden van jongeren. Het NIFP is ontstaan door een samenvoeging 
van het Pieter Baan Centrum en de Forensisch Psychiatrische Dienst. De belangrijkste 
werkzaamheden van het NIFP liggen op het gebied van advisering, contra-expertise, 
bemiddeling, toetsing, observatie en opleiding. 
6.5 Slachtofferhulp Nederland 
Sinds 1984 kent Nederland professioneel georganiseerde slachtofferhulp. Slachtoffer-
hulp Nederland (SHN) is een landelijke organisatie waar vrijwilligers slachtofferhulp 
verlenen. De ondersteuning is vooral praktisch van aard en bestaat uit het invullen van 
(verzekerings)papieren, doorverwijzing naar de juiste instanties maar ook het onder-
steunen van slachtoffers bij het uitoefenen van het spreekrecht en het bieden van hulp 
bij het eisen van een schadevergoeding. Daarnaast spant SHN zich in voor de verbete-
ring van de positie en rechten van slachtoffers in het algemeen. De landelijke organi-
satie wordt gefinancierd door het ministerie van Justitie en Veiligheid, gemeenten, het 
Fonds Slachtofferhulp en uit overige subsidies. 
6.6 Het Schadefonds Geweldsmisdrijven en het Waarborgfonds Motorverkeer 
Onder bepaalde voorwaarden kunnen slachtoffers van ernstige geweldsmisdrijven  
(of hun nabestaanden) en nabestaanden van slachtoffers van ernstige verkeers-
overtredingen in aanmerking komen voor een financiële tegemoetkoming uit het 
Schadefonds Geweldsmisdrijven. Een uitkering uit dit fonds is altijd een tegemoet-
koming in de kosten als gevolg van letsel dat bij een ernstig geweldsmisdrijf is toe-
gebracht (zoals mishandeling, diefstal met geweld, verkrachting en bedreiging met  
een wapen), en niet een schadeloosstelling. Het Schadefonds Geweldsmisdrijven  
(een fonds van het ministerie van Justitie en Veiligheid dat wordt beheerd door een 
onafhankelijke commissie) is in 1976 opgericht om slachtoffers van ernstige gewelds-
delicten die hun schade niet op een andere manier vergoed kunnen krijgen enigszins 
tegemoet te komen. Een groot deel van de aanvragen komt binnen via SHN, waarnaar 
de politie meestal doorverwijst bij aangifte van een geweldsmisdrijf. Een aanvraag kan 
 
149
 Artikel 44 lid 4 WRB. 
150
 Het NFI kent geen wettelijke taken of bevoegdheden. 
Wetenschappelijk Onderzoek- en Documentatiecentrum Cahier 2023-17  |  128
