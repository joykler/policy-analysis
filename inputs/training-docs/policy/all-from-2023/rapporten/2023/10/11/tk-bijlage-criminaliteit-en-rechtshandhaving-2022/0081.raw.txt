geregistreerd in GPS. COMPAS wordt op dit moment voornamelijk alleen nog gebruikt 
om oudere zaken af te ronden. 
 
RAC-min bevat een deelverzameling van de gegevens in Phoenix; het bevat minder 
informatiegebieden dan Phoenix. Het doel van RAC-min is te voorzien in de landelijke 
informatiebehoefte en te voldoen aan de gegevensvraag vanuit het wetenschappelijk 
onderzoek op het gebied van vervolging en berechting.  
 
Het WODC pleegt voortdurend onderhoud op het DWH en voert indien nodig kleine en 
grotere verbeteringen door. Zo kunnen binnen de delictindeling op sommige plekken 
kleine verschuivingen optreden, omdat door het WODC actief onderhoud wordt 
gepleegd op de indeling van zaken op basis van geregistreerde wetsartikelen, ook met 
terugwerkende kracht voor zaken uit eerdere jaren. 
Informatiegebied  
RAC-min biedt informatie over de instroom van zaken bij het OM en over de afhan-
deling van die zaken door het OM en door de rechter in eerste aanleg. Per zaak is 
uitgebreide informatie beschikbaar over de aard van de gepleegde feiten, de ver-
schillende handelingen en beslissingen in de zaak door het OM en de rechter, en de 
opgelegde straffen en maatregelen. 
Periodiciteit van de dataverzameling 
De voorloper van Phoenix, Rapsody, is in de loop van 1993 ingevoerd, waarbij alle op 
dat moment nog lopende zaken zijn opgenomen. RAC-min geeft daarmee een volledig 
beeld van alle afdoeningen sinds 1994. Doordat het onderliggende systeem Rapsody in 
de loop van de jaren steeds verder is ontwikkeld, is de informatie in RAC-min over 
recente zaken gedetailleerder dan die over de zaken die in de eerste jaren zijn 
geregistreerd. 
 
RAC-min wordt viermaal per jaar door de dienstverleningsorganisatie van het OM 
(DVOM) beschikbaar gesteld aan het WODC. De leveringen vinden in de regel plaats in 
januari, april, juli en oktober. Bij iedere datalevering worden de eerdere data als ook 
de bijbehorende afleidingen in het DWH in zijn geheel ververst. Deze keuze is gemaakt 
omdat GPS en COMPAS levende registratiesystemen zijn. Dit betekent dat bepaalde 
velden worden overschreven omdat er nieuwe beslissingen zijn genomen in een zaak 
of doordat de eerdere invoer niet correct was. Eerdere beslissingen in een zaak worden 
daarbij niet bewaard en situaties uit oudere jaren worden niet bevroren. De gepubli-
ceerde gegevens in deze uitgave zijn hiermee dus een weergave van de stand van 
zaken op het moment van levering door DVOM. Voor deze publicatie is dat april 2023. 
 
In het verlengde hiervan zijn alle reeksen in hoofdstuk 4 en 5 compleet voor alle jaren 
ververst. Er kunnen daardoor kleine verschuivingen optreden ten opzichte van de 
reeksen in C&R 2021, onder andere doordat in de primaire bronsystemen beslissingen 
in een eerder jaar zijn overschreven door een recentere beslissing. Deze beslissingen 
worden daardoor geteld in een ander (later) jaar. 
Wijze van tellen 
Voor de misdrijfzaken (hoofdstukken 4 en 5) geldt dat alleen zaken uit het DWH van 
het WODC worden geselecteerd die als rechtbankzaak zijn geregistreerd. Deze zaken 
hebben de indicatie R voor rechtbank (is ten minste één feit een Rechtbankfeit dan is 
de indicator R; gaat het alleen om Kantonfeiten dan is de indicator K). De teleenheid is 
over het algemeen zaak, maar in bepaalde gevallen beslissing of sanctie. Voor over-
Wetenschappelijk Onderzoek- en Documentatiecentrum Cahier 2023-17  |  81
