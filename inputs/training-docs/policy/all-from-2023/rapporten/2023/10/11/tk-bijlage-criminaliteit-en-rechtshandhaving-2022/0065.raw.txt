Bijlage 3 Bronnen en methoden 
In deze bijlage wordt een overzicht gegeven van de informatiebronnen die voor deze 
publicatie zijn gebruikt. Hierbij komen kenmerken en beperkingen, het informatie-
gebied, de periodiciteit en het eigendom en beheer van de informatiebronnen aan  
bod. Daarnaast wordt een nadere toelichting gegeven op de wijze van tellen en 
gehanteerde berekeningswijzen. 
De gebruikte informatiebronnen betreffen steeds een gedeelte van de strafrechts-
keten: slachtofferenquêtes onder de bevolking, de CBS Politiestatistiek (geregistreerde 
misdrijven en verdachten en opgehelderde misdrijven), de vervolging- en berechtings-
gegevens vanuit de systemen van het OM (de zaken die uiteindelijk naar het OM gaan 
en daar ingeschreven worden), en de systemen die de tenuitvoerlegging van straffen 
en maatregelen registreren. Deze informatiebronnen kunnen niet zonder meer met 
elkaar worden vergeleken. Bij het bekijken van de samenhang tussen de verschillende 
onderdelen van de strafrechtsketen dient rekening te worden gehouden met de 
hieronder beschreven vertekeningen en beperkingen. 
De gehanteerde definities en de eenheden waarin de aantallen zijn uitgedrukt, kunnen 
verschillen. Zo komen de definities van misdrijftypen die in de Politiestatistiek en in de 
slachtofferenquêtes gebruikt worden, niet geheel overeen.  
Verder registreert de politie misdrijven (processen­verbaal van aangifte), terwijl de 
rechtbankstatistieken uitgaan van zaken. Een misdrijf kan door meer dan één persoon 
zijn gepleegd, terwijl een zaak één persoon betreft, maar daarentegen verschillende 
misdrijven kan omvatten. Bij de verdere afhandeling kunnen verschillende zaken via 
15
zogenoemde ‘voegingen’ in elkaar worden geschoven. In tabel 6.5 is te zien dat het 
aantal door de rechter opgelegde onvoorwaardelijke sancties groter is dan het aantal 
door de rechter afgedane zaken. Dit is het logische gevolg van het feit dat meerdere 
sancties per zaak kunnen worden opgelegd. 
De criteria voor het indelen naar delicttype kunnen verschillen. Een slachtoffer kan een 
delict anders rubriceren dan de politie, en de politie anders dan het OM. Zo kan de 
politie een tasjesroof als geweldsdelict bestempelen, terwijl het OM besluit het als 
00vermogensmisdrijf in te schrijven. Omdat een zaak verschillende misdrijven kan 
omvatten, waarbij het zwaarste misdrijf het indelingscriterium vormt, kunnen minder 
zware misdrijven in de rechtbankstatistiek buiten beeld raken. Zo zal een inbraak niet 
in de cijfers terug te vinden zijn wanneer deze gepaard gaat met moord. 
Er verstrijkt tijd tussen de behandeling van een misdrijf of zaak in de verschillende 
onderdelen van de keten. Dit betekent bijvoorbeeld dat een in 2009 aangegeven en 
geregistreerd misdrijf mogelijk pas in 2010 bij het OM wordt ingeschreven en in 2011 
wordt afgehandeld. Dit ‘over de jaargrens heen vallen’ zal de verhouding tussen cijfers 
beïnvloeden, vooral daar waar sterke en abrupte stijgingen of dalingen optreden. 
Gebreken in registraties kunnen eveneens een rol spelen. Zo is onduidelijk in welke 
mate de vervanging van de oude bedrijfsprocessensystemen BPS en Xpol door de 
Basisvoorziening Handhaving (BVH) bij de politie de registratie van misdrijven heeft 
16
beïnvloed. Veranderingen in beleid (bijvoorbeeld het feit dat de politie de lichtere 
artikel 8 WVW-zaken sinds een aantal jaren naar het CJIB brengt in plaats van naar de 
OM-parketten) kunnen eveneens hun invloed hebben op de statistische informatie. De 
kwaliteit van de statistieken en de onderlinge consistentie is lang niet altijd optimaal. 
 
15
 Zie voor de tabellen de website van het WODC. 
16
 De Algemene Rekenkamer schrijft hierover dat er aanwijzingen zijn dat agenten BVH mijden of incidenten 
‘lichter’ classificeren, zodat ze met een boete afgedaan kunnen worden en op die manier niet geregistreerd 
hoeven te worden (zie Algemene Rekenkamer, 2011, p. 16). 
Wetenschappelijk Onderzoek- en Documentatiecentrum Cahier 2023-17  |
