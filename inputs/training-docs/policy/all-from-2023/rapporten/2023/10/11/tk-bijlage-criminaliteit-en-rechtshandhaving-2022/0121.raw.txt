127
daders. Op 1 januari 2018 is daaraan toegevoegd de gedragsbeïnvloedende en 
128
vrijheidsbeperkende maatregel. 
De rechter kan bepalen dat een straf geheel of gedeeltelijk niet ten uitvoer wordt 
gelegd. Daarbij stelt de rechter een proeftijd vast en geldt de algemene voorwaarde 
dat de veroordeelde zich gedurende zijn proeftijd niet schuldig maakt aan een 
strafbaar feit. Maar ook andere voorwaarden zoals een schadevergoeding of een 
contactverbod kunnen worden opgelegd (zie art. 14c Sr). Voorwaarden kunnen door 
de rechter onder bepaalde omstandigheden direct uitvoerbaar worden verklaard  
(art. 14e Sr). Dat betekent bijvoorbeeld dat een reclasseringstoezicht of ambulante 
behandeling meteen na de uitspraak kan starten ook al is het vonnis nog vatbaar voor 
hoger beroep. 
Sinds 1 juli 2021 is het stelsel van voorwaardelijke invrijheidstelling (v.i.) gewijzigd. 
De belangrijkste wijzigingen zijn dat veroordeelden niet meer van rechtswege in 
aanmerking komen om voorwaardelijk in vrijheid te worden gesteld en dat de periode 
van de v.i. weliswaar wordt gehandhaafd op maximaal een derde van de opgelegde 
staf maar tot een maximum van twee jaar. Artikel 15 e.v. Sr bepaalt dat de voorwaar-
delijke invrijheidstelling van toepassing is op vrijheidsstraffen met een duur van meer 
dan één jaar, maar niet wanneer de rechter een deels voorwaardelijke vrijheidsstraf 
heeft opgelegd.  
De v.i. kan bij straffen van meer dan twee jaar plaatsvinden wanneer twee derde van 
de door de rechter opgelegde vrijheidsstraf is ondergaan. Voor straffen met een duur 
van tussen de één en twee jaar kan voorwaardelijke invrijheidstelling plaatsvinden 
wanneer de vrijheidsbeneming ten minste één jaar heeft geduurd en van het daarna 
nog ten uitvoer te leggen gedeelte van de straf een derde is ondergaan.  
De v.i. geschiedt onder de algemene voorwaarde dat de veroordeelde zich tijdens de 
proeftijd niet schuldig maakt aan een strafbaar feit. Aan de v.i. worden door het OM 
vaak ook nog andere voorwaarden gesteld. Deze zijn vergelijkbaar met de voor-
waarden die de rechter aan een voorwaardelijke straf kan verbinden. Indien de 
omstandigheden daartoe aanleiding geven of de voorwaarden niet worden nageleefd, 
kan de OvJ aan de rechter uitstel, afstel of herroeping van de v.i. vorderen. Wijst de 
rechter die vordering geheel of gedeeltelijk toe, dan wordt de veroordeelde opnieuw 
129
gedetineerd voor maximaal de duur van het strafrestant. 
 
De vrijheidsstraf 
De gevangenisstraf is de zwaarst mogelijke straf in het Nederlandse sanctiebestel. 
Deze straf wordt alleen voor misdrijven (art. 92-421 Sr) opgelegd. De duur van de 
gevangenisstraf kan levenslang of tijdelijk zijn. Alléén door middel van gratie kan de 
levenslange straf worden omgezet in een tijdelijke gevangenisstraf. De tijdelijke 
gevangenisstraf varieert van één dag tot dertig jaar (art. 10 lid 2 en 3 Sr). Voor moord 
kan een levenslange gevangenisstraf worden opgelegd of een tijdelijke gevangenisstraf 
van ten hoogste dertig jaar (art. 289 Sr). De maximale gevangenisstraf voor doodslag 
130
wordt verhoogd van vijftien naar vijfentwintig jaar. 
 
127
 Voor jeugdige daders gelden deels andere straffen en maatregelen, zoals jeugddetentie, de plaatsing in een 
inrichting voor jeugdigen (PIJ) en een gedragsbeïnvloedende maatregel (GBM). Zie ook artikel 77h Sr. 
128 
Wet van 25 november 2015, Stb. 2015, 460. Deze zelfstandige toezichtmaatregel geldt voor tbs-gestelden 
en zeden- en zware geweldsdelinquenten. Als blijkt dat het recidiverisico na de gevangenisstraf niet vol-
doende is verminderd of als bescherming noodzakelijk is voor slachtoffers of getuigen, kan een vordering 
tot tenuitvoerlegging van de maatregel, worden ingediend. Zie ook: Nagtegaal (2021). 
129 
De Wet straffen en beschermen regelt o.a. de gewijzigde v.i. en trad op 1 juli 2021 in werking (Stb. 2021, 
252).  
130
 Op 21 februari 2023 stemde de Eerste Kamer met het voorstel tot deze verhoging in Kamerstukken I,  
35 871.  
Wetenschappelijk Onderzoek- en Documentatiecentrum Cahier 2023-17  |
