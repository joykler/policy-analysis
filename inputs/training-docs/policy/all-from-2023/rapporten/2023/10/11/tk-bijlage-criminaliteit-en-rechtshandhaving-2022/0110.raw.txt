Een opsporingsambtenaar kan een zaak ook afdoen met een politiestrafbeschikking 
door de betaling van een geldsom (art. 257b lid 1 Sv). De strafbeschikking kan worden 
aangeboden bij overtredingen en sommige misdrijven (zie ook bijlage 4, hoofdstuk 4, 
hoofdstuk 6 en hoofdstuk 7). De politie kan een jeugdige dader ter afhandeling 
verwijzen naar een Halt-bureau. Bij deze wijze van afdoening, via Halt, is in feite ook 
sprake van een voorwaardelijk sepot, toegepast door de politie onder de 
verantwoordelijkheid van het OM. De algemene voorwaarden voor een verwijzing naar 
86
een Halt-bureau zijn dat het moet gaan om een bekennende verdachte en een 
zogeheten ‘first offender’ (wel mag de verdachte eenmaal eerder bij Halt zijn 
87
geweest), die instemt met de verwijzing. De strafbare feiten die voor een Halt-
project in aanmerking komen, zijn vastgelegd in een algemene maatregel van 
88
bestuur. Het gaat hierbij vooral om minder zware vergrijpen, zoals vernieling, 
winkeldiefstal met geringe buit, vuurwerkdelicten of zwartrijden in het openbaar 
vervoer. Deelname aan een Halt-project kan aan een bekennende jeugdige verdachte 
worden voorgesteld door een door de OvJ aangewezen opsporingsambtenaar. Het 
uitgangspunt bij de afdoening via Halt is dat de jeugdige dader de schade die hij heeft 
aangericht moet herstellen of betalen. Een Halt-straf wordt niet voorafgegaan door een 
uitspraak van de (kinder)rechter of een strafbeschikking en is juridisch gezien géén 
89
sanctie. 
Een Halt-straf is geslaagd wanneer de jongere de afspraken die zijn gemaakt met het 
Halt-bureau nakomt. Dit wordt doorgegeven aan de politie en de zaak wordt gesepo-
neerd. Wanneer de jongere zich niet aan de afspraken houdt, stuurt de politie het 
proces-verbaal echter naar de OvJ. Deze beslist over de verdere afhandeling van de 
90
zaak. 
In algemene termen zijn de jongeren bij wie sprake is van zeer ernstige achterlig-
gende problematiek en jongeren die recidiveren binnen een jaar na de eerste Halt-
straf, uitgesloten van deelname aan een Halt-project. Dit geldt óók voor kinderen 
onder de 12 jaar. Op hen is het strafrecht namelijk niet van toepassing. Zij kunnen 
niet worden vervolgd en gestraft, maar worden in alle gevallen doorverwezen naar 
BJZ. In het geval van een overtreding wordt alleen doorverwezen als er sprake is van 
zogenoemde aanvullende zorgsignalen, anders blijft het bij een reprimande. Ouders 
kunnen zo mogelijk gedwongen worden om zorg en opvoedingsondersteuning te 
91
accepteren. 
 
86
 Als voorwaarde wordt gesteld dat de verdachte moet hebben bekend. Uit onderzoek van Verhoeven en 
Stevens komt naar voren dat advocaten soms geneigd zijn verdachten te adviseren om gebruik te maken 
van het zwijgrecht in het geval dat weinig over de zaak bekend is. Ook is geconstateerd dat sommige 
advocaten jeugdige verdachten als een nieuwe groep cliënten beschouwen. De combinatie van een gebrek 
aan ervaring met het jeugdstrafrecht en de geneigdheid een zwijgadvies te geven kan als resultaat hebben 
dat minder jeugdige verdachten een Halt-traject ingaan. Zie Verhoeven en Stevens (2013). 
87 
Overige misdrijven worden voorgelegd via ZSM aan de OvJ voor toestemming voor verwijzing naar Halt.  
Zie Richtlijn en kader voor strafvordering jeugd en adolescenten, inclusief strafmaten halt (Stcrt. 2018, 
nr. 29497).  
88 
Zie Besluit aanwijzing Halt-feiten(Stb. 2010, 680).  
89
 Indien sprake is van verdenking van een ernstig delict waarvoor voorlopige hechtenis kan worden 
toegepast, is er voor minderjarigen de wettelijke mogelijkheid tot nachtdetentie, waarbij de jongere 
overdag naar school gaat of werkt en ’s avonds en in het weekend in een justitiële jeugdinrichting zit  
(art. 493 lid 3 Sv). 
90 
In dit verband kan gewezen worden op het Justitieel Casusoverleg-jeugd (JCO-jeugd) waarin individuele 
zaken van jongeren tussen de 12 en 18 jaar die met de politie in aanraking zijn gekomen worden 
besproken. Doorgaans komen hier alleen de zaken aan de orde die door de OvJ worden afgedaan, met 
andere woorden: geen Halt-zaken en zaken die voor de rechter worden gebracht. In het JCO-jeugd zijn in 
ieder geval vertegenwoordigd het OM, de politie en de Raad voor de Kinderbescherming. Overigens is het 
zo dat het jeugdstrafprocesrecht (zie art. 488 t/m 505 Sv) van toepassing is op personen die ten tijde van 
het (vermeende) begaan van het feit nog geen 18 jaar oud zijn. Op 16- en 17-jarigen kan echter het 
volwassenenstrafrecht worden toegepast (art. 77b Sr) en omgekeerd kan op 18- tot 23-jarigen onder 
omstandigheden het jeugdstrafrecht worden toegepast (art. 77c Sr). 
91
 Deze aanpak is neergelegd in werkafspraken tussen de ministeries van Justitie en Veiligheid, Binnenlandse 
Zaken en Koninkrijksrelaties, de politie, BJZ en de Raad voor de Kinderbescherming. 
Wetenschappelijk Onderzoek- en Documentatiecentrum Cahier 2023-17  |  110
