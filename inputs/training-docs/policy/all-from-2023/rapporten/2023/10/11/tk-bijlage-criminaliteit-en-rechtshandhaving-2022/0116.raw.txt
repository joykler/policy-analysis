moment het recht op een uitspraak van een rechter. De zittingsrechter leidt het 
onderzoek ter terechtzitting. Hij kan op verzoek van het OM, van de verdediging of  
zelf onderzoek verrichten om te achterhalen of de verdachte schuldig is aan het ten 
laste gelegde feit. De zittingsrechter rondt het onderzoek af met een oordeel.  
De rechtspraak bestaat uit verschillende instanties (eerste en tweede aanleg en 
cassatieberoep). Vrijwel alle zaken beginnen in eerste instantie (‘in eerste aanleg’)  
bij een rechtbank. 
 
Hoofdstuk 5 (Berechting van misdrijven) beschrijft de wijze van afdoening door de 
rechter in eerste aanleg, en de daarbij opgelegde straffen en maatregelen, voor zowel 
alle, naar groepen onderscheiden misdrijfzaken, als specifiek de zaken met 
minderjarige verdachten. 
4.1 Organisatie en bevoegdheden 
De Raad voor de rechtspraak (Rvdr) vormt het overkoepelende bestuur van de 
gerechten. De Hoge Raad der Nederlanden is daarvan uitgezonderd. De Rvdr heeft vier 
specifieke taken: ten eerste de opstelling van de begroting voor de rechtspraak en de 
toekenning van de budgetten aan de gerechten, ten tweede de ondersteuning van de 
bedrijfsvoering van de gerechten, inclusief de zorg voor landelijke voorzieningen, ten 
derde de bevordering van de kwaliteit van de rechtspraak en ten vierde de advisering 
aan regering en parlement over wetgeving en beleid dat gevolgen heeft voor de 
rechtspraak. 
111
Sinds 2013 zijn er elf rechtbanken en vier gerechtshoven. Het rechtsgebied van een 
rechtbank heet arrondissement. Binnen de rechtbank worden strafzaken door verschil-
lende soorten rechters behandeld. 
De kantonrechter behandelt alleen overtredingen (met uitzondering van economische 
overtredingen) en het misdrijf stroperij. Meestal gaat het om zaken waarin een ver-
dachte het schikkingsvoorstel van de politie of de OvJ niet wil betalen, of in verzet  
is gegaan tegen een strafbeschikking van het OM. De kantonrechter is een alleen-
sprekende rechter. Ook behandelt de kantonrechter beroepen tegen WAHV-beschik-
kingen (zie hoofdstuk 6). 
De strafsector van de rechtbank behandelt in de regel alle misdrijven en ook de 
economische overtredingen. Zaken die eenvoudig zijn, worden in behandeling 
112
genomen door een rechter die alléén rechtspreekt: de enkelvoudige kamer. 
Ingewikkelde en ernstige zaken worden afgewikkeld door drie rechters: de meer-
voudige kamer. De OvJ bepaalt of hij een zaak aanbrengt bij een enkelvoudige of 
113
meervoudige kamer. Als de alleensprekende rechter daartoe aanleiding ziet, kan hij 
een zaak verwijzen naar een meervoudige kamer. Het omgekeerde is ook mogelijk. 
Een uitspraak van de rechtbank wordt een vonnis genoemd. 
Het rechtsgebied van een gerechtshof heet ressort. De gerechtshoven behandelen 
rechtbankzaken in hoger beroep. Uitspraken van een gerechtshof worden arresten 
 
111
 Zie de Wet Herziening gerechtelijke kaart (Wet HGK), van 12 juli 2012, Stb. 2012, 313 en de Wet van 
20 december tot in verband met de vorming van de arrondissementen Gelderland en Overijssel, Stb. 2012, 
666. 
112
 Op basis van de artikelen 51 en 52 Wet op de rechterlijke organisatie (RO) bestaan er bij rechtbanken 
enkelvoudige kamers. De rechter die zitting heeft in een dergelijke enkelvoudige kamer wordt 
(economische) politierechter genoemd (art. 51 lid 2 RO). Strafzaken die worden aangebracht bij de 
politierechter zijn eenvoudig van aard, met name ten aanzien van het te leveren bewijs (art. 368 Sv). Een 
andere alleensprekende rechter is de kinderrechter. Deze laatste is belast met de berechting van verdach-
ten die ten tijde van het begaan van het feit nog geen 18 jaar oud waren (zie onder andere art. 495 Sv en 
53 RO). 
113 
Het rechtsgeding wordt voor de politierechter vervolgd indien naar het aanvankelijke oordeel van het OM de 
zaak van eenvoudige aard is (in het bijzonder ten aanzien van het bewijs en de toepassing van de wet), 
terwijl de te rekwireren gevangenisstraf niet meer dan één jaar mag bedragen (art. 368 Sv). 
Wetenschappelijk Onderzoek- en Documentatiecentrum Cahier 2023-17  |  116
