(zie ook bijlage 3). Daarnaast ontstaan steeds weer nieuwe vormen van criminaliteit, 
zoals cybercriminaliteit. De slachtofferenquêtes rapporteren pas sinds enkele jaren in 
enige mate over slachtoffers van cybercrime (zie hoofdstuk 3). Door de digitale 
ontwikkelingen is het vraagstuk van het ‘dark number’ en van het vaststellen van de 
9,10
omvang van de criminaliteit in Nederland complexer geworden. 
1.3 C&R 2022 
e
C&R 2022 betreft de 21 editie in de reeks. De inhoud van C&R 2022 is grotendeels 
vergelijkbaar met de voorgaande uitgave. Maar de hoofdstukken zijn ingekort en 
bestaan uit kernteksten, kerncijfers en enkele figuren. De publicatie richt zich op de 
11
ontwikkelingen op hoofdlijnen en betreft de periode 2012 tot en met 2022. Op de 
website van het WODC zijn de volledige onderliggende gegevens in Excel-formaat en 
in pdf-formaat vanaf 1995, of zoveel eerder of later, beschikbaar. In deze 
bestandenzijn tevens tabellen met gerelateerde onderwerpen, en meer uitsplitsingen 
en meer eenheden opgenomen dan in de hoofdstukken zijn beschreven. De cijfers in 
deze tabellen zijn afgerond op duizendtallen, honderdtallen of tientallen afhankelijk 
van de grootte van het getal. De gegevens zijn ook beschikbaar op het online 
dashboard Criminaliteit en Recht. Bijlage 3 (Bronnen en methoden) en bijlage 6 
(Begrippen) geven respectievelijk toelichtingen bij de gehanteerde methoden en 
gebruikte bronnen, en een toelichting bij de gehanteerde begrippen. In bijlage 4 wordt 
het Nederlandse strafrechtsysteem beschreven. Voor deze editie heeft het WODC de 
cijfers over vervolging en berechting in de hoofdstukken 4 (Vervolging) en 5 
(Berechting) verzorgd. Dit was ook in de vorige vier edities (vanaf C&R 2017) het 
geval. De reeksen zijn via dezelfde werkwijze tot stand gekomen en wijken dan ook 
niet af van die in de voorgaande editie. Daarvóór (C&R 2016 en eerder) verzorgde het 
CBS deze cijfers. Doordat het WODC een andere werkwijze hanteert bij het afleiden 
van de cijfers en op onderdelen ook andere definities en keuzes maakt dan het CBS 
deed, wijken de cijferreeksen op enkele onderdelen af van de reeksen in C&R 2016 en 
12
eerder (zie bijlage 3 voor meer achtergrondinformatie). 
1.4 Opbouw van deze publicatie 
Het vervolg van deze publicatie is als volgt opgebouwd. 
Hoofdstuk 2 (Criminaliteit en slachtofferschap) laat zien hoe vaak burgers slachtoffer 
worden van verschillende soorten criminaliteit. Verder besteedt dit hoofdstuk aandacht 
aan kenmerken van deze slachtoffers, aan de aangiftebereidheid en aan maatregelen 
tegen criminaliteit en onveiligheidsgevoelens van burgers. De bron voor dit hoofdstuk 
is de Veiligheidsmonitor, een tweejaarlijks (in oneven jaren) terugkerend bevolkings-
onderzoek. Daarom zijn de gegevens in dit hoofdstuk dit jaar niet geactualiseerd. 
 
9 
 Zo is lokalisatie van digitale criminaliteit bijvoorbeeld een probleem. Cyberaanvallen kunnen hier plaats-
vinden, maar de daders kunnen zich elders in de wereld bevinden. 
10 
 Het WODC heeft in 2018 een eerste verkennende studie uitgevoerd naar methoden die kunnen helpen om 
de omvang van verborgen criminaliteit te schatten (Smit et al., 2018). 
11 
 In enkele gevallen worden ontwikkelingen vanaf een later of eerder jaar beschreven, afhankelijk van de 
beschikbaarheid van cijfers, of om zo een beter beeld van de ontwikkeling te kunnen geven. In sommige 
gevallen is ervoor gekozen om ontwikkelingen in indexcijfers vanaf 2005 te presenteren, met name om de 
aansluiting met gerelateerde publicaties op dit gebied eenduidig te houden. Dit geldt bijvoorbeeld voor 
hoofdstuk 3, waarin gegevens worden gebruikt uit de Veiligheidsmonitor. 
12
 Het CBS rapporteert nog wel in beperkte mate over vervolging en berechting op Statline. Het CBS relateert 
deze informatie aan achtergrondkenmerken van de betrokken verdachten. Ook deze cijfers wijken op de 
genoemde punten af van de hier gepubliceerde reeksen. 
Wetenschappelijk Onderzoek- en Documentatiecentrum Cahier 2023-17  |
