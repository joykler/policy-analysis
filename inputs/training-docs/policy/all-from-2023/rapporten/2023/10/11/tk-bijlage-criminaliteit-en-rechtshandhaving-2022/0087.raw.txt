30
akkoord). Transacties tellen het WODC en PaG op de datum afgehandeld. Het CBS 
telt voor GPS ook afgehandelde transacties, maar voor COMPAS opgelegde transacties 
op de datum beslissing genomen. 
Ook op een aantal andere punten worden er door de organisaties verschillende keuzes 
gemaakt. Zo tellen het WODC en het PaG bij de instroom OM overdrachten (in 
COMPAS naar een ander parket) en overhevelingen (vanuit GPS naar COMPAS) niet 
mee. Het CBS telt beide zaken mee in de instroomcijfers en neemt ze daarom ook mee 
bij de beslissingen OM. Het WODC telt overdrachten en overhevelingen niet als 
beslissingen OM. 
 
Bij het tellen van sancties zijn er ook een aantal verschillen aan te wijzen. Bij de 
indeling van schuldigverklaringen in hoofdstraffen worden door het CBS combinaties 
van maximaal twee straffen geteld. Als er in een zaak drie straffen worden opgelegd 
(zowel een gevangenisstraf, taakstraf als geldboete) wordt deze zaak door het CBS bij 
de categorie geldboete plus taakstraf geteld. Het WODC heeft een aparte categorie 
opgenomen voor de combinatie van deze drie hoofdstraffen (zie tabel 6.5 en 6.16).  
Bij de indeling naar sancties telt het CBS in een zaak waarin zowel een werkstraf als 
een leerstraf is opgelegd, alleen de werkstraf. Het WODC telt beide straffen apart, dus 
zowel de werkstraf als de leerstraf. 
 
Ook het bepalen van de delictindeling gebeurt door het CBS en het WODC op een  
net wat andere manier. Dit komt doordat een deel van de gegevens (die betrekking 
hebben op het bepalen van de strafmaat en het toewijzen van delictgroepen aan 
wetsartikelen) handmatig moet worden bijgehouden. Verschillende keuzes hierin 
hebben invloed op de uiteindelijke delictindeling per zaak. Het CBS en het WODC 
hanteren niet altijd dezelfde toewijzing van delictgroepen aan wetsartikelen. Bijvoor-
beeld: het WODC rekent SR 138b tot Overige misdrijven tegen de openbare orde en 
31
niet tot computervredebreuk. Ook bij het bepalen van de strafmaat kunnen verschil-
lende keuzes gemaakt worden, bijvoorbeeld als in de wet meerdere strafbepalingen 
per artikel gelden. Zo staat op het telen van softdrugs (artikel 3 Opiumwet (OW)) 
standaard een maand hechtenis (OW 11/1), maar wordt het een misdrijf met een 
gevangenisstraf van ten hoogste twee jaar (OW 11/2) als dit opzettelijk gebeurt. 
WODC kiest als de registratie geen uitsluitsel biedt over de opzet de laagste strafmaat. 
Als er binnen een zaak meerdere artikelen voorkomen met dezelfde (hoogste) straf-
maat, dan moet er een keuze worden gemaakt. In dit geval kijkt het WODC eerst naar 
de volgorde van de hoofddelictgroep (Misdrijven Wetboek van Strafrecht boven Ver-
keersmisdrijven boven Drugsmisdrijven, enz.) en daarna naar de registratievolgorde 
binnen de zaak. 
 
Wat betreft de beslissingen OM en afdoeningen rechter, telt het WODC alleen de laatst 
genomen beslissing in een zaak (met uitzondering van de strafbeschikkingen; zie 
hierboven). Iedere zaak wordt altijd (ook over de jaren heen) maar één keer geteld. 
Bijvoorbeeld: in een zaak wordt in 2013 besloten tot dagvaarden, in 2014 wordt deze 
beslissing ingetrokken en biedt het OM een transactie aan. Later in 2014 wordt de 
transactie omgezet in een voorwaardelijk sepot. Het WODC telt in dit voorbeeld alleen 
het voorwaardelijk sepot in 2014. Het CBS telt de laatst bekende beslissing in de zaak 
binnen ieder jaar. Hierdoor wordt binnen een jaar slechts één beslissing bij een zaak 
geteld, maar vervolgbeslissingen in nieuwe jaren worden ook geteld. In het hierboven 
gegeven voorbeeld wordt door het CBS het dagvaarden in 2013 geteld en het voor-
 
30
 Zie voor een overzicht van de telwijze van het CBS bijlage 3 in C&R 2016 (Kalidien, 2017). 
31
 Zie voor de delictindeling van het CBS bijlage 2 in C&R 2016 (Kalidien, 2017). 
Wetenschappelijk Onderzoek- en Documentatiecentrum Cahier 2023-17  |
