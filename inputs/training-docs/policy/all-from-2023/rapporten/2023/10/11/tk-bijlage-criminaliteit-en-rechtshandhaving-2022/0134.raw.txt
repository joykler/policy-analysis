B 
Beleidssepot – Beslissing van het Openbaar Ministerie (OM), waarbij het afziet van 
vervolging van een strafbaar feit op grond van het algemeen belang. Zie ook: 
sepot. 
Beslissing van het OM – Beslissing over een bij het parket ingeschreven zaak tegen 
één verdachte. Een beslissing OM kan inhouden een sepot, voegen ad 
informandum, voegen ter berechting, transactie, strafbeschikking, dagvaarden, 
oproepen ter terechtzitting naar aanleiding van verzet op een strafbeschikking, 
overhevelen naar COMPAS, overdracht aan een ander parket, overdracht naar het 
buitenland of administratief beëindigd. Zie bijlage 3 voor een nadere toelichting. 
Bestuurlijke strafbeschikking – Zie: strafbeschikking. 
Bruto Binnenlands Product – Het eindresultaat van de productieve activiteiten van de 
ingezeten productie-eenheden. Het is gelijk aan de toegevoegde waarde tegen 
basisprijzen van alle bedrijfsklassen samen, aangevuld met enkele transacties die 
niet naar bedrijfsklassen worden verdeeld. 
C 
Criminaliteit – Handelingen en gedragingen (zowel doen als nalaten) die de wetgever 
strafbaar heeft gesteld. 
D 
Dagvaarden – Beslissing van het OM om een zaak voor de rechter te brengen. Zie ook: 
beslissing van het OM. 
Dagvaarding – Officieel geschrift dat iemand oproept op een bepaalde tijd voor de 
rechter te verschijnen in verband met de vervolging van een strafbaar feit. 
Detentieduur – Het deel van een door de rechter opgelegde onvoorwaardelijke 
vrijheidsstraf dat daadwerkelijk moet worden uitgezeten. 
E 
Elektronisch toezicht – Controle met technische hulpmiddelen (zoals een enkelband) 
op de ongestoorde tenuitvoerlegging van vrijheidsbeperkende maatregelen. 
Elektronisch toezicht (ET) kan door de Minister van Veiligheid en Justitie als 
aanvullende maatregel bij een penitentiair programma in de laatste fase van een 
gevangenisstraf worden toegepast. In de regel houdt ET een locatiegebod in, dat 
wil zeggen huisarrest op de tijdstippen waarop geen inhoudelijke uitvoering wordt 
gegeven aan het penitentiair programma. 
F 
Fraude betalingsverkeer (hoofdstuk 2) – Het afschrijven van geld van een bank-
rekening via een creditcard- of bankoverschrijving zonder dat het slachtoffer of 
diens partner daar opdracht voor heeft gegeven. 
Wetenschappelijk Onderzoek- en Documentatiecentrum Cahier 2023-17  |
