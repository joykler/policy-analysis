4.4 Registratie tbs-gestelden 
MITS (Management Informatie TBS) dient om het primaire proces ’van alle tbs-
aanbieders de afdeling Plaatsing van DIZ te ondersteunen. MITS is een landelijke 
applicatie bestaande uit een centrale database en lokale databases, die middels 
datacommunicatie aan elkaar zijn gekoppeld. 
De landelijke applicatie wordt beheerd door de Justitiële ICT Organisatie (JIO) te 
Gouda. Via een dump worden dagelijks gegevens ingelezen in het EPD van DJI (de 
applicaties USER en MicroHIS). Eén keer per week worden gegevens ingelezen in de 
applicatie MIP TBS. 
Informatiegebied 
De gegevens hebben betrekking op tbs-gestelden en de tbs-aanbieders waar zij ver-
blijven. Het betreft onder andere het vonnis, de uitspraak, de insluitingstitel van de 
terbeschikkingstelling, het administratief verblijf en het fysieke verblijf. Kenmerken 
zijn onder andere: tbs-maatregel, geslacht, geboortedatum, vonnisgegevens zoals  
het parketnummer, datum uitspraak, het aantal verlengingsprocedures, opgelegde 
straf en maatregel, verblijfsgegevens, verlofmachtigingen, incidenten en opgelegde 
maatregelen. 
Relaties met andere systemen 
Een aantal basisgegevens van MITS is opgeslagen in de nieuwe DJI-brede Basisregis-
tratie. Deze Basisregistratie ontvangt en levert onder meer gegevens aan SKDB 
(Strafketendatabase) en verzendt de registratie van wijzigingen in verblijf en de 
vonnisgegevens binnen de strafketen. 
MITS, IFZO en FCS 
MITS is een applicatie die uitsluitend is bedoeld voor de tenuitvoerlegging van een  
tbs-maatregel. 
De (particuliere) FPC’s hebben naast MITS hun eigen EPD-systemen (zoals USER) om 
de DBBC’s in te registreren en te factureren. DForZo ontvangt deze facturen in FCS 
(Facturale Controle Systeem), controleert deze onder andere met de indicatie en 
plaatsing uit IFZO (Informatiesysteem Forensische Zorg) en stelt deze via Leonardo 
(financieel systeem DJI) betaalbaar aan de FPC. 
Eigendom en beheer 
Houder van de informatie is het ministerie van Justitie en Veiligheid, Directie Foren-
sische Zorg. Per FPC-complex vindt de opslag van de gegevens in de lokale database 
en de centrale database plaats. Het beheer van het systeem is in handen van SSC-I 
DJI te Gouda. Het systeem voldoet aan de eisen van de AVG. 
4.5 Registratie 3RO (CVS/IRIS) 
IRIS, het Integraal Reclassering Informatiesysteem, is het ondersteunend systeem 
voor het primaire proces van de drie reclasseringsorganisaties (3RO). De verstrekte 
gegevens worden uit IRIS gehaald door middel van een aantal standaardoverzichten 
en ad hoc bevragingen. IRIS is sinds 28 november 2011 de vervanger van het 
primaire processysteem CVS (ClientVolgSysteem) van de 3RO. 
Informatiegebied 
In IRIS worden de opdrachten aan de 3RO geregistreerd met cliëntgegevens en de 
(geplande) reclasseringsactiviteiten. Dit geldt voor alle reclasseringsproducten: 
Wetenschappelijk Onderzoek- en Documentatiecentrum Cahier 2023-17  |  92
