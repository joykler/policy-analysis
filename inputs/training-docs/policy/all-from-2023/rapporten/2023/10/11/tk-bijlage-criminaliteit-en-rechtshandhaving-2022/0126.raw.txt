van financiële sancties (o.a. verkeersboetes, schadevergoedingsmaatregelen, 
ontnemingsmaatregelen, bestuurlijke boetes voor andere overheden) is de taak van 
145
het Centraal Justitieel Incassobureau (CJIB) (zie hoofdstuk 7). 
 
Hoofdstuk 7 (Tenuitvoerlegging van sancties) beschrijft de tenuitvoerlegging van 
verschillende soorten strafrechtelijke sancties tegen meerderjarigen en minderjarigen 
in Nederland. Sancties die de verschillende sectoren van de Dienst Justitiële Inrich-
tingen (DJI), de Reclassering, de Raad voor de Kinderbescherming en het Centraal 
Justitieel Incassobureau (CJIB) ten uitvoer leggen, komen hier aan de orde. 
6 Andere instellingen die betrokken zijn bij de strafrechtspleging 
In de voorgaande paragrafen zijn de verschillende fasen van de strafrechtspleging aan 
de orde gekomen. Daarbij is tevens ingegaan op een aantal direct bij de strafrechts-
pleging betrokken instanties. Maar er zijn meer instanties die een rol hebben in 
destrafrechtketen. In deze paragraaf worden nog enkele daarvan kort belicht. 
6.1 De reclassering 
De reclassering is geen orgaan van de strafrechtspleging zoals de politie en het OM dat 
zijn. Maar de reclassering kan van het begin tot het einde van het strafproces betrok-
ken zijn. Van het moment dat iemand net is gearresteerd en op het politiebureau zit, 
tot en met het toezicht na een gevangenisstraf. Er zijn drie reclasseringsorganisaties 
aangewezen en gesubsidieerd door de Minister van Justitie en Veiligheid: 3RO: Stich-
ting Reclassering Nederland, de Stichting Verslavingsreclassering van de Geestelijke 
Gezondheidszorg Nederland en Stichting Leger des Heils, Jeugdbescherming en 
Reclassering. De werkzaamheden van de reclassering zijn wettelijk geregeld in de 
146
Reclasseringsregeling 1995. 
 
De reclassering heeft drie kerntaken. De eerste is onderzoek en voorlichting. In de 
voorlichtingsrapporten wordt een beeld geschetst van de persoon van de verdachte, 
zijn motieven en omstandigheden. Deze informatie kan voor de OvJ en/of de rechter 
van belang zijn voor het bepalen van de strafsoort en de strafmaat. De tweede kern-
taak gaat over begeleiding en toezicht. De reclassering geeft individuele begeleiding 
aan verdachte of veroordeelde cliënten gedurende het gehele strafrechtelijke proces. 
Hulp en bijstand aan de verdachte vindt vooral plaats bij de vroeghulp, dat is het 
eerste bezoek aan een arrestant op een politiebureau of bij de r-c. Indien de r-c of de 
rechtbank de schorsing van de voorlopige hechtenis heeft bevolen, kan daarbij als 
bijzondere voorwaarde worden gesteld dat de verdachte zich dient te houden aan de 
aanwijzingen van de reclassering. Tevens kan een veroordeelde die zijn gevangenis-
straf heeft uitgezeten, bij zijn terugkeer naar de maatschappij door de rechter 
verplicht worden zich onder toezicht te stellen van de reclassering. Dit gebeurt dan in 
het kader van een deels voorwaardelijke gevangenisstraf. Verder is de reclassering 
verantwoordelijk voor de uitvoering van penitentiaire programma’s en begeleidt zij de 
ter beschikking gestelden die met proefverlof zijn of ten aanzien van wie de tbs met 
bevel tot verpleging voorwaardelijk is beëindigd of een tbs met voorwaarden is 
uitgesproken. 
 
145 
Het CJIB speelt ook een rol bij de tenuitvoerlegging van andere dan financiële sancties zoals taakstraffen en 
vrijheidsstraffen. Zie: CJIB.nl. 
146 
Stb. 1994, 875. 
Wetenschappelijk Onderzoek- en Documentatiecentrum Cahier 2023-17  |
