WSA). Ook via het Centrum voor Beleidsstatistiek (CvB) van het CBS kunnen externe 
onderzoekers (onder strikte voorwaarden) onderzoek verrichten op microdata van het 
CBS. Daarnaast kunnen op aanvraag data beschikbaar worden gesteld (maatwerk). 
De bestanden zijn niet herleidbaar tot personen. Daarom zijn er geen speciale 
privacyreglementen van toepassing. 
1.3 De Integrale Veiligheidsmonitor (2008-2011) 
Informatiegebied 
De doelpopulatie van de Integrale Veiligheidsmonitor bestaat uit de bevolking van 
15 jaar en ouder in particuliere huishoudens in Nederland als geheel, in afzonderlijke 
regio’s of in afzonderlijke gemeenten of delen, of combinaties daarvan. De IVM bestaat 
uit een landelijke/regionale steekproef en lokale steekproeven, die tegelijkertijd 
worden uitgevoerd. De landelijke/regionale uitvoering is gericht op betrouwbare 
gegevens voor Nederland als geheel en voor de toenmalige25 afzonderlijke politie-
regio’s; de lokale onderzoeken zijn daarnaast gericht op het verkrijgen van (extra) 
informatie voor afzonderlijke politieregio’s of gemeenten, of onderdelen of combinaties 
daarvan. 
De vragenlijst van de IVM is modulair opgebouwd, met verplichte en facultatieve 
vragenblokken. In het landelijke/regionale deel worden alle vragen opgenomen; op 
lokaal niveau kunnen facultatieve blokken desgewenst worden weggelaten. Ook kan 
lokaal een ‘vrij blok’ worden toegevoegd. 
Verplichte blokken in de IVM zijn: de leefbaarheid van de woonomgeving, buurt-
problemen, onveiligheidsgevoelens in verband met criminaliteit, slachtofferschap van 
criminaliteit, en – indien nodig – achtergrondkenmerken. Vragen over aangifte bij de 
politie van het meest recente voorval zijn facultatief, evenals vragen over algemene 
contacten tussen burgers en politie, over het functioneren van de politie in de woon-
buurt, over preventiemaatregelen tegen criminaliteit, en over respectloos gedrag en  
de inzet van de gemeente voor de leefbaarheid en veiligheid. Van verschillende 
soorten delicten en delictgroepen wordt vastgesteld hoeveel personen daarvan slacht-
offer zijn geworden in de twaalf voorgaande maanden. Ook kan een schatting worden 
gemaakt van het aantal delicten dat de inwoners in Nederland hebben ondervonden. 
De volgende delicten worden onderscheiden: geweldsdelicten (seksuele delicten, 
mishandeling, bedreiging); vermogensdelicten, zoals inbraak of een poging daartoe, 
fietsdiefstal, autodiefstal, diefstal uit auto, zakkenrollerij met of zonder geweld en 
overige diefstal; vandalisme (beschadiging aan/diefstal vanaf auto en overige ver-
nielingen); overige delicten. 
Kenmerken van respondenten of hun huishouden (zoals leeftijd, geslacht, opleidings-
niveau, burgerlijke staat, huishoudensamenstelling, inkomen) worden voor het 
landelijke/regionale deel zo veel mogelijk verkregen via koppeling met registerdata die 
bij het CBS via het SSB beschikbaar zijn. Ook geografische achtergrondkenmerken 
(zoals stedelijkheid van de woonomgeving en van de woongemeente) worden via een 
dergelijke koppeling verkregen. Hierdoor ontstaan niet alleen uitgebreide mogelijk-
heden tot nadere analyse, maar kan de beperkte beschikbare interviewtijd maximaal 
worden benut voor relevante onderwerpgerichte vragen. Achtergrondgegevens voor 
lokale enquêtes worden verkregen via additionele vragen en worden – indien nodig – 
aangevuld met gegevens uit het SSB. 
De IVM is gebaseerd op personensteekproeven, die zowel voor het landelijke/regionale 
deel als voor de lokale enquêtes door het CBS worden getrokken uit de GBA. Jaarlijks 
worden voor het landelijke/regionale deel in het vierde kwartaal per politieregio netto 
ten minste 750 respondenten ondervraagd, wat resulteert in ten minste 18.750 
Wetenschappelijk Onderzoek- en Documentatiecentrum Cahier 2023-17  |
