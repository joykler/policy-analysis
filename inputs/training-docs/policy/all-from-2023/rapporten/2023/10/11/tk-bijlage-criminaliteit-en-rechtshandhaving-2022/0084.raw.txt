ligt het geregistreerde, en daarmee gerapporteerde, aantal dagvaardingen lager dan 
het werkelijke aantal. 
Instroom OM en beslissingen OM voor overtredingen 
De instroom OM en beslissingen OM voor overtredingen in hoofdstuk 6 worden in 
principe geteld op feitniveau en niet op zaaksniveau (zoals de instroom en uitstroom 
bij de misdrijven). Voor overtredingen worden alle kantonfeiten uit het DWH geselec-
teerd waarvan de datum van registratie in het betreffende jaar ligt. De kantonfeiten 
van zaken die zijn overgeheveld vanuit GPS naar COMPAS en kantonfeiten van zaken 
die zijn overgedragen naar een ander parket worden, net als bij de misdrijfzaken, niet 
meegeteld bij de instroom OM en beslissingen OM. Het soort beslissing van het OM 
wordt bepaald op basis van de afdoening van het feit, en de beslissing wordt geteld op 
de datum afdoening van het feit. Een uitzondering hierop zijn de strafbeschikkingen 
OM. Net zoals bij de misdrijfzaken wordt er alleen gekeken naar opgelegde straf-
beschikkingen OM op basis van de geregistreerde eerste beoordeling. Deze wordt 
echter niet op feitniveau geregistreerd. Daarom wordt er naar de eerste beoordeling 
van de zaak gekeken. Oproepen tot verzet worden ook niet op feitniveau geregistreerd 
en worden daarom ook op basis van zaaksgegevens vastgesteld. 
Afdoeningen rechter 
Het OM kan een zaak voor de rechter brengen. Deze neemt een beslissing in de zaak, 
bijvoorbeeld een schuldigverklaring met strafoplegging of ontslag van (alle) rechts-
vervolging. Als een verdachte schuldig is bevonden, kan de rechter besluiten één 
enkele straf of maatregel op te leggen of een combinatie van straffen en maatregelen. 
Daardoor komt het aantal opgelegde sancties (straffen en maatregelen) hoger uit dan 
het aantal schuldigverklaringen. In sommige tabellen in hoofdstuk 5 is de teleenheid 
eindvonnis per zaak, maar in andere tabellen straf of maatregel (daarin komen zaken 
met meerdere straffen vaker voor). Merk op dat in tabel 6.5 (en 6.16) niet alle 
mogelijke maatregelen zijn opgenomen, en deze tabel dus geen compleet beeld geeft 
van het totaal aantal opgelegde sancties. Het soort beslissing wordt bepaald door te 
kijken naar het eindvonnis door de rechter. Dit eindvonnis wordt in het DWH afgeleid 
uit de informatie die beschikbaar is over de zittingen in een zaak. Bij het tellen van de 
afdoeningen door de rechter worden alle rechtbankzaken uit het DWH geselecteerd, 
waarvan de datum eindvonnis in het betreffende jaar ligt. 
 
Het gaat om alle zaken die bij de rechter worden aangebracht en waarin een eind-
beslissing wordt genomen door de rechter. Dit betekent dat zaken waarin de rechter 
besluit om de zaak naar een ander forum te verwijzen of de dagvaarding nietig te 
verklaren, niet worden meegenomen. Voor elke zaak wordt alleen het laatste eind-
vonnis in een zaak geteld. In sommige gevallen, bijvoorbeeld bij een uitspraak OM  
niet ontvankelijk, kan het zijn dat er op een eerste eindvonnis later nog een ander 
eindvonnis volgt. In dat geval wordt alleen het laatste vonnis geteld. Net zoals bij  
de beslissingen OM kunnen hierdoor verschuivingen in de tellingen over de jaren 
optreden. Ook zaken waarbij op de beslissing van de rechter nog een afdoening door 
het OM volgt, bijvoorbeeld als de rechter het OM niet ontvankelijk verklaart en het OM 
vervolgens besluit de zaak te seponeren, worden niet meegeteld in de afdoeningen 
rechter. Zaken die ter zitting door de rechter worden samengevoegd met een andere 
zaak (de beslissing in deze eerste zaak is dan ‘voeging ter zitting’, terwijl de beslissing 
in de andere zaak iets anders is) worden niet meegenomen in de afdoeningen rechter. 
De uitspraak in de zaak waarbij gevoegd is, wordt wel meegenomen. Bij deze manier 
van tellen worden er ook zaken in de afdoeningen rechter geteld die ook al geteld zijn 
Wetenschappelijk Onderzoek- en Documentatiecentrum Cahier 2023-17  |  84
