1.2 De Veiligheidsmonitor Rijk (2005-2008) 
Informatiegebied 
De bevolking van Nederland van 15 jaar en ouder in particuliere huishoudens vormde 
de doelpopulatie van de Veiligheidsmonitor Rijk. Van verschillende soorten delicten en 
delictgroepen werd vastgesteld hoeveel personen daarvan slachtoffer zijn geworden in 
de twaalf voorgaande maanden, in hoeverre deze voorvallen bij de politie werden 
gemeld, en of daarbij een document (zoals een proces-verbaal) is ondertekend. Er 
werd een schatting gemaakt van het aantal delicten dat de inwoners in Nederland 
hebben ondervonden. Verder werden vragen gesteld over gevoelens van onveiligheid 
in verband met criminaliteit, over preventiemaatregelen tegen criminaliteit, over 
buurtproblemen, over algemene contacten tussen burgers en politie, en over het 
oordeel over de politie in de woonbuurt. 
In de VMR werden de volgende delicten onderscheiden: geweldsdelicten (seksuele 
delicten, mishandeling, bedreiging); vermogensdelicten, zoals inbraak of een poging 
daartoe, fietsdiefstal, autodiefstal, diefstal uit auto, zakkenrollerij met of zonder 
geweld en overige diefstal; vandalisme (beschadiging/diefstal vanaf auto en overige 
vernielingen); doorrijden na ongeval en overige delicten. 
Kenmerken van respondenten of hun huishouden (zoals leeftijd, geslacht, opleidings-
niveau, burgerlijke staat, huishoudensamenstelling, inkomen) werden zo veel mogelijk 
verkregen via koppeling met (geanonimiseerde) registerdata die bij het CBS via het 
Sociaal Statistisch Bestand (SSB) beschikbaar zijn. Ook geografische achtergrond-
kenmerken (zoals stedelijkheid van de woonomgeving en van de woongemeente) 
werden via een dergelijke koppeling verkregen. Hierdoor kon de (beperkte) beschik-
bare interviewtijd maximaal worden benut voor relevante onderwerpgerichte vragen, 
en ontstonden uitgebreide mogelijkheden tot nadere analyse. 
De VMR is gebaseerd op een personensteekproef, die werd getrokken uit de GBA. 
Jaarlijks werden voor het hoofdonderzoek in het eerste kwartaal per politieregio netto 
ten minste 750 respondenten ondervraagd, wat resulteert in ten minste 18.750 res-
18
pondenten. De enquêtes werden in principe telefonisch afgenomen, maar wanneer 
op het woonadres van de respondent geen telefoonaansluiting beschikbaar was, 
volgde een mondeling (face-to-face) interview met een bezoek door een enquêteur. 
Periodiciteit van de dataverzameling 
De VMR is in de jaren 2005-2008 jaarlijks uitgevoerd. Met het oog op de vergelijk-
baarheid is de VMR in de jaren 2008-2010 ook op beperkte schaal (alleen landelijk 
niveau) in het vierde kwartaal uitgevoerd, tegelijk met de IVM. 
Beperkingen 
Door verschillen in onderzoeksdesign, waarnemingsmethode en vraagstelling zijn de 
resultaten niet zonder meer vergelijkbaar met eerdere en andere slachtofferenquêtes 
(PMB, POLS, ELV) en met de ICVS. Daarnaast kan er sprake zijn van steekproeffouten, 
meetfouten en non-responsfouten. 
Eigendom en beheer 
Opdrachtgevers voor de VMR waren de toenmalige ministeries van Justitie en BZK en 
het CBS, die daartoe een samenwerkingsovereenkomst zijn aangegaan. Het onderzoek 
werd uitgevoerd door het CBS. Bestanden zijn in principe voor gebruik door de 
opdrachtgevers; gebruik door derden is na enige tijd mogelijk via DANS (voorheen 
 
18
 Dit geldt voor de standaard VMR. Het additionele onderzoek, waarbij in de volgende kwartalen ten minste 
circa 1.000 respondenten per kwartaal worden ondervraagd, blijft hier verder buiten beschouwing. In 2005 
is de VMR alleen op (beperkte) landelijke schaal uitgevoerd, met in totaal ruim 5.000 respondenten. 
Wetenschappelijk Onderzoek- en Documentatiecentrum Cahier 2023-17  |
