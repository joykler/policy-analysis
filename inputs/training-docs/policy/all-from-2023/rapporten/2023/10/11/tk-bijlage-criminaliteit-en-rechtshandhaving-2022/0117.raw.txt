genoemd. De hoven wijzen arrest met drie rechters, raadsheren genoemd (ook als één 
of meerdere van die rechters een vrouw is). 
De Hoge Raad der Nederlanden is het hoogste nationale rechtscollege op het gebied 
van het strafrecht en is gevestigd in Den Haag. De Hoge Raad spreekt recht met drie 
raadsheren in eenvoudige strafzaken en met vijf raadsheren in ingewikkelde straf-
zaken. Uitspraken van de Hoge Raad worden ook arresten genoemd. 
4.2 Het onderzoek ter zitting 
Zittingen van de strafrechter zijn bijna altijd toegankelijk voor het publiek (vanaf  
12 jaar) en de pers. Maar in sommige zaken, bijvoorbeeld bij minderjarigen, heeft de 
zitting achter gesloten deuren plaats. Voor minderjarigen bevatten het Wetboek van 
Strafrecht en in het Wetboek van Strafvordering enkele bijzondere bepalingen. De 
rechter kan, als de verdachte ten tijde van het begaan van een strafbaar feit 16 of 17 
jaar was, het strafrecht voor meerderjarigen toepassen. De ernst van het begane feit, 
de persoonlijkheid van de verdachte of de omstandigheden waaronder het feit is 
begaan kunnen daartoe aanleiding geven. Omgekeerd heeft de rechter de mogelijk-
heid om op een verdachte in de leeftijd van 18 tot 23 jaar het jeugdstrafrecht toe te 
passen. 
Het onderzoek ter zitting, dat niet verward moet worden met de beraadslaging die pas 
na sluiting van het onderzoek plaatsvindt (zie hierna), wordt geleid door de voorzitter 
114
van de meervoudige kamer. De voorzitter begint het onderzoek tegen de verdachte 
door het vragen naar diens personalia en feitelijke verblijfplaats  
115
en wijst de verdachte er vervolgens op dat hij niet tot antwoorden verplicht is. De 
volgende stap is doorgaans dat de OvJ de zaak voordraagt, dat wil zeggen het oplezen 
van de tenlastelegging of een samenvatting daarvan. Tot aan dat moment kan de OvJ 
nog een wijziging in de tenlastelegging aanbrengen, waarna het feitelijk onderzoek ter 
zitting aanvangt. De voorzitter gaat de verdachte ondervragen. Meestal hebben de 
vragen eerst betrekking op het ten laste gelegde feit en vervolgens op de persoonlijke 
omstandigheden van de verdachte. Daarna worden de verschenen getuigen, de des-
kundigen en het eventuele slachtoffer en de benadeelde partij (degene die recht-
streeks schade heeft geleden door een strafbaar feit, art. 51f Sv) gehoord. De voor- 
zitter bepaalt in welke volgorde dat zal gebeuren. In bepaalde gevallen kan het 
116
slachtoffer of diens nabestaande ter zitting een verklaring afleggen (spreekrecht). 
Nadat de ondervraging van de verdachte heeft plaatsgehad en de aanwezige getuigen 
en deskundigen, het slachtoffer en/of de benadeelden zijn gehoord, kan de OvJ het 
woord voeren (requisitoir). In het requisitoir geeft de OvJ zijn zienswijze op de zaak en 
117
vordert (eist) hij (indien van toepassing) een straf en/of maatregel. De raadsman 
118
van de verdachte kan hierop reageren door een pleidooi te voeren. In het pleidooi 
 
114
 Ingeval sprake is van een alleensprekende rechter (een unus iudex), heeft die vanzelfsprekend de bevoegd-
heden van de voorzitter. 
115 
Indien de verdachte niet op de terechtzitting verschijnt, kan hij zich toch laten verdedigen door zijn 
advocaat, indien de laatste verklaart daartoe uitdrukkelijk te zijn gemachtigd (art. 279 Sv). Dan geldt het 
onderzoek ter zitting als een procedure op tegenspraak. Tegen een niet verschenen verdachte die geen 
uitdrukkelijk gemachtigde advocaat heeft, wordt door de rechter verstek verleend. Dat betekent dat de 
rechter de zaak in afwezigheid van de verdachte zal behandelen. De verdachte kan dan ook niet gebruik-
maken van zijn rechten. 
116 
Niet is voorgeschreven op welk moment tijdens de zitting aan het slachtoffer gelegenheid moet worden 
geboden om van het spreekrecht gebruik te maken. Sinds 1 juli 2016 is het spreekrecht niet meer beperkt 
tot de gevolgen van het strafbare feit voor het slachtoffer (Wet van 1 juli 2016, Stb. 2016, 160). Zie over 
het spreekrecht Candido et al. (2017). 
117
 Bij het bepalen van de strafmodaliteit, de hoogte van een transactieaanbod, strafbeschikking of de formule-
ring van de eis ter terechtzitting, raadpleegt de OvJ de delictspecifieke strafvorderingsrichtlijnen van het 
College van procureurs-generaal. Algemene uitgangspunten zijn terug te vinden in de Aanwijzing kader 
voor strafvordering meerderjarigen (Stcrt. 2019, nr. 14890). 
118 
Overigens mag de verdachte ook zelf zijn verdediging voeren. 
Wetenschappelijk Onderzoek- en Documentatiecentrum Cahier 2023-17  |  117
