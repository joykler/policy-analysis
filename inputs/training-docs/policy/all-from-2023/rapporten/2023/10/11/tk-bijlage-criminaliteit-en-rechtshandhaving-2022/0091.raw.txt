4.3 Registratie Justitiële Jeugdinrichtingen (JVS) 
33
JeugdVolgSysteem (JVS; voorheen TULP/JJI) is een landelijk geïmplementeerd 
informatiesysteem waarop alle rijks- en particuliere Justitiële Jeugdinrichtingen zijn 
aangesloten, alsmede het hoofdkantoor DJI. Het systeem wordt door de inrichtingen 
gebruikt voor de administratie en het registreren en onderhouden van gegevens 
betreffende de inrichting zelf. Daarnaast genereert het systeem onder meer capaci-
teits- en bezettingsgegevens, bevolkingsgegevens en gegevens over de orde en 
veiligheid (incidenten en maatregelen) binnen de inrichting. JVS speelt een belangrijke 
rol bij de centrale selectie en plaatsing van jeugdigen in Justitiële Jeugdinrichtingen. 
Verder levert JVS stuur- en beleidsinformatie. 
Iedere jeugdige die bij een Justitiële Jeugdinrichting wordt aangemeld, zal of op de 
wachtlijst worden geplaatst of wordt in de inrichting opgenomen, wordt geregistreerd 
in JVS en krijgt een eigen, uniek registratienummer. Dit nummer wordt bij iedere 
(nieuwe) opname binnen de divisie Forzo/Justitiële Jeugdinrichtingen gebruikt.  
Informatiegebied 
De gegevens die in JVS worden opgenomen, zijn onder andere persoonskenmerken 
van de jeugdigen, gegevens over de huidige en eventueel vorige en volgende 
verblijfslocatie(s), verblijfstitel(s), opleggende instantie, gepleegde feiten en reden van 
uitschrijving. Met behulp van de speciale beleidsinformatiemodule kunnen peildatum-
bestanden, locatie-historische bestanden (plaatsingen, uitplaatsingen, trajecten van 
jeugdigen) en titel-historische bestanden (titels/titelwijzigingen) worden samen-
gesteld. Voorts bevat JVS informatie over onder andere de beschikbare capaciteit, 
bezetting, wachtlijstplaatsingen, enzovoort. 
Periodiciteit van de dataverzameling 
JVS is een betrekkelijk nieuw registratiesysteem. In juni 1997 is de laatste Justitiële 
Jeugdinrichting aangesloten op het toen beschikbare Tulp Jeugd, zodat vanaf dat 
moment gesproken kan worden van een landelijke dekking. Er is sprake van een 
continue registratie. 
Relaties met andere informatiesystemen 
Een aantal basisgegevens van JVS is tevens opgeslagen in de nieuwe DJI-brede 
Basisregistratie. Deze Basisregistratie ontvangt en levert onder meer gegevens aan 
het SKDB (Strafketendatabase) en verzendt de registratie van wijzigingen in verblijf en 
de vonnisgegevens binnen de strafketen. 
Eigendom en beheer 
Houder van de informatie in JVS is het ministerie van Justitie en Veiligheid, divisie 
Forzo/JJI. De informatie is opgeslagen bij de individuele inrichtingen en centraal op het 
Hoofdkantoor DJI. Het beheer van de informatie berust bij de inrichtingsdirecteuren en 
bij het Hoofdkantoor DJI. Het systeem voldoet aan de eisen van de AVG.  
 
33 
Vanaf november 2011 is TULP JJI stapsgewijs uitgefaseerd en vervangen door JVS (Jeugd Volg Systeem). 
Dit systeem is te zien als de opvolger van TULP JJI en bevat in principe dezelfde eigenschappen. Het bevat 
vooral informatie over het verblijf. Daarnaast is sinds 2012 IFM ‘in de lucht’ (IFM=intelligente formulieren 
module). Dit systeem bevat vooral informatie over de behandeling van de jeugdigen en is een keten-
systeem: uitgangspunt is eenmalige invoer, meervoudig gebruik. In eerste instantie is TULP JJI lokaal 
uitgezet, in mei 2014 is ook TULP JJI centraal uitgezet Sindsdien leidend en volledig operationeel. 
Wetenschappelijk Onderzoek- en Documentatiecentrum Cahier 2023-17  |
