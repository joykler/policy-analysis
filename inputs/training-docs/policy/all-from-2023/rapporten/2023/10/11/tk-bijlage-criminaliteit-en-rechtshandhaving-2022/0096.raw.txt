slachtofferondersteuning. De activiteiten die in C&R besproken worden staan hieronder 
nader beschreven. 
 
Preventie: Onder preventie worden verstaan alle activiteiten ter voorkoming van 
criminaliteit, verloedering en overlast. Hieronder vallen onder andere het surveilleren 
door politie en beveiligingsbedrijven en het laten installeren van producten, zoals 
camera’s, sloten of alarminstallaties. 
Opsporing: Opsporing omvat alle activiteiten in het kader van het onderzoek naar 
(mogelijk) gepleegde strafbare feiten en overtredingen. Hierbij worden ook het 
verrichten van forensisch (sporen)onderzoek en het afdoen van strafbare feiten door 
de opsporingsautoriteit gerekend. Opsporing kan plaatsvinden binnen een opsporings- 
onderzoek, maar ook als de politie bijvoorbeeld tijdens de surveillance een misdrijf op 
het spoor komt. Een grote verscheidenheid aan instanties houdt zich bezig met 
activiteiten op het terrein van opsporing. 
Vervolging: De vervolging van verdachten is een exclusieve taak van het OM. 
Zijdelings zijn ook andere instanties betrokken bij de vervolging van verdachten.  
Zo geven de Raad voor de Kinderbescherming en de drie reclasseringsorganisaties 
voor volwassenen (Stichting Verslavingsreclassering GGZ, Reclassering Nederland en 
Leger des Heils Jeugdbescherming en Reclassering) advies over het te volgen justitiële 
traject, waarbij een goede re-integratie in de maatschappij centraal staat. Ook de 
schadeloosstelling aan ex-verdachten wordt meegerekend bij ‘vervolging’. 
Berechting: De uitgaven voor berechting betreffen de rechtspraak in eerste aanleg, 
hoger beroep en cassatie. Het gaat om de rechtbanken, de gerechtshoven en de Hoge 
Raad der Nederlanden. De eerste twee categorieën vallen onder de verantwoordelijk-
heid van de Raad voor de rechtspraak (Rvdr). De reclasseringsactiviteiten bij een 
rechtszaak worden bij ‘vervolging’ meegerekend. 
Tenuitvoerlegging: De tenuitvoerlegging van diverse straffen en maatregelen is 
verspreid over een groot aantal uitvoeringsorganisaties. Vier onderdelen van de Dienst 
Justitiële Inrichtingen, namelijk het gevangeniswezen, forensisch psychiatrische 
centra, justitiële jeugdinrichtingen en forensische zorg zijn verantwoordelijk voor het 
grootste deel van de tenuitvoerlegging van vrijheidsstraffen. Daarnaast hebben het 
CJIB en de reclasseringsorganisaties activiteiten op dit terrein 
Rechtsbijstand: Tijdens het gehele justitiële traject kan de (ex-)verdachte een beroep 
doen op (gesubsidieerde) rechtsbijstand. Tot de rechtskundige dienstverlening 
behoren advocatenkantoren, notariskantoren, deurwaarderskantoren, rechtskundig 
adviesbureaus, en octrooi-, merken- en modellenbureaus. Het gaat hierbij om uit-
gaven die direct betrekking hebben op de strafzaak. De diensten van de toegevoegde 
advocaten worden (deels of geheel) via de Raad voor Rechtsbijstand collectief 
gefinancierd. De rest moeten de huishoudens zelf bijdragen. 
Slachtofferondersteuning: In Nederland houden drie organisaties zich bezig met het 
ondersteunen van slachtoffers. Zo verzorgt Slachtofferhulp Nederland psychosociale 
hulpverlening en zorgt zowel het Schadefonds Geweldsmisdrijven (uitkeringen) als het 
CJIB (inning van schadevergoedingsmaatregelen) voor schadevergoedingen.  
Wetenschappelijk Onderzoek- en Documentatiecentrum Cahier 2023-17  |  96
