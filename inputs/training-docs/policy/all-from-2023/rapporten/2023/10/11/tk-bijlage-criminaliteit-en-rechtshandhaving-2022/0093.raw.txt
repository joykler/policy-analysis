vroeghulp, advies, plaatsingen forensische zorg, gedragsinterventies, toezicht en 
werkstraffen. 
Periodiciteit van de dataverzameling 
De registratie in IRIS is continu. 
Relaties met andere systemen 
IRIS heeft een geautomatiseerde koppeling met de centrale Strafrechtsketendatabase, 
kortweg SKDB. De SKDB bevat gegevens die noodzakelijk zijn voor de vaststelling van 
de identiteit van een verdachte of veroordeelde, in het kader van de Wet Identiteits-
vaststelling verdachten, veroordeelden en getuigen (WIVVG). Via deze koppeling 
worden cliëntgegevens en detentiegegevens uit SKDB automatisch overgenomen en 
geactualiseerd in IRIS. De gegevens uit SKDB zijn hierbij leidend. Via DJI (INJUS) 
koppeling wordt de aard van de detentie opgehaald. De 3RO leveren aan SKDB 
gegevens aan over opdrachten / programma’s die voor een cliënt worden uitgevoerd 
met daarbij ook de uitvoerende unit. 
Voor de opdrachtverstrekking met betrekking tot werkstraffen en toezichten is een 
geautomatiseerde koppeling met het AICE, dat is ingericht bij het CJIB, gerealiseerd. 
Voor werkstraf en toezicht wordt via een geautomatiseerde koppeling over het verdere 
verloop van de opdracht gecommuniceerd. De berichten over afloop van toezicht en 
werkstraffen worden handmatig geüpload naar Justid (JD-online), alsmede de defini-
tieve versie van de uitgebrachte adviezen aan ketenpartners (eveneens JD-online). 
Plaatsingen forensische zorg gaan via een gegevenskoppeling met IFZO. Voor het 
ontvangen van aanvragen voor reclasseringsadvies en het versturen van advies-
rapporten is een koppeling met Justid (JDS).  
Beperkingen 
De AVG regelt dat persoonsgegevens niet langer bewaard mogen worden dan nood-
zakelijk is voor de doeleinden waarvoor zij zijn verzameld of worden gebruikt. Voor de 
3RO is de bewaartermijn op zeven jaar bepaald. De gegevens in IRIS worden jaarlijks 
in het najaar opgeschoond. Hierbij worden de gegevens van cliënten verwijderd 
zeven jaar na afsluiting van de reclasseringsbemoeienis met de cliënt. Dit betekent dat 
IRIS geen gegevens van cliënten bevat voor wie zeven jaar of langer geen reclasse-
ringswerkzaamheden zijn verricht. 
Eigendom en beheer 
Het intellectueel eigendom van IRIS ligt bij de 3RO. Het beheer en onderhoud worden 
door Reclassering Nederland namens de 3RO uitgevoerd. 
4.6 Registratie Raad voor de Kinderbescherming 
Sinds 2006 is KBPS (kinderbescherming processysteem) het registratiesysteem voor 
het primaire proces van de Raad voor de Kinderbescherming. Hierin worden alle zaken 
die in onderzoek genomen worden (instroom) en de zaken die worden afgerond 
(uitstroom) vastgelegd, voorzien van relevante (proces)kenmerken. 
Het betreft beschermingsonderzoeken, onderzoeken in het kader van gezag en 
omgang, adoptiegerelateerde activiteiten, strafonderzoeken, de coördinatie van 
taakstraffen met betrekking tot minderjarigen en de vastlegging van activiteiten in  
het kader van casusregie. 
Wetenschappelijk Onderzoek- en Documentatiecentrum Cahier 2023-17  |  93
