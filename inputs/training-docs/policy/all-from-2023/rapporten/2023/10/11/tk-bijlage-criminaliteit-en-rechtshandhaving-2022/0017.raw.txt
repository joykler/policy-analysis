Figuur S.8 Aandeel van verschillende soorten misdrijven in de 
strafrechtsketen, minderjarigen, in %, 2022 
 
* Anders dan in eerdere figuren betreffen de sancties hier de transacties OM, strafbeschikkingen OM en 
schuldigverklaringen (inclusief die zonder strafoplegging) door de rechter. De politiesancties 
(politietransacties, politiestrafbeschikkingen en Halt-verwijzingen) en voorwaardelijke beleidssepots OM 
worden niet meegenomen, omdat hier ten tijde van schrijven nog geen cijfers uitgesplitst naar delict 
beschikbaar waren. Tevens zijn cijfers over schuldigverklaring zonder straf niet per delicttype beschikbaar. 
** Exclusief de (deels) onvoorwaardelijke jeugddetenties van meerderjarigen (260 detenties en 90 
detentiejaren in 2020). 
*** Deze categorie omvat (vuur)wapenmisdrijven, overige misdrijven Wetboek van Strafrecht en overige 
wetten (inclusief onbekende wetten). 
Bron: WODC en CBS; voor de corresponderende cijfers zie tabel S.4 
De strafrechtsketen voor overtredingen  
Het trechtereffect in de strafrechtsketen voor misdrijven is bij overtredingen minder 
goed zichtbaar (zie figuur S.9). In 2022 werden 461.000 melding van overlast 
geregistreerd. Hoeveel meldingen er bij andere instanties binnengekomen zijn is niet 
bekend. In totaal zijn er 468.000 sancties door de politie en de Rijksdienst voor het 
wegverkeer (RDW) opgelegd voor strafrechtelijke overtredingen. Het merendeel wordt 
met een transactie of een strafbeschikking afgedaan. Een deel stroomt door naar OM. 
Daarnaast kunnen bijzondere opsporingsdiensten of buitengewone opsporings-
ambtenaren ook overtredingen insturen naar het Openbaar Ministerie. De totale 
instroom bij het OM betrof in 2022 132.000 zaken. Het OM kan een sanctie opleggen 
(47.000 in 2022 in de vorm van een transactie, strafbeschikking of voorwaardelijk 
sepot), seponeren of dagvaarden of oproepen (na verzet tegen een strafbeschikking). 
Als er wordt gedagvaard of opgeroepen, legt de rechter in de meeste gevallen een 
sanctie op (47.000 in 2022). Naast de strafrechtelijke sancties zijn er in 2022 ook ruim 
8,1 miljoen WAHV-beschikkingen opgelegd. 
Wetenschappelijk Onderzoek- en Documentatiecentrum Cahier 2023-17  |  17
