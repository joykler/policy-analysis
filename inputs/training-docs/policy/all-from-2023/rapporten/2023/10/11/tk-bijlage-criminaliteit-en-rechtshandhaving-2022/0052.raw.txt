8 Uitgaven aan sociale veiligheid 
D.E.G. Moolenaar 
• In 2021 is 16 miljard euro uitgegeven aan sociale veiligheid. Gecorrigeerd voor 
inflatie is dit een stijging van 6% ten opzichte van 2011 en een stijging van 
minder dan 1% ten opzichte van 2020. Met wat schommelingen tussendoor is de 
trend per saldo opwaarts. 
• In 2021 is per hoofd van de bevolking € 915 uitgegeven aan sociale veiligheid. 
Gecorrigeerd voor inflatie is dit een stijging van 1% ten opzichte van 2011 maar 
vergeleken met 2020 is er nauwelijks verschil. Sinds 2018 is de trend opwaarts 
na een eerdere daling. 
• In 2021 is 1,9% van het Bruto Nationaal Product (BNP) besteed aan sociale 
veiligheid. Gecorrigeerd voor inflatie is dit een daling van 0,1 procentpunt zowel 
ten opzichte van 2011 als ten opzichte van 2020. Sinds 2019 is de trend 
opwaarts na een eerdere daling. 
• In 2021 werd van de totale uitgaven naar schatting 23% uitgegeven aan 
gewelds- en seksuele misdrijven, 37% aan vermogensmisdrijven en 16% aan 
vernielingen en misdrijven tegen de openbare orde en gezag. Ten opzichte van 
2011 zijn de uitgaven aan gewelds- en seksuele misdrijven en vermogensdelicten 
respectievelijk met 10% en 6% gestegen. De uitgaven aan vernielingen en 
misdrijven tegen de openbare orde en gezag zijn met 14% gedaald. 
• Het ministerie van Justitie en Veiligheid ontving in 2021 ruim 1,4 miljard euro uit 
sociale veiligheid, via boetes, ontnemingsmaatregelen e.d. Dit is een stijging van 
44% ten opzichte van 2011 en een stijging van 61% ten opzichte van 2020. 
   a 
 2011 2020 2021 2021
(prijzen (prijzen (prijzen (nominaal) 
2015) 2015) 2015) 
Uitgaven aan sociale veiligheid  € 13,5 mld € 14,3 mld € 14,3 mld € 16,0 mld 
w.o. vermogensmisdrijven 37% 40% 37% 37% 
w.o. gewelds- en seksuele  
22% 20% 23% 23% 
 misdrijven 
w.o. misdrijven tegen openbare orde  20% 17% 16% 16% 
 en gezag 
Uitgaven aan sociale veiligheid per € 809 € 821 € 820 € 915 
hoofd van de bevolking 
Uitgaven aan sociale veiligheid als 2,00% 1,96% 1,88% 1,87% 
percentage van BNP 
Ontvangsten uit sociale veiligheid € 0,9 mld € 0,8 mld € 1,3 mld € 1,4 mld 
a In dit hoofdstuk wordt alleen voor het meest recente jaar weergegeven wat de werkelijke (nominale) 
uitgaven waren. De ontwikkeling van de uitgaven wordt uitgedrukt in percentage of indices, na correctie 
voor loon- en prijsstijgingen (zie bijlage 3). De online Excel-tabellen bevatten zowel de werkelijke 
(nominale) bedragen als de bedragen gecorrigeerd voor loon- en prijsstijgingen uitgedrukt in het 
prijsniveau van 2015. 
 
Wetenschappelijk Onderzoek- en Documentatiecentrum Cahier 2023-17  |
