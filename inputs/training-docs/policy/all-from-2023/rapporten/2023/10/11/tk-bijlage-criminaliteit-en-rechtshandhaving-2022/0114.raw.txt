De Minister van Justitie en Veiligheid is zowel politiek als beheersmatig verantwoorde-
lijk voor het OM. Hij bepaalt samen met het College van procureurs-generaal de 
prioriteiten in de opsporing en de vervolging. Hiervan losgekoppeld staat het Parket  
bij de Hoge Raad, dat niet onder het College van procureurs-generaal valt en onaf-
hankelijk is van de minister. De taak van het Parket bij de Hoge Raad is primair het 
uitbrengen van adviezen aan de Hoge Raad over de in een cassatie- of herzieningszaak 
te nemen beslissing. 
3.2 Het voorkomen van vervolging door het Openbaar Ministerie: sepot en transactie 
Zoals reeds aangegeven, kan de OvJ op verschillende manieren een strafzaak zelf 
afhandelen: door het seponeren van de strafzaak, door het aanbieden van een trans-
actie (schikking) aan de verdachte, of door het opleggen van een strafbeschikking. De 
strafbeschikking komt apart in deze paragraaf aan bod. Bij de strafbeschikking gaat 
het strikt genomen niet om het voorkomen van vervolging, maar om het opleggen van 
een sanctie. De strafbeschikking wordt in zoverre aan een veroordeling door de rechter 
gelijkgesteld (art. 78b Sr).  
Het OM heeft twee sepotmogelijkheden: een technisch sepot of een beleidssepot. Een 
technisch sepot wordt toegepast wanneer (verdere) vervolging niet haalbaar is. Uit het 
opsporingsonderzoek is dan gebleken dat vervolging waarschijnlijk niet tot een ver-
oordeling zal leiden. Dit kan zijn omdat het wettig bewijs ontbreekt, het OM geen 
vervolgingsrecht blijkt te hebben (de zaak is bijvoorbeeld verjaard), of het feit dat de 
dader niet strafbaar is. Omdat niet in alle gevallen een strafvervolging een adequate  
of wenselijke reactie is, heeft de OvJ hiernaast ook de mogelijkheid om op beleids-
gronden een strafzaak te seponeren (opportuniteitsbeginsel). Het aantal mogelijke 
sepotgronden is groot en de OvJ is verplicht om een sepotbeslissing te registreren en 
te rubriceren aan de hand van een landelijke lijst. Het beleidssepot kan ook voorwaar-
delijk worden toegepast. Voldoet een verdachte niet aan de gestelde voorwaarde(n), 
dan kan hij alsnog gedagvaard worden.  
Ter voorkoming van strafvervolging kan de OvJ een verdachte ook een transactie 
onder voorwaarden aanbieden (een schikking met een verdachte treffen). Een voor-
waarde kan zijn: de betaling van een geldsom, het vergoeden van de aangerichte 
schade, het verrichten van een taak â€“ of leerstraf of het afstand doen van voorwerpen. 
Voldoet de verdachte aan de gestelde voorwaarde(n), dan hoeft hij niet voor de rech-
ter te verschijnen. Een transactie is mogelijk voor alle overtredingen en misdrijven 
waarop een maximale gevangenisstraf van ten hoogste zes jaar is gesteld. De toe-
passing van de transactie wordt stapsgewijs vervangen door de OM-
104
strafbeschikking. Rechtstreeks belanghebbenden die het oneens zijn met de 
beslissing dat een zaak wordt geseponeerd, de vervolging niet wordt voortgezet, of het 
oneens zijn met de vervolging via een strafbeschikking, kunnen hiertegen bezwaar 
105
maken door een klacht in te dienen bij het gerechtshof (art. 12 Sv). Als het hof de 
klacht gegrond verklaart, moet het OM alsnog tot (verdere) vervolging via de rechter 
overgaan. 
3.3 De strafbeschikking 
De Wet OM-afdoening, die gefaseerd in werking is getreden vanaf 1 februari 2008 en 
sinds 2015 landelijk geldend geeft het OM de mogelijkheid om buiten de rechter om 
 
104
 Voor de hoge en bijzondere transacties in omvangrijke en complexe zaken wordt evenwel een blijvende 
plek gezien. Zie Kamerstukken II 2018/19, 29 279, nr. 478. 
105
 Zie uitgebreid over de beklagprocedure van artikel 12 e.v. Sv, Van der Leij (2014). 
Wetenschappelijk Onderzoek- en Documentatiecentrum Cahier 2023-17  |
