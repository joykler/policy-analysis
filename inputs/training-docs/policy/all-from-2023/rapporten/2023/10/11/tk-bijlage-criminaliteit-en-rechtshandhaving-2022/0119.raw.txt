122
houdt. Aan ad informandum (ad info) gevoegde zaken zijn wel voorwaarden gesteld 
123
door de Hoge Raad. Zo moet een verdachte voor de ad info gevoegde zaken een 
bekentenis hebben afgelegd en mag, indien de zaken zijn meegenomen in de sanctio-
124
nering, de OvJ de verdachte niet meer voor deze zaken vervolgen. De rechter kan in 
gevallen waarin bijvoorbeeld het feit van zeer geringe ernst is of de persoonlijke 
omstandigheden van de verdachte daartoe aanleiding geven een verdachte ook 
schuldig verklaren zonder oplegging van een straf (rechterlijk pardon, art. 9a Sr). 
Naast een beslissing over de op te leggen straf(fen) en/of maatregel(en) zal de rechter 
nog andere beslissingen kunnen of moeten nemen. Bijvoorbeeld in het geval waarin 
een slachtoffer zich als benadeelde partij heeft gevoegd. Dan zal de rechter de vorde-
ring tot schadevergoeding geheel of gedeeltelijk kunnen toe- of afwijzen dan wel de 
benadeelde partij daarin niet-ontvankelijk kunnen verklaren. Soms beslist de rechter 
bijvoorbeeld ook nog over wat er moet gebeuren met door de politie inbeslaggenomen 
voorwerpen. 
4.4 De uitspraak 
Nadat het rechterlijk vonnis is vastgesteld, wordt het op een openbare zitting uit-
gesproken. Het vonnis vormt de basis voor de uitspraak. Uiterlijk veertien dagen na  
de sluiting van het onderzoek ter terechtzitting moet het vonnis worden uitgesproken. 
Die veertien dagen zijn bestemd voor de beraadslaging. In de praktijk wordt door-
gaans niet het hele vonnis voorgelezen, maar beperkt de rechter zich tot het laatste 
gedeelte van het vonnis (de beslissing). Doorgaans doet de politierechter (enkel-
voudige kamer, zie art. 51 RO) direct na de sluiting van het onderzoek ter terecht-
zitting uitspraak (mondeling vonnis, zie art. 378 Sv). De politierechter mag ook 
schriftelijk vonnis wijzen. De uitspraak moet dan, net als bij de behandeling door een 
meervoudige kamer, uiterlijk op de veertiende dag na sluiting van het onderzoek 
plaatsvinden (art. 379 lid 1 Sv). 
4.5 Rechtsmiddelen: hoger beroep en cassatie bij de Hoge Raad 
Als een van de partijen het oneens is met de uitspraak van de rechter, kan de zaak via 
een hoger beroep terechtkomen bij het gerechtshof en vervolgens door middel van 
cassatie bij de Hoge Raad. Bij vonnissen van de rechtbank is hoger beroep mogelijk bij 
het gerechtshof. In grote lijnen lijkt de procedure bij het gerechtshof op de gang van 
zaken bij de rechtbank. Beide partijen krijgen opnieuw de gelegenheid hun kant van 
de zaak toe te lichten. Het gerechtshof kijkt bij de behandeling van de zaak opnieuw 
naar alle feiten en maakt zijn eigen beoordeling. Iemand die in eerste instantie is 
veroordeeld, kan dus in hoger beroep worden vrijgesproken, maar het hof kan ook een 
hogere straf opleggen. 
Het hoger beroep in strafzaken wordt wel begrensd. Het gerechtshof bepaalt of het 
hoger beroep in behandeling wordt genomen van een vonnis betreffende een of meer 
overtredingen of misdrijven waarop een gevangenisstraf van maximaal vier jaar is 
gesteld, of een vonnis dat alleen een geldboete tot een bepaald maximum oplegt 
(410a Sv). Verder kan het onderzoek op de terechtzitting in hoger beroep worden 
geconcentreerd op vooraf of op de terechtzitting ingediende bezwaren tegen het 
 
122 
De rechter mag hierbij nimmer boven de wettelijk toegestane strafmaxima uitkomen. 
123 
Een wettelijke basis voor de afdoening via ad informandum gevoegde zaken is er niet. De strafrechter kan 
ter zake van ad informandum gevoegde feiten een schadevergoedingsmaatregel ten behoeve van het 
slachtoffer opleggen (art. 36f lid 1 Sr). 
124
 Ingeval een verdachte niet ter terechtzitting is verschenen, kan de rechter toch ad informandum gevoegde 
zaken ter bepaling van de straf laten meewegen. Zie nader HR 8 december 2009, ECLI:NL:HR:2009: 
BK0949, NJ 2010, 174. 
Wetenschappelijk Onderzoek- en Documentatiecentrum Cahier 2023-17  |  119
