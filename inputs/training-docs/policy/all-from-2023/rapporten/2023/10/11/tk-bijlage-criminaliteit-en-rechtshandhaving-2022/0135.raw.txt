G 
Geregistreerd misdrijf (hoofdstuk 3) – Misdrijf dat is vastgelegd in een proces-verbaal 
van aangifte of ambtshalve opgemaakt proces-verbaal. Per proces-verbaal tellen in 
hoofdstuk 3 alleen de zwaarste misdrijven mee. 
Geregistreerde criminaliteit (hoofdstuk 3) – In processen-verbaal (van aangifte of 
ambtshalve opgemaakt) vastgelegde misdrijven. Per proces-verbaal tellen in 
hoofdstuk 3 alleen de zwaarste misdrijven mee. 
Geregistreerde overtreding – Overtreding die is vastgelegd in een proces-verbaal van 
aangifte of ambtshalve opgemaakt proces-verbaal. 
Geregistreerde verdachte – Persoon waarvan de politie het ernstige vermoeden heeft 
dat hij/zij schuldig is aan het plegen van een strafbaar feit. Bij het ‘totale aantal 
geregistreerde verdachten’ telt een persoon meerdere keren mee als de politie 
hem/haar in één jaar van meerdere misdrijven verdacht. Het aantal ‘uniek 
geregistreerde verdachten’ is het aantal personen dat in een jaar één of meer keer 
verdacht werd door de politie. Het ‘aantal verdachten per verslagjaar’ telt het 
aantal verdachten dat geregistreerd is bij een in dat verslagjaar geregistreerd 
misdrijf. 
Gevangenisstraf – Vrijheidsstraf, levenslang of tijdelijk met een strafduur van ten 
hoogste dertig jaar, in de regel ondergaan in een penitentiaire inrichting (PI). 
Gedragsbeïnvloedende maatregel (GBM) – Maatregel die kan worden opgelegd aan 
jongeren als opsluiting een te zware straf is, maar een voorwaardelijke straf te 
licht. Deze maatregel bestaat uit een of meer trainingen of behandelingen. De 
jongere moet dan bijvoorbeeld een agressietraining volgen of een training om te 
leren van drugs of alcohol af te blijven. De jeugdreclassering houdt toezicht op het 
verloop van de GBM. 
Gedragsinterventie – Interventie die in theorie een bijdrage kan leveren aan het 
terugdringen van het recidiverisico. Het betreft gedragsinterventies die door de 
Erkenningscommissie Gedragsinterventies van het ministerie van Veiligheid en 
Justitie zijn erkend. 
H 
Hacken (hoofdstuk 2) – Het met kwade bedoelingen zonder toestemming inbreken op 
een apparaat (zoals een computer of tablet) of een account (zoals een e-mail- of 
bankaccount). 
Halt-straf – Straf voor jongeren van 12 tot 18 jaar, bedoeld ter voorkoming van 
vervolging. Het gaat hier om vormen van lichte criminaliteit die door jongeren zijn 
begaan. Vergrijpen die bij Halt terechtkomen, zijn bijvoorbeeld het vernielen van 
een afvalbak, schoolverzuim of winkeldiefstal. 
Halt-verwijzing – Verwijzing van een jongere door de politieagent, bijzondere 
opsporingsambtenaar (BOA) of officier van justitie naar een Halt-bureau. 
Hechtenis – Vrijheidsstraf met een strafduur van maximaal één jaar en vier maanden, 
van lichtere aard dan gevangenisstraf en in de regel ondergaan in een huis van 
bewaring. Deze meestal korte straf wordt ook wel principale hechtenis genoemd. 
De term hechtenis wordt ook gebruikt bij insluiting van iemand die wordt verdacht 
van een ernstig delict (voorlopige hechtenis). Een derde variant is de vervangende 
hechtenis, die volgt wanneer een taakstraf niet lukt of een door de rechter 
opgelegde, strafrechtelijke boete niet is betaald. Bij niet betaalde boetes spreekt 
men ook wel van subsidiaire hechtenis. 
Wetenschappelijk Onderzoek- en Documentatiecentrum Cahier 2023-17  |  135
