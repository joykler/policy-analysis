69
voorwerpen die als bewijsmiddel kunnen dienen en preventieve hechtenis. De wet 
geeft precies aan wanneer en door wie welk dwangmiddel mag worden toegepast.  
Belangrijke dwangmiddelen die de politie kan toepassen zijn aanhouding, ophouden 
voor onderzoek (maximaal negen uur voor misdrijven waarvoor voorlopige hechtenis is 
toegelaten) en inverzekeringstelling (maximaal zes dagen) als het belang van het 
70
onderzoek dat vereist. Een bevel tot inverzekeringstelling wordt alléén verleend bij 
zwaardere strafbare feiten, waarvoor voorlopige hechtenis is toegestaan (art. 58 lid 1 
71
en art. 67 Sv). De bevoegdheid tot inverzekeringstelling kan worden uitgeoefend 
door een OvJ of een hulpofficier. Na zijn aanhouding moet een verdachte binnen 
uiterlijk drie dagen en achttien uur worden voorgeleid aan de r-c (art. 59a Sv). Als  
de OvJ een verdachte nog langer vast wil houden, moet hij bij de r-c de bewaring 
vorderen. Hiermee kan een verdachte nog eens veertien dagen worden vastgehouden 
(art. 64 lid 1 Sv). Binnen de termijn van de bewaring kan de politie nader onderzoek 
doen naar de feiten waarop de verdenking is gebaseerd. Verder kan binnen die termijn 
72
de OvJ aan (de raadkamer van) de rechtbank vragen gevangenhouding van een 
verdachte te bevelen (art. 65 Sv). De duur van het bevel tot gevangenhouding 
73
bedraagt maximaal negentig dagen (art. 66 lid 1 Sv). Als de terechtzitting eenmaal 
is aangevangen, blijft het bevel van kracht tot zestig dagen na de einduitspraak  
(art. 66 lid 2 Sv). 
2.1 De Nationale Politie 
Nederland kent sinds januari 2013 een Nationale Politie (NP) met aan het hoofd de 
korpschef. De Minister van Justitie en Veiligheid is verantwoordelijk voor het beheer 
van de nationale politie. Het nationale politiekorps bestaat uit tien regionale eenheden 
onder leiding van een politiechef. De eenheden zijn ingedeeld in districten die weer zijn 
ingedeeld in basisteams. Verder kent de NP een landelijke eenheid waarvan onder 
andere specialistische rechercheonderdelen en de koninklijke en diplomatieke 
beveiliging deel uitmaken. Het Politiedienstencentrum (PDC) verzorgt de bedrijfs-
voering (ICT, financiën, personeelszaken). De Politieacademie is het centrum voor 
onderwijs, kennis en onderzoek voor en door de politie en behoort ook tot de NP.  
De politie heeft tot taak in ondergeschiktheid aan het bevoegd gezag en in overeen-
stemming met de geldende rechtsregels te zorgen voor de daadwerkelijke handhaving 
van de rechtsorde en het verlenen van hulp aan hen die deze behoeven (art. 3 
 
69
 Preventieve hechtenis is een verzamelbegrip voor inverzekeringstelling en voorlopige hechtenis. Door 
toepassing van preventieve hechtenis wordt een inbreuk gemaakt op het grondrecht van fysieke vrijheid 
van een persoon (art. 15 Grondwet). Voorlopige hechtenis omvat de bewaring, gevangenhouding en 
gevangenneming (art. 133 Sv). Toepassing van voorlopige hechtenis is gebonden aan wettelijke 
voorwaarden en gronden (zie art. 67 en 67a Sv). 
70
 De inverzekeringstelling van een verdachte is geregeld in de artikelen 57 tot en met 62a Sv. De grond tot 
inverzekeringstelling is het belang van het onderzoek (art. 57 lid 1 Sv), voorbeelden daarvan zijn: het 
nader horen van een verdachte, de confrontatie van getuigen met de verdachte, het opsporen van een 
medeverdachte zonder dat de verdachte de gelegenheid heeft hem in te lichten of het achterhalen of 
verifiëren van de identiteit van een verdachte. Vrees voor recidive, vluchtgevaar of de geschokte rechtsorde 
(alle gronden voor voorlopige hechtenis) zijn strikt genomen geen gronden voor inverzekeringstelling. 
71
 Het gaat dan om gevallen waarin sprake is van een verdenking van een misdrijf waarop ten hoogste vier 
jaar of meer gevangenisstraf is gesteld, maar ook op een grote hoeveelheid specifiek aangeduide mis-
drijven die met een minder hoog strafmaximum worden bedreigd. Het criterium geldt voor de toepassing 
van inverzekeringstelling (art. 58 Sv), bewaring (art. 63 Sv), gevangenhouding en gevangenneming  
(art. 65 Sv). Hetzelfde criterium wordt ook gehanteerd als toepassingsvoorwaarde voor een groot aantal 
opsporingsbevoegdheden. 
72
 Voor een aantal gevallen, zoals bezwaarschrift tegen vervolging en hoger beroep tegen beslissingen van de 
r-c, heeft de wetgever een aparte rechterlijke voorziening ontworpen, de zogeheten raadkamerprocedure 
(zie art. 21 e.v. Sv). 
73
 De derde vorm van de voorlopige hechtenis is de gevangenneming, die kan worden toegepast als de 
verdachte op vrije voeten is en terechtstaat. In het geval de verdenking een terroristisch misdrijf betreft, 
kan de duur van het bevel tot gevangenneming of gevangenhouding na negentig dagen gedurende ten 
hoogste twee jaren worden verlengd met periodes van maximaal negentig dagen (art. 66 lid 3 Sv). 
Wetenschappelijk Onderzoek- en Documentatiecentrum Cahier 2023-17  |
