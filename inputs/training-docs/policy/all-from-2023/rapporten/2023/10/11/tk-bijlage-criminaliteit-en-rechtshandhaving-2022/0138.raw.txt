Overdracht – Beslissing van het OM in een bepaald arrondissement om de verdere 
behandeling van een strafzaak over te dragen aan de officier van justitie in een 
ander arrondissement. Zie ook: beslissing van het OM. 
Overheveling – Beslissing van het OM om een zaak naar een ander verwerkingssys-
teem te verplaatsen waardoor de verwerking in het oorspronkelijke verwerkings-
systeem wordt afgerond. Het kan gaan om verplaatsingen van GPS naar Compas, 
maar ook het overdragen van een zaak aan het buitenland. 
Overtreding – Een in de Nederlandse wetgeving als zodanig aangeduid strafbaar feit 
van de minder ernstige soort. 
Overtredingszaak – Strafzaak die volgens de wet kan worden voorgelegd aan de sector 
kanton van de rechtbank. Het gaat dan meestal om overtredingen (minder ernstige 
strafbare feiten). Hieronder worden ook enkele misdrijven (landloperij, bedelarij  
en enkele milieu- en drugsdelicten) verstaan die door de sector kanton worden 
behandeld. 
P 
Penitentiair programma – Door de Minister van Justitie en Veiligheid erkend 
programma van samenhangende activiteiten die expliciet zijn gericht op re-
integratie in de maatschappij, waarbij de deelnemer op een plaats buiten de 
inrichting verblijft in de laatste fase van een gevangenisstraf. 
Personele uitgaven veiligheidszorg – Deze uitgaven omvatten salarissen, sociale 
lasten, pensioenpremies en kosten van werving, keuring, bijscholing, reiskosten in 
woon/werkverkeer e.d., excl. reis- en verblijfskosten in verband met uitoefening 
van de functie en inhuur van tijdelijk personeel. 
Phishing (hoofdstuk 2) – Alle vormen van online oplichting waarbij de dader zich 
voordoet als iemand anders (een persoon of bedrijf) en via allerlei kanalen 
personen benadert met valse verhalen met als doel om geld te krijgen.  
Plaatsing in een inrichting voor jeugdigen (PIJ-maatregel) – Vrijheidsbenemende 
maatregel in het jeugdstrafrecht ter plaatsing van een jeugdige in een Justitiële 
Jeugdinrichting. 
Plaatsing in een inrichting voor stelselmatige daders (ISD) – Maatregel bedoeld voor 
personen die regelmatig strafbare feiten plegen. Deze maatregel kan maximaal 
twee jaar duren. 
Politiestrafbeschikking – Zie: strafbeschikking. 
Politietransactie – Zie: transactie politie. 
Principale hechtenis – Zie: hechtenis. 
Proces-verbaal – Op schrift gestelde verklaring van een opsporingsambtenaar over 
door hem waargenomen feiten of omstandigheden. 
Proces-verbaal van aangifte – Schriftelijk verslag van een kennisgeving aan een 
opsporingsambtenaar dat een of meer strafbare feiten zijn gepleegd. 
R 
Rechtshandhaving – Het in stand houden van de rechtsorde en het toezien op de 
naleving van de wetten. 
  
Wetenschappelijk Onderzoek- en Documentatiecentrum Cahier 2023-17  |  138
