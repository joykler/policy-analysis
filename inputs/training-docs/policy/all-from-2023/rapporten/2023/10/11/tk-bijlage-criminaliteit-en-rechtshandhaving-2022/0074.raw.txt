Bestanden zijn in principe voor gebruik door de opdrachtgevers. Het gebruik van deze 
microdata vindt plaats conform de voorwaarden die hiervoor door het CvB worden 
gehanteerd. 
Gebruik door derden is na enige tijd mogelijk via DANS (voorheen WSA). Ook via het 
CvB kunnen externe onderzoekers (onder strikte voorwaarden) onderzoek verrichten 
op microdata van het CBS. Daarnaast kunnen op aanvraag data beschikbaar worden 
gesteld (maatwerk). 
De bestanden zijn niet direct herleidbaar tot personen. Daarom zijn er geen speciale 
privacyreglementen van toepassing. 
1.4 De Veiligheidsmonitor (vanaf 2012) 
Informatiegebied 
De doelpopulatie van de Veiligheidsmonitor vormt de bevolking van 15 jaar en ouder 
in particuliere huishoudens in Nederland als geheel, in afzonderlijke regio’s of in 
afzonderlijke gemeenten of delen of combinaties daarvan. De VM bestaat uit een 
landelijke steekproef die voor een deel door het CBS en voor een deel door het externe 
onderzoeksbureau I&O Research wordt uitgevoerd. Dit wordt aangevuld met jaarlijks 
wisselende lokale steekproeven die door I&O Research in opdracht van lokale en 
regionale overheden worden uitgevoerd. Het totaal aantal respondenten bedroeg 
77.989 in 2012, 145.277 in 2013, 86.382 in 2014, 111.252 in 2015, 80.860 in 2016, 
149.461 in 2017 en 135.481. Het aantal respondenten hiervan dat behoorde tot de 
jaarlijks wisselende lokale steekproeven was 18.656 in 2012, 79.740 in 2013, 19.079 
in 2014, 47.460 in 2015, 13.631 in 2016, 80.187 in 2017, en 63.486 in 2019.  
De landelijke uitvoering was in 2012 gericht op betrouwbare gegevens voor Nederland 
als geheel en voor de toenmalige 25 afzonderlijke politieregio’s. Naar aanleiding van 
de inrichting van de Nationale politie per 1 januari 2013 met een nieuwe regionale 
indeling in 10 Regionale eenheden, 43 Districten en 167 Basisteams is het steekproef-
ontwerp van de VM in 2013 zodanig aangepast dat betrouwbare uitspraken op deze 
nieuwe regionale niveaus kunnen worden gedaan. Ook voor gemeenten met meer dan 
70.000 inwoners zijn betrouwbare uitspraken mogelijk. De lokale uitvoering van de VM 
is gericht op het verkrijgen van (extra) informatie voor afzonderlijke regio’s van de 
politie of gemeenten, of onderdelen of combinaties daarvan. 
De vragenlijst van de VM is modulair opgebouwd. De vragenblokken zijn: leefbaarheid 
van de woonbuurt, beleving overlast in de buurt, veiligheidsbeleving, slachtofferschap 
(inclusief cybercrime) en aangiftegedrag, politiecontacten, functioneren politie in 
buurt, functioneren politie in algemeen, functioneren gemeente, preventie, onveilige 
plekken, respectloos gedrag, en achtergrondkenmerken. Voor lokale deelnemers aan 
de Veiligheidsmonitor is aan het einde van de vragenlijst enige vrije ruimte beschik-
baar voor eigen vragen. 
Van verschillende soorten delicten en delictgroepen wordt vastgesteld hoeveel per-
sonen daarvan slachtoffer zijn geworden in de twaalf voorgaande maanden. Ook kan 
een schatting worden gemaakt van het aantal delicten dat de inwoners in Nederland 
hebben ondervonden. Deze schatting van het aantal delicten is in de loop van 2013 
beschikbaar gekomen. De volgende delicten worden onderscheiden: geweldsdelicten 
(mishandeling, bedreiging, geweld met seksuele bedoelingen); vermogensdelicten, 
zoals inbraak of een poging daartoe, fietsdiefstal, autodiefstal, diefstal uit of vanaf de 
auto, diefstal van andere voertuigen, zakkenrollerij/­beroving of een poging daartoe, 
en overige diefstal; vandalisme (vernielingen aan voertuigen en overige vernielingen, 
bijvoorbeeld aan huis of tuin). Daarnaast worden in de VM ook voor het eerst delicten 
op het gebied van computercriminaliteit of cybercrime onderzocht. Het gaat dan om 
Wetenschappelijk Onderzoek- en Documentatiecentrum Cahier 2023-17  |
