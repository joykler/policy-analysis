S 
Sanctie – Straf of maatregel die is opgelegd in een strafzaak, zoals geldboete, 
gevangenisstraf, terbeschikkingstelling en ontzegging van de rijbevoegdheid.  
Zie verder bijlage 3. 
Schadevergoeding aan ex-verdachten – Schadevergoeding die een ex-verdachte kan 
claimen als hij voor een strafzaak in verzekering is gesteld en/of in voorlopige 
hechtenis is genomen, terwijl de strafzaak is geëindigd zonder dat een straf of 
maatregel is opgelegd. Ook kan een verdachte deze schadevergoeding claimen  
als hij wel is veroordeeld, maar er voorlopige hechtenis is toegepast voor een feit 
waarvoor dat niet is toegelaten (art. 89 Wetboek van Strafvordering). Als een zaak 
is geëindigd zonder oplegging van een straf of maatregel, kan de ex-verdachte 
bovendien een beroep doen op vergoeding van gemaakte kosten (art. 591a 
Wetboek van Strafvordering). 
Schuldigverklaring – Uitspraak door de rechter dat hij het door het OM ten laste 
gelegde feit bewezen en strafbaar acht en van oordeel is dat de verdachte strafbaar 
is. 
Sepot – Beslissing van het OM waarbij het, op beleidsmatige of technische gronden, 
afziet van vervolging van een geconstateerd strafbaar feit. Zie ook: administratief 
sepot, technisch sepot, beleidssepot. 
Shamesexting (hoofdstuk 2) – het opzettelijk verspreiden (of dreigen met verspreiden) 
van seksueel getint beeldmateriaal met de intentie een ander in een kwaad daglicht 
te plaatsen. 
Slachtoffer – Persoon of instantie tegen wie een strafbaar feit is gericht of die de 
gevolgen van een strafbaar feit rechtstreeks heeft ondervonden. 
Slachtofferloos delict – Strafbaar feit dat geen direct aanwijsbaar slachtoffer kent. 
Voorbeelden van slachtofferloze delicten zijn heling, rijden onder invloed, drugs- en 
wapenhandel. 
Strafbeschikking – Sanctie die kan worden opgelegd door de officier van justitie in het 
kader van de Wet OM-afdoening. Naast de officier kunnen ook politie, gemeenten, 
buitengewoon opsporingsambtenaren en het CJIB een strafbeschikking opleggen. 
Zie ook: strafbeschikking OM, strafbeschikking politie, strafbeschikking bestuurlijk. 
Zie verder bijlage 3. 
Strafbeschikking, bestuurlijk – Strafbeschikking die alleen kan worden opgelegd voor 
overlastfeiten en wordt uitgevaardigd door bijzondere opsporingsambtenaren die in 
dienst zijn van of werkzaam zijn voor gemeenten die hebben gekozen voor een 
bestuurlijke strafbeschikking. Zie ook: strafbeschikking. 
Strafbeschikking CJIB – Strafbeschikking die via het CJIB instromen bij het OM na een 
verzet of bij mislukte executie. Het kan gaan om politiestrafbeschikkingen, fiscale 
en bestuurlijke strafbeschikkingen of strafbeschikkingen die het CJIB zelf afhandelt 
namens gemeenten of andere derde partijen. Zie ook: strafbeschikking. 
Strafbeschikking OM – Sanctie die kan worden opgelegd door de officier van justitie in 
het kader van de Wet OM-afdoening, zonder tussenkomst van de rechter. Het OM 
kan dit doen bij overtredings­zaken en misdrijfzaken waarop een gevangenisstraf 
van niet meer dan zes jaar staat. De inhoud van een strafbeschikking kan variëren. 
De meest voorkomende inhoud zijn geldboetes en taakstraffen. Zie ook: straf-
beschikking. 
Strafbeschikking politie – Geldboete die de politie, opsporingsambtenaren (Koninklijke 
Marechaussee) of buitengewoon opsporingsambtenaren opleggen in het kader van 
de Wet OM-afdoening. Zie ook: strafbeschikking. 
Strafbaar feit – Handeling, of juist nalatigheid om te handelen, die bij wet strafbaar is 
gesteld. Strafbare feiten worden onderscheiden in overtredingen en misdrijven. 
Wetenschappelijk Onderzoek- en Documentatiecentrum Cahier 2023-17  |
