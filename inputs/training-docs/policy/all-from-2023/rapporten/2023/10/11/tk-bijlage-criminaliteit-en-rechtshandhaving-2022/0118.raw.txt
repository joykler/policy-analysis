geeft de raadsman weer wat hij ter verdediging opvoert en verklaart bijvoorbeeld dat 
het ten laste gelegde niet kan worden bewezen of dat een andere straf dan de eis 
passender zou zijn. De OvJ kan daarna andermaal het woord voeren (repliek), waarna 
de raadsman van de verdachte nogmaals het woord kan voeren (dupliek). Aan de 
verdachte zelf komt het recht op het laatste woord toe (art. 311 lid 4 Sv). Daarna 
wordt het onderzoek ter terechtzitting door de voorzitter gesloten. Door de politie-
rechter en de kantonrechter wordt direct uitspraak gedaan, de meervoudige kamer 
kondigt de datum aan waarop de uitspraak wordt gedaan.  
4.3 De beraadslaging 
Na afloop van het onderzoek beraadslaagt de meervoudige kamer op grond van de 
tenlastelegging en het onderzoek ter terechtzitting eerst over de geldigheid van de 
dagvaarding, haar bevoegdheid te oordelen over het ten laste gelegde feit of de ten 
laste gelegde feiten, de ontvankelijkheid van de OvJ en of er redenen zijn voor 
schorsing van de vervolging. Dit worden de formele vragen genoemd (zie art. 348 Sv). 
Mocht de beraadslaging daartoe aanleiding geven, dan zal de meervoudige kamer 
beslissen tot nietigheid van de dagvaarding, tot haar onbevoegdheid, tot de niet-
ontvankelijkheid van de OvJ of tot de schorsing van de vervolging en dit uitspreken 
(formele einduitspraak). Indien de beraadslaging over de formele vragen géén 
aanleiding geeft tot een van de bovengenoemde einduitspraken, dan buigt de 
meervoudige kamer zich over vier materiële vragen (zie art. 350 Sv). Dit betreft de 
volgende vragen: 
• Is het feit wettig en overtuigend bewezen? 
• Is het bewezen verklaarde feit strafbaar? 
• Is de dader strafbaar? 
• Welke straf en/of maatregel moeten worden opgelegd? 
 
Wordt de eerste vraag ontkennend beantwoord, dan volgt vrijspraak. Als wel wettig en 
overtuigend is bewezen dat de verdachte het omschreven feit in de tenlastelegging 
heeft gepleegd, maar het bewezen verklaarde feit géén strafbaar feit oplevert, dan 
volgt ontslag van alle rechtsvervolging (ovar). Levert het bewezen verklaarde feit wél 
119
een strafbaar feit op, dan beoordeelt de rechter of de dader strafbaar is. Is de dader 
niet strafbaar, dan volgt eveneens ovar. Is de dader wél strafbaar, dan beantwoordt 
de rechter de vierde en laatste vraag: is een sanctie (straf en/of maatregel) op zijn 
120
plaats, zo ja welke en hoe hoog moet die sanctie zijn? De rechter let bij zijn beslis-
sing over de op te leggen straf op de aard en ernst van het bewezenverklaarde, de 
omstandigheden waaronder het is begaan, de gevolgen daarvan voor het slachtoffer 
en de persoonlijke omstandigheden van de verdachte. Het Landelijk Overleg 
Vakinhoud Strafrecht (LOVS) van de rechtbanken en de gerechtshoven heeft voor 
121
veelvoorkomende delicten oriëntatiepunten voor straftoemeting vastgesteld. 
Rechters kunnen deze als vertrekpunt van denken gebruiken bij het opleggen van 
straf. Zij zijn daaraan in concrete zaken niet gebonden. 
De rechter kan bij de straftoemeting ook rekening houden met zogeheten ad infor-
mandum gevoegde zaken. Dit zijn strafzaken die de OvJ aan de ten laste gelegde 
feiten toevoegt, met de bedoeling dat de rechter er in de sanctionering rekening mee 
 
119 
Dat is bijvoorbeeld niet het geval als het feit de dader niet kan worden toegerekend wegens een gebrekkige 
ontwikkeling of een ziekelijke stoornis, of om andere redenen zoals psychische overmacht of noodweer-
exces. 
120 
De politierechter mag geen hogere hoofdstraf opleggen dan één jaar gevangenisstraf (zie artt. 368, 
369 lid 1 Sv). 
121 
Te raadplegen op www.rechtspraak.nl. 
Wetenschappelijk Onderzoek- en Documentatiecentrum Cahier 2023-17  |
