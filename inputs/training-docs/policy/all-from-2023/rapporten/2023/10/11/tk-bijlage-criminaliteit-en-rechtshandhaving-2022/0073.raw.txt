19
respondenten (toentertijd waren er 25 politieregio’s). Het aantal respondenten voor 
20
de lokale onderzoeken varieert per jaar. 
In de IVM worden vier verschillende interviewmodes gehanteerd. De benaderde 
persoon wordt allereerst verzocht om de vragenlijst via internet te beantwoorden 
(CAWI). De steekproefpersonen kunnen ook een schriftelijke vragenlijst opvragen en 
invullen (PAPI). Steekproefpersonen die niet reageren, worden telefonisch benaderd 
(CATI) als het telefoonnummer bij het CBS (of bij de lokale uitvoerenden) bekend is. 
Als dat niet bekend is of als telefonische benadering niet lukt, worden die personen 
alsnog persoonlijk benaderd (CAPI). In het landelijke/regionale deel worden alle 
interviewmodes gebruikt; in de lokale onderzoeken zijn de (relatief dure) mondelinge 
interviews met een bezoek door een enquêteur niet verplicht. Deze waarnemings-
methode wordt daarom lokaal slechts op beperkte schaal toegepast. 
Periodiciteit van de dataverzameling 
De IVM is in deze opzet vanaf 2008 tot en met 2011 jaarlijks in het najaar uitgevoerd. 
Vanaf het kalenderjaar 2012 zijn de opzet en de vraagstelling van de IVM ingrijpend 
herzien (de beschrijving hiervan valt buiten het kader van de huidige publicatie). 
Beperkingen 
Door verschillen in onderzoeksdesign, waarnemingsmethode en vraagstelling zijn de 
resultaten niet zonder meer vergelijkbaar met eerdere en andere slachtofferenquêtes 
(PMB, POLS, ELV, VMR) en met de ICVS. Daarnaast kan er sprake zijn van steekproef-
fouten, meetfouten en non-responsfouten. 
Uit nadere analyses is gebleken dat de IVM-niveauschattingen over slachtofferschap en 
ondervonden delicten (waaronder autodelicten) voor verbetering vatbaar zijn. Daarom 
is de presentatie van alle IVM-cijfers over autodelicten voor alle jaren aangepast, is 
aan alle IVM-cijfers over de omvang van slachtofferschap en ondervonden delicten  
de status ‘voorlopig’ toegekend, en zijn de schattingen over absolute aantallen onder-
vonden delicten (voorlopig) vervallen. Op basis van de herziening vanaf 2012 kunnen 
eerdere niveauschattingen mogelijk alsnog worden aangepast. 
Onderlinge vergelijking van relatieve IVM-cijfers naar plaats en tijd blijft wel mogelijk; 
het onderzoeksinstrument is in de periode 2008-2011 immers niet veranderd. 
Eigendom en beheer 
Opdrachtgevers voor de IVM zijn het toenmalig ministerie van Veiligheid en Justitie en 
het ministerie van BZK en het CBS. Het CBS draagt zorg voor de landelijke uitvoering 
van de IVM; de uitvoering van de lokale enquêtes is ondergebracht bij de lokale 
statistische onderzoeksbureaus of bij externe veldwerkbureaus. 
De standaardrapportages (door het CBS) zijn gebaseerd op alle (landelijke/regionale 
plus regionale) enquêtes samen. De lokale deelnemers krijgen hun eigen microdata 
(waaronder de gevraagde achtergrondkenmerken), aangevuld met de door het CBS 
verzamelde onderzoeksgegevens voor die regio/gemeente. Omdat alle indicatoren zijn 
gestandaardiseerd, kunnen lokale instanties daarmee hun eigen rapportages hierop 
afstemmen. 
 
19
 In het vierde kwartaal van 2008 bedroeg dit aantal netto 670 respondenten per politieregio. In totaal telde 
deze landelijke/regionale uitvoering bijna 17.000 respondenten. 
20 
In de IVM 2008 participeerden zeven politieregio’s en (grotendeels in combinatie daarmee) rond tachtig 
gemeenten in de lokale uitvoering, met in totaal bijna 46.000 respondenten. In de IVM-2009 lagen deze 
aantallen met in totaal bijna 180.000 respondenten in 239 gemeenten verdeeld over 21 politieregio’s veel 
hoger. In 2010 ging het om 21 participerende gemeenten in 7 regio’s, met in totaal bijna 20.000 respon-
denten. In 2011, het laatste IVM-jaar met dit design, betrof het 225 gemeenten in 23 regio’s, met in totaal 
ruim 200.000 respondenten. 
Wetenschappelijk Onderzoek- en Documentatiecentrum Cahier 2023-17  |
