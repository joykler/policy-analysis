3 De vervolgings- en berechtingsgegevens 
Net als in de voorgaande edities zijn de cijfers over vervolging en berechting dit jaar 
samengesteld door het WODC. Het betreft de gegevens voor de hoofdstukken 4 
(Vervolging van misdrijven), 5 (Berechting van misdrijven) en deels ook hoofdstuk 6 
(Overtredingen).  
 
Doordat het WODC een andere werkwijze hanteert bij het samenstellen van de cijfers 
en op onderdelen ook andere definities en keuzes maakt dan het CBS voorheen deed, 
wijken de cijferreeksen in deze publicatie op onderdelen af van de reeksen in C&R 
21,22
2016 en eerder. De opgenomen reeksen in deze editie vertonen geen 
trendbreuken met de reeksen in de voorgaande edities (vanaf C&R 2017) en vertonen 
ook in zichzelf geen trendbreuken doordat alle reeksen in zijn geheel zijn vernieuwd en 
hierbij dezelfde werkwijze is aangehouden als voor de voorgaande editie.  
In paragraaf 3.1 van deze bijlage worden de voornaamste verschillen ten aanzien van 
C&R 2016 weergegeven, alsook verschillen met de cijfers van het Parket-Generaal 
(PaG) en de Raad voor de rechtspraak (Rvdr). 
Datawarehouse WODC 
De gegevens over vervolging en berechting komen uit het datawarehouse (DWH)  
van het WODC. Dit DWH is bedoeld voor het leveren van gegevens voor rapportage, 
analyse en onderzoek. De gegevens in het DWH zijn afkomstig uit verschillende 
bronbestanden die weer afkomstig zijn uit registratiesystemen van ketenpartners in  
de strafrechtsketen, waaronder het Openbaar Ministerie (OM). 
 
De aangeleverde bronbestanden aan het WODC worden op een geautomatiseerde 
wijze in een aantal stappen geïntegreerd in een centrale gegevensverzameling (het 
DWH), waarin onder andere schrijfwijzen en coderingen zijn afgestemd zodat 
gegevens uit verschillende bronnen overeenkomen, en definities zijn vastgelegd 
conform de informatiebehoefte van de gebruikers. Om dit te kunnen doen, moeten de 
gegevens uit de bronbestanden eerst geëxtraheerd, opgeschoond en getransformeerd 
worden. Het DWH bestaat hierna uit een set van (afgeleide) betekenisvolle variabelen, 
waarmee verdere analyses gedaan kunnen worden. 
Het DWH bevat, onder andere, data afkomstig uit het bronbestand RAC-min (RApsody 
Centraal Management Informatiesysteem). RAC-min is een (beperkte) afslag van het 
23
Phoenix-systeem. 
 
Phoenix (ook wel PSK, Phoenix StrafrechtKeten genoemd) is een datawarehouse 
waarin gegevens uit de registratiesystemen COMPAS en GPS verzameld worden. 
COMPAS (Communicatiesysteem Openbaar Ministerie-Parket AdminiStratie) is een 
case-managementsysteem dat de processtappen van proces-verbaal en dagvaarding 
tot vonnis ondersteunt en het mogelijk maakt deze te registreren. GPS (Geïntegreerd 
Processysteem Strafrecht) is een nieuwer digitaal systeem (geleidelijk ingevoerd sinds 
2008) ter ondersteuning van de administratie en behandeling van strafzaken en ter 
vervanging van papieren strafdossiers. GPS is de opvolger van COMPAS, maar 
momenteel zijn beide systemen nog in gebruik. Het merendeel van de zaken wordt 
 
21
 Daarnaast is de datalevering die het WODC van het OM ontvangt niet hetzelfde als de levering aan het CBS 
(zowel in bron, inhoud als in periodiciteit). Ook hierdoor kunnen verschillen in de cijfers ontstaan. 
22
 Om de reeksen zo veel mogelijk consistent te houden ten opzichte van voorgaande edities, hanteert het 
WODC zo veel als mogelijk de definities en telwijze van het CBS, zoals die zijn beschreven in bijlage 3 van 
C&R 2016 (Kalidien, 2017). 
23
  Tot eind 2019 werd RAC-min samengesteld vanuit GPS-MI. Zie voor een toelichting bijlage 3 in C&R 2018 
(Choenni, Van den Braak & Platenburg, 2019). De overgang van GPS-MI naar Phoenix kan veranderingen in 
de cijfers veroorzaakt hebben. 
Wetenschappelijk Onderzoek- en Documentatiecentrum Cahier 2023-17  |
