Correctie voor inflatie 
De uitgaven aan sociale veiligheid worden gecorrigeerd voor inflatie. De publieke 
uitgaven worden gecorrigeerd door ze te delen door de ontwikkeling van de collectieve 
overheidsbestedingen ten opzichte van 2015. De publieke uitgaven worden gecorri-
geerd door ze te delen door de ontwikkeling van de Consumenten Prijs Index ten 
opzichte van 2015. Beide reeksen zijn op het open data portal van het CBS te vinden. 
Data 
Om tot een overzicht van de uitgaven aan criminaliteit te komen, zijn voor de belang-
rijkste aanbieders op het gebied van sociale veiligheid gegevens over uitgaven, omzet, 
productie, prijzen en werklast over de periode 2002-2019 verzameld. Er is gekozen om 
alleen die aanbieders mee te nemen waarvoor sociale veiligheid een hoofdtaak is. De 
financiële gegevens van aanbieders die sociale veiligheid niet als hoofdtaak hebben, 
maar die wel bevoegd zijn om bestuurlijke boetes uit te delen, zijn niet meegenomen 
in deze analyse. Indien aanbieders sociale veiligheid als één van de hoofdtaken hebben 
en ook bevoegd zijn bestuurlijke boetes op te leggen, worden ook de uitgaven aan 
bestuurlijke boetes meegeteld als uitgaven aan sociale veiligheid.  
 
Als totale uitgaven worden in principe de totale lasten genomen zoals vermeld staat in 
de jaarrekening/jaarverslag/jaarbericht/jaarstukken van de desbetreffende aanbieder. 
Voor de baten-lastendiensten gaan we uit van de lasten zoals vermeld in de agent-
schapsparagraaf in het jaarverslag van het moederdepartment. Indien geen lasten 
bekend zijn, wordt uitgegaan van de bijdrage die het moederdepartment volgens haar 
jaarverslag aan desbetreffende aanbieder heeft verstrekt. Soms zijn slechts over een 
beperkte periode de lasten bekend. Indien de bijdrage van het moederdepartement 
wel bekend is voor de jaren waarvoor de lasten niet bekend zijn, worden de lasten 
geschat op basis van deze bijdrage. 
 
Methodiek 
Op basis van omzetgegevens wordt bepaald welk deel van de omzet sociale veiligheid 
betreft of iets anders (bv. civiel of administratief recht, fysieke veiligheid). Vervolgens 
wordt bekeken in welke ketenfases van de veiligheidsketen deze aanbieders actief zijn. 
Voor aanbieders die in meerdere ketenfases actief zijn, wordt getracht de uitgaven  
toe te rekenen naar ketenfase op basis van omzetgegevens per product(groep) of, 
indien deze ontbreken, productiegegevens. Soms kan een deel van de omzet niet 
toegerekend worden naar een specifieke ketenfase. Dit deel blijft dan buiten 
beschouwing bij het berekenen van de aandelen. Impliciet betekent dit dat niet toe  
te rekenen delen recht evenredig worden omgeslagen over de ketenfases waarin de 
desbetreffende aanbieder actief is.  
 
Tot slot wordt gekeken in hoeverre de uitgaven toegeschreven kunnen worden aan 
bepaalde delicttypen (voor de indeling zie bijlage 2). Het aandeel per delicttype wordt 
bepaald op basis van gewogen productiegegevens per delict en de bijbehorende 
wegingsfactoren. De wegingsfactoren zijn meestal gebaseerd op kostprijzen of werk-
lastmetingen. Indien geen delictgegevens beschikbaar zijn, wordt gebruikgemaakt van 
algemene criminaliteitsgegegevens die het soort product of diens van de betreffende 
aanbieder het best benaderen. De werkwijze is verder hetzelfde als bij de verdeling 
over ketenfases.  
 
Periodiciteit en meer informatie 
De uitgaven aan sociale veiligheid betreffen gegevens over gehele verslagjaren.   
Wetenschappelijk Onderzoek- en Documentatiecentrum Cahier 2023-17  |
