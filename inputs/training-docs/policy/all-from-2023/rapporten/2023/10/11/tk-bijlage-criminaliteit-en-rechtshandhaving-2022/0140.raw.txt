Strafrecht – Onderdeel van het recht dat regelt hoe mensen zich in de samenleving 
dienen te gedragen en hoe de overheid kan en mag reageren op strafbare feiten. In 
het strafrecht wordt onderscheid gemaakt tussen misdrijven en overtredingen. 
Strafzaak – Proces-verbaal dat is ingeschreven bij het OM, met als doel het voor te 
leggen aan de rechter. Een strafzaak is in beginsel gericht op één verdachte. 
Scholings- en Trainings Programma (STP) – Een programma geïnitieerd vanuit een 
Justitiële Jeugdinrichting met een duur van minstens een maand en maximaal 
twaalf maanden. In deze situatie woont de jeugdige met toestemming buiten de 
JJI. Dit programma is met name bedoeld om de jeugdige gefaseerd weer deel te 
laten nemen aan de maatschappij. 
Subsidiaire hechtenis – Zie: hechtenis. 
T 
Taakstraf – Onbetaalde arbeid die de strafrechter oplegt. Een taakstraf kan een 
werkstraf of leerstraf zijn, of een combinatie daarvan. 
Technisch sepot – Beslissing van het OM waarbij het afziet van vervolging van een 
strafbaar feit omdat het van mening is dat vervolging niet tot een veroordeling zal 
leiden, bijvoorbeeld omdat voldoende bewijs ontbreekt of omdat het feit of de 
verdachte niet strafbaar is. Zie ook: sepot. 
Terbeschikkingstelling – Maatregel in het strafrecht waarbij de rechter beveelt dat de 
verdachte van een misdrijf die een gebrekkige ontwikkeling of een ziekelijke 
stoornis heeft, in een forensisch psychiatrisch centrum zal worden behandeld en 
begeleid. 
Toevoeging – Een toevoeging is een verklaring op grond waarvan een rechtzoekende 
aanspraak kan maken op gesubsidieerde rechtsbijstand. 
Transactie OM – Het onder bepaalde omstandigheden ter voorkoming van strafver-
volging voldoen aan een of meer door het OM (officier van justitie) gestelde voor-
waarden, zoals het betalen van een geldsom (‘boete’), waardoor het recht tot 
strafvervolging vervalt. Zie ook: beslissing OM. 
Transactie politie – Door de politie aan de pleger van een strafbaar feit aangeboden 
transactie ter voorkoming van strafvervolging. 
U 
Uitgaven gecorrigeerd voor loon- en prijsstijgingen uitgedrukt in het prijsniveau van 
2005 – Deze correctie op de uitgaven aan veiligheidszorg geeft aan hoe de kosten 
zouden zijn als de prijzen niet gestegen waren ten opzichte van 2005. Deze cijfers 
geven een inzicht in de volumeontwikkeling. Zie verder bijlage 3. 
Uitgaven Veiligheidszorg: 
Uitgaven aan berechting – Uitgaven aan activiteiten in het kader van de afhande-
ling van aan de rechter aangeleverde zaken. Hierbij worden alleen activiteiten 
gerekend voor zover deze betrekking hebben op criminaliteit, overlast, ver-
loedering en onveiligheidsgevoelens. 
Uitgaven aan ondersteuning van slachtoffers – Uitgaven aan activiteiten die erop 
gericht zijn slachtoffers, of hun directe omgeving, te ondersteunen bij fysiek en 
psychisch herstel en bij juridische kwesties. Hiertoe zijn alleen de activiteiten 
gerekend die gericht zijn op slachtoffers van criminaliteit, overlast, verloedering 
of onveiligheidsgevoelens. 
Wetenschappelijk Onderzoek- en Documentatiecentrum Cahier 2023-17  |  140
