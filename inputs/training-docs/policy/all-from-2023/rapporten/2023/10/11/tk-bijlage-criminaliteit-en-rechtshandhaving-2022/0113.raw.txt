magistratuur’, ter onderscheiding van de zittende magistratuur (de rechters). In 
tegenstelling tot de rechters worden de leden van het OM niet voor het leven 
benoemd. In artikel 124 van de Wet op de rechterlijke organisatie wordt de taak van 
het OM als volgt omschreven: ‘Het OM is belast met de strafrechtelijke handhaving 
van de rechtsorde en met andere bij wet vastgestelde taken.’ In de praktijk van het 
strafrecht is de hoofdtaak van het OM te verdelen in: leidinggeven aan de politie bij de 
opsporing van strafbare feiten, de vervolging van strafbare feiten en de verdachten 
voor de rechter brengen en afdoen van strafbare feiten zonder tussenkomst van de 
rechter. 
Het OM is georganiseerd in tien arrondissementsparketten, gevestigd bij elf arrondis-
sementsrechtbanken (parket Oost -Nederland bedient zowel Rechtbank Gelderland als 
Rechtbank Overijssel). Bij de arrondissementsparketten vindt de vervolging in eerste 
aanleg plaats onder leiding van de OvJ. Als na de beslissing van de rechtbank hoger 
beroep ingesteld wordt neemt de advocaat-generaal bij het ressortsparket van het OM 
de vervolging over. Er is een ressortsparket met vestigingen bij de vier gerechtshoven. 
Verder is er één Landelijk Parket, één Functioneel Parket, één parket CVOM, de Rijks-
102
recherche en het Parket-Generaal. Het Parket-Generaal bestaat uit het College van 
procureurs-generaal en zijn staf. De procureurs-generaal bepalen het landelijke 
opsporings- en vervolgingsbeleid van het OM. Het Landelijk Parket houdt zich bezig 
met de aanpak van internationale vormen van georganiseerde misdaad. Maar ook 
zaken als terrorisme en mensensmokkel behoren tot het werkterrein. Het Landelijk 
Parket voert het gezag over de Dienst Landelijke Recherche dat deze vormen van 
criminaliteit onderzoekt. Het Functioneel Parket richt zich vooral op de financieel-
economische criminaliteit, sociale zekerheidsfraude en landbouw- en milieucrimina-
liteit. Het gaat om zaken die worden opgespoord door de bijzondere opsporings-
diensten. Het LBA (landelijke beslag autoriteit) ressorteert onder het Functioneel 
Parket en is belast met het afnemen van criminele winsten. Sinds 1 juli 2011 heeft het 
Functioneel Parket meer mogelijkheden om een financieel onderzoek te doen naar het 
vermogen van een crimineel die tracht te ontkomen aan zijn betalingsverplichting uit 
103
de ontnemingswetgeving. 
Het parket CVOM (Centrale Verwerking Openbaar Ministerie) ten slotte richt zich op 
verkeerszaken en handhaving van de openbare orde. Het CVOM behandelt de 
bezwaarschriften tegen verkeersboetes op basis van de Wet administratiefrechtelijke 
handhaving verkeersvoorschriften (WAHV-de ‘Mulderzaken’) en de eenvoudige 
verkeers- of overlaststrafzaken.  
Tevens ondersteunt het parket CVOM het College van procureurs-generaal beleids-
matig op het gebied van verkeershandhaving. Zie voor cijfermatige informatie over 
WAHV hoofdstuk 6 (Overtredingen). De Rijksrecherche onderzoekt strafbare feiten en 
gedragingen die de integriteit van de overheid ernstig kunnen aantasten (zie verder 
onder 2)  
 
102 
Deze nieuwe gebiedsindeling van de Rechtspraak is geregeld in de Wet Herziening Gerechtelijke Kaart 
(HGK), van 12 juli 2012, Stb. 2012, 313. 
103
 Door de invoering van de Wet Verruiming mogelijkheden voordeelsontneming (Wet van 31 maart 2011,  
Stb. 2011, 171) is het juridische instrumentarium verbreed. Er zijn voor de rechter nu meer mogelijkheden 
tot verbeurdverklaring (zie nader paragraaf 4) en het is mogelijk voor de rechter om medebetrokkenen 
hoofdelijk aansprakelijk te stellen voor het gehele voordeel. Daarnaast zijn de mogelijkheden om bij 
schijnconstructies beslag te leggen uitgebreid en is de mogelijkheid ingevoerd om onderzoek te doen naar 
vermogen om de ontnemingsmaatregel te gebruiken tijdens de hoger beroep- en cassatiefase én nadat het 
ontnemingsvonnis onherroepelijk is geworden. Met de invoering van de wet is tevens een vergaand bewijs-
vermoeden geïntroduceerd (zie art. 36e lid 3 Sr), namelijk dat alle uitgaven van de betrokkene in de zes 
jaar voorafgaand aan het plegen van het misdrijf en voorwerpen die hem in die periode zijn gaan toe-
behoren van criminele herkomst zijn, tenzij aannemelijk is dat daarvoor een legale bron is aan te wijzen. 
De zesjaarstermijn kan overigens wel door de rechter worden verkort (bijvoorbeeld als na onderzoek naar 
voren komt dat betrokkene er een kortere periode een criminele levensstijl op nahield). 
Wetenschappelijk Onderzoek- en Documentatiecentrum Cahier 2023-17  |  113
