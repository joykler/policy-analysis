zoeksgegevens voor die regio/gemeente. Omdat alle indicatoren zijn gestandaar-
diseerd, kunnen lokale instanties hier hun eigen rapportages op afstemmen. 
Bestanden zijn in principe voor gebruik door de opdrachtgevers. Er is een tool ont-
wikkeld waarmee voor lokale beleidsmakers gestandaardiseerde rapportages kunnen 
worden gegenereerd op basis van onderzoeksbestand(en) met output-gerelateerde 
programmasources die door het CBS via het CvB ter beschikking worden gesteld. Het 
gebruik van deze microdata vindt plaats conform de voorwaarden die hiervoor door 
het CvB worden gehanteerd. 
Gebruik door derden is na enige tijd mogelijk via DANS (voorheen WSA). Ook via het 
CvB kunnen externe onderzoekers (onder strikte voorwaarden) onderzoek verrichten 
op microdata van het CBS. Daarnaast kunnen op aanvraag data beschikbaar worden 
gesteld (maatwerk). 
De bestanden zijn niet direct herleidbaar tot personen. Daarom zijn er geen speciale 
privacyreglementen van toepassing. 
Methodebreuken VMR, IVM en VM 2012-2019 
De verschillen in onderzoeksdesign, waarnemingsmethode en vraagstellingen tussen 
VMR, IVM en VM 2021 hebben tot gevolg dat er systematische effecten optreden in de 
uitkomsten. Dit fenomeen wordt aangeduid met de term methodebreuken. Om de 
continuïteit en vergelijkbaarheid van de belangrijkste variabelen zoals slachtoffer-
schap, aantal ondervonden delicten, en onveiligheidsgevoelens zo goed mogelijk te 
waarborgen, is in 2021 parallel aan de ‘nieuwe’ VM 2021 nogmaals de ‘oude’ IVM 
2012-2019 met een steekproefomvang van 8.656 personen uitgevoerd. Om dezelfde 
reden is in 2008, 2009 en 2010 parallel aan de toen ‘nieuwe’ IVM de ‘oude’ VMR in een 
beperkte omvang uitgevoerd, en in 2012 parallel aan de toen ‘nieuwe’ VM’ de ‘oude’ 
IVM in een beperkte omvang uitgevoerd. 
Door de parallelle uitvoering van de oude en nieuwe ontwerpen is het mogelijk om de 
verschillen in uitkomsten te kwantificeren, en daarmee via omrekenfactoren correcties 
toe te passen op de VMR-, IVM-, en VM 2012-2019-cijfers om ze naar het VM 2021-
niveau te brengen. Op die manier worden uitkomsten van de VMR, IVM, en VM 2012-
2019 vergelijkbaar met die van de VM 2021 (zie ook onderzoeksverantwoording 
Veiligheidsmonitor 2021; www.cbs.nl/nl-nl/longread/rapportages/2022/ 
veiligheidsmonitor-2021/onderzoeksverantwoording). Gevolg van het corrigeren van 
methodebreuken is dat de cijfers van 2019 en eerdere jaren afwijken van de eerder 
gepubliceerde cijfers voor deze jaren. 
2 De Politiestatistiek 
De Politiestatistiek, gestart in 1948, beoogt inzicht te geven in de omvang, aard en 
ontwikkeling van de geregistreerde criminaliteit en de inspanning van de politie ter 
bestrijding hiervan. Tot en met het verslagjaar 2007 gebruikte het CBS gegevens die 
rechtstreeks en decentraal werden onttrokken aan de basisprocessensystemen van de 
toenmalige 25 regiokorpsen, het Korps Landelijke Politiediensten (KLPD) en de 
Koninklijke Marechaussee (KMar). Met terugwerkende kracht tot het verslagjaar 2005 
werden de gegevens tot 2011 uit de basisprocessensystemen centraal geleverd via de 
landelijke politiedatabank ‘Geïntegreerde Interactieve Databank voor Strategische 
bedrijfsinformatie’ (GIDS). De gegevens over 2012 tot en met 2014 worden sinds 
2015 geleverd via ‘Basisvoorziening Informatie’ (BVI). Sinds 2017 zijn de gegevens 
ook over de verslagjaren 2010 tot en met 2016 geleverd via BVI. De gegevens worden 
geleverd volgens de definities en de telwijze van BVI. Alleen de KMar levert haar 
informatie nog rechtstreeks aan het CBS. 
Wetenschappelijk Onderzoek- en Documentatiecentrum Cahier 2023-17  |  76
