1 Inleiding 
D.E.G. Moolenaar 
De bestrijding van criminaliteit en het bevorderen van de rechtshandhaving zijn sinds 
jaar en dag een belangrijke pijler van het Nederlands kabinetsbeleid. Voor een goede 
onderbouwing van beleid, opvattingen en berichtgeving is inzicht nodig in de ontwikke-
ling van de (on)veiligheid in ons land en de gang van zaken bij de rechtshandhaving. 
Statistische informatie op dit gebied kan helpen dit inzicht te verkrijgen en is daarom 
van belang voor beleidsmakers, politici, wetenschappers en pers. 
1.1 Het ontstaan van een statistisch naslagwerk 
Gezien het belang van statistische informatie over criminaliteit en rechtshandhaving 
brengen het Centraal Bureau voor de Statistiek (CBS) en het Wetenschappelijk 
Onderzoek- en Documentatiecentrum (WODC) vanaf 1999 samen jaarlijks de publi-
catie Criminaliteit en rechtshandhaving (C&R) uit. C&R is bedoeld als statistisch 
naslagwerk. De publicatie beoogt ontwikkelingen in en de samenhang tussen crimi-
naliteit en rechtshandhaving systematisch in kaart te brengen en is bedoeld voor 
iedereen die geïnteresseerd is in kwantitatieve informatie op dit gebied. Sinds 2011 
werkt de Raad voor de rechtspraak (Rvdr) aan deze publicatie mee en sinds de editie 
van 2020 ook de Politie en het Openbaar Ministerie, waardoor de expertise verder is 
verbreed. 
1.2 Kanttekening bij de duiding van de cijfers 
Anno 2023 is het belang van statistische informatie nog steeds groot. Vaak zijn kant-
tekeningen van belang voor een juiste interpretatie van die statistische informatie. 
Deze publicatie beoogt, mede via duidelijke definities en omschrijvingen, de betekenis 
van de gepresenteerde informatie duidelijk te maken. Zo moet het bijvoorbeeld duide-
lijk zijn, als de geleverde informatie verandert door een andere wijze van registreren 
of door nieuwe inzichten van de registrerende organisatie. 
Evenals vorige edities van C&R richt deze publicatie zich op de beschrijving van cijfer-
matige ontwikkelingen en niet op de achtergronden of oorzaken daarvan. Wanneer er 
aanwijzingen zijn dat de weergegeven cijfermatige ontwikkelingen zijn beïnvloed door 
registratiewijzigingen, komt dit wel aan de orde, maar in deze editie slechts heel 
summier. Wanneer een belangrijke wijziging in wet- of regelgeving duidelijk in de 
cijfers te zien is, krijgt deze ook aandacht. Een enkele keer vindt verwijzing plaats 
naar onderzoeksliteratuur die meer licht kan werpen op de geschetste ontwikkelingen. 
Deze editie beschrijft de ontwikkeling tot  
en met 2022.  
 
Bronnen brengen criminaliteit slechts deels in beeld. Zo is de politieregistratie afhan-
kelijk van aangiftes en van de eigen opsporing. Wat buiten zicht van deze registratie 
blijft, is van oudsher aangeduid als het ‘dark number’. Slachtofferenquêtes zijn 
bedoeld om meer zicht te geven op dit ‘dark number’, waarbij de resultaten afhankelijk 
zijn van onderzoeksdesign, waarnemingsmethode en vraagstellingen. Maar ook deze 
slachtofferenquêtes missen delicten, namelijk de zogenoemde slachtofferloze delicten 
Wetenschappelijk Onderzoek- en Documentatiecentrum Cahier 2023-17  |  24
