Bijlage 4 Het Nederlandse strafrechtsysteem 
W.M. de Jongste 
Het Nederlandse strafrechtsysteem kan worden gedefinieerd als het geheel van 
organen, procedures en beslissingen dat is gericht op de handhaving van het 
34
strafrecht. De basis van het Nederlandse strafrechtsysteem wordt gevormd door  
het Wetboek van Strafrecht en het Wetboek van Strafvordering. Het Wetboek van 
Strafrecht beschrijft de belangrijkste misdrijven en overtredingen (strafbare feiten). 
Het Wetboek van Strafvordering beschrijft wanneer iemand als verdachte van een 
strafbaar feit wordt aangemerkt en hoe in dat geval de bevoegdheden, rechten en 
plichten van de verschillende organen zijn geordend.  
Sinds 2014 wordt gewerkt aan een nieuw Wetboek van Strafvordering. Het bestaande 
wetboek is ruim 100 jaar oud en is toe aan een integrale vernieuwing. Diverse 
ontwikkelingen maken een modernisering van het huidige wetboek nodig maken. 
Naast de hoofddoelstelling van het strafprocesrecht zoals verwoord in het wetboek van 
1926: ‘(…) zooveel mogelijk bevorderen van de toepassing van de strafwet op den 
werkelijk schuldige en tevens de veroordeeling, kan het zijn, de vervolging van den 
niet-schuldige naar vermogen verhinderen’, zijn nevendoelstellingen een belangrijkere 
plaats gaan innemen. Bijvoorbeeld de rechten en vrijheden van de verdachte en 
andere procesdeelnemers waaronder het slachtoffer.  
In de tweede plaats is sprake van een verandering van de aard van de criminaliteit 
waardoor de handhaving om andere bevoegdheden vraagt en is sprake van een 
uitbreiding van de strafrechtelijke sancties die kunnen worden opgelegd. Zo is naast 
gevangenisstraf, hechtenis en geldboete de taakstraf als hoofdstraf vormgegeven, zijn 
maatregelen als tbs en ISD aan het sanctiearsenaal toegevoegd en kent de wet 
tegenwoordig de buitengerechtelijke afdoening via de strafbeschikking. Ten derde 
vindt een verandering in de rolverdeling tussen de strafvorderlijke actoren plaats, 
onder andere door de professionalisering van de politie. Ten vierde is sprake van een 
internationalisering van de strafrechtspleging door regels die zien op internationale en 
Europese strafvorderlijke samenwerking. Ten slotte zijn in de loop der tijd nieuwe 
technieken beschikbaar gekomen (telefoontap, direct afluisteren, DNA-onderzoek) die 
de wijze waarop strafvordering plaatsvindt wijzigt en nog verder zal kunnen wijzigen.  
Het nieuwe Wetboek van Strafvordering zal bestaan uit acht boeken.  
De eerste zes boeken zijn: strafvordering in het algemeen, het opsporingsonderzoek, 
beslissing omtrent vervolging, berechting, rechtsmiddelen en bijzondere regelingen.  
De boeken zeven (internationale samenwerking in strafzaken) en acht 
(tenuitvoerlegging) zijn vooruitlopend op de invoering van het nieuwe wetboek als 
nieuwe boeken zes en zeven in het huidige wetboek ingevoegd. Na verwerking van het 
advies van de Raad van State is het wetsvoorstel voor het gemoderniseerde Wetboek 
35
van Strafvordering op 17 maart 2023 ingediend bij de Tweede Kamer. 
Organisaties in de strafrechtpraktijk kunnen ervaring opdoen met enkele onderdelen 
van het nieuwe wetboek. De Innovatiewet Strafvordering is met ingang van 1 oktober 
2022 in werking getreden en heeft gezorgd voor aanpassing van het huidige Wetboek 
van Strafvordering (Sv) zodat betreffende onderdelen in een aantal pilots gedurende 
36
enkele jaren in de praktijk kunnen worden beproefd. In het vierde boek van het 
 
34
 Inclusief Caribisch Nederland (Bonaire, Sint-Eustatius en Saba). Per 1 augustus 2020 geldt ook in Caribisch 
Nederland apart jeugdstrafrecht www.rijksdienstcn.com/actueel/nieuws/2020/juli/27/jeugdstrafrecht-van-
kracht-in-caribisch-nederland. 
35
 Kamerstukken II 2022/23, 36 327, nrs. 1-5. 
36
 Stb. 2022, 276. 
Wetenschappelijk Onderzoek- en Documentatiecentrum Cahier 2023-17  |
