Figuur S.7 Verhoudingen in de strafrechtsketen, misdrijven, minderjarigen, 
2012-2022* 
 
* In de teller en de noemer van de verhoudingen staan niet noodzakelijkerwijs dezelfde 
zaken/verdachten/dossiers. Bijvoorbeeld, de instroom bij het Openbaar Ministerie in 2022 kan betrekking 
hebben op een verdachte die in 2021 is geregistreerd bij de politie. 
** Trendbreuk in 2020 als gevolg van het afschaffen van de voorfase (zie voetnoot 4). 
Bron: WODC en CBS; voor de corresponderende cijfers zie tabel S.3 
 
Delicten door de keten heen 
In 2022 betrof de verdenking bij ruim de helft (49%) van de geregistreerde minder-
jarige verdachten een vermogensmisdrijf. Bij de sancties van OM en rechter ligt dit 
aandeel lager (36%). Omdat voor vermogensmisdrijven in verhouding vaker een 
jeugddetentie wordt opgelegd, is het aandeel van vermogensmisdrijven in de latere 
fases van de strafrechtsketen hoger: 60% van de jeugddetenties en 51% van het 
aantal detentiejaren. Het aandeel bij vernielingen en openbare orde en gezag 
misdrijven ligt daarentegen aan het eind van de keten juist lager dan in het begin: 8% 
van de jeugddetenties en 6% van de detentiejaren tegen 17% van de geregistreerde 
verdachten). Bij gewelds- en seksuele delicten is het aandeel in termen van sancties 
en vooral ook detentiejaren groter dan in termen van verdachten (zie figuur S.8). 
Wetenschappelijk Onderzoek- en Documentatiecentrum Cahier 2023-17  |  16
