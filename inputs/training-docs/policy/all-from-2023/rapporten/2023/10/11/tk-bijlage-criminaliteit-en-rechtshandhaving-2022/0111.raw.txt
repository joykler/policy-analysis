2.6 Bestuurlijke handhaving 
Het strafrecht is primair gericht op het door de overheid sanctioneren van wederrech-
telijk gedrag. Het strafrecht geeft regels hoe bij het niet naleven van de strafrechte-
lijke gedragsnormen moet worden gereageerd. Het strafrecht is gericht op handhaving 
van genoemde normen. Daarin is het strafrecht niet uniek. Ook het bestuursrecht kent 
methoden tot handhaving van gedragsnormen, waarbij, net als in het strafrecht, de 
overheid een centrale plaats inneemt. 
92
De verschillen tussen de beide sanctiestelsels lijken echter steeds kleiner te worden. 
De bestuurlijke boete was oorspronkelijk bedoeld voor eenvoudig vast te stellen over-
tredingen waarop lichte sancties staan maar tegenwoordig worden in het bestuursrecht 
ook boetes opgelegd voor minder eenvoudig vast te stellen overtredingen en is de 
hoogte van de boete vergelijkbaar met de strafrechtelijke boetes of zelfs hoger. 
Bestuursrechtelijke sancties worden in beginsel door het bestuursorgaan zelf opgelegd, 
zonder rechterlijke tussenkomst terwijl in het strafrecht, vanwege het leedtoevoe-
gende karakter, de schuld van de verdachte eerst vastgesteld moest worden door een 
onafhankelijke rechter alvorens kon worden bestraft. Maar sinds de (gefaseerde) 
93
invoering van de Wet OM-afdoening in 2008 is het OM bevoegd in bepaalde gevallen 
een straf op te leggen zonder rechterlijke tussenkomst (de strafbeschikking). Ook het 
bestuursorgaan legt zelf punitieve sancties op: bestuurlijke boete (bij overtreding van 
APV-bepalingen) of intrekking van vergunningen zonder een voorafgaande rechterlijke 
toets. Bij het opleggen van sancties van reperatoire aard vindt evenmin een 
voorafgaande rechterlijke toets plaats. Zoals bij de bestuursdwang waarbij de 
gemeente door middel van feitelijke maatregelen een einde kan maken aan een 
illegale situatie en de gemaakte kosten bij de overtreder in rekeningen worden 
gebracht. Of bij de last onder dwangsom: de overtreder moet een geldsom betalen 
tenzij hij voldoet aan een opdracht (last) binnen een gestelde termijn. Naast de 
bestuurlijke boete beschikt een bestuursorgaan (gemeente, provincie, waterschap) ook 
over de mogelijkheid een bestuurlijke (administratieve) strafbeschikking op te leggen 
bij strafbare feiten die overlast in de publieke ruimte inhouden. Tegen de bestuurlijke 
strafbeschikking voor een bepaald strafbaar feit is verzet bij het OM mogelijk.  
 
De afhandeling van zaken, buiten de rechter om, betekent dat minder zaken door  
de strafrechter hoeven te worden afgedaan. Het heeft de wetgever er destijds toe 
gebracht om een groot aantal verkeersovertredingen te decriminaliseren. Dit houdt in 
dat overtreding van een verkeersvoorschrift (genoemd in de Wet administratief-
rechtelijke handhaving verkeersvoorschriften, WAHV) niet als een strafbaar feit wordt 
aangemerkt, maar als een gedraging waarop een administratieve sanctie (bestuurs-
94
boete) kan volgen. Hoofdstuk 6 (Overtredingen) dat de behandeling van over-
tredingen beschrijft geeft cijfers over onder meer de WAHV. 
Met de invoering van de Wet OM-afdoening is dus voortgebouwd op deze buiten-
95
gerechtelijke afdoening. In de memorie van toelichting bij het wetsvoorstel wordt 
aangegeven dat â€˜de capaciteit van de justitieketen moet worden aangepast aan de 
stijgende behoefte aan rechtshandhaving. Vergroting van de mogelijkheden tot en 
doelmatigheid van de buitengerechtelijke afdoening van strafzaken is daarbij van groot 
 
92
 Zie het advies van de Raad van State over de verhouding tussen sanctiestelsels in het bestuursrecht en in 
het strafrecht van 13 juli 2015 (Stcrt 2015, 30280, No. W 03.15.0138/II). 
93 
Wet van 7 juli 2006, Stb. 2006, 330. 
94
 Zie de Wet van 3 juli 1989, Stb. 1989, 300. Degene die door de politie een WAHV-beschikking opgelegd 
heeft gekregen, kan daartegen in beroep gaan bij de OvJ. Tegen de beslissing van de OvJ kan een 
betrokkene uiteindelijk beroep instellen bij de rechtbank. Het beroep wordt behandeld en beslist door de 
kantonrechter. In geval van een door een bestuursorgaan opgelegde sanctie moet beroep worden ingesteld 
bij de bestuursrechter. 
95
 Zie nader paragraaf 3. 
Wetenschappelijk Onderzoek- en Documentatiecentrum Cahier 2023-17  |  111
