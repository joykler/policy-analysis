Instroom en doorstroom in de strafrechtsketen 
In de periode 2012 tot en met 2022 daalde het geschatte aantal door burgers 
2
ondervonden traditionele delicten met 40% terwijl de door de politie geregistreerde 
criminaliteit met 30% daalde (zie figuur S.2). Maar in het laatste jaar (2021-2022) 
zien we weer een stijging in de geregistreerde criminaliteit met 6%. Het aantal 
registraties van verdachten daalde in de periode 2012-2022 met 31% terwijl de 
instroom OM daalde met 19%. Deze daling is deels het gevolg van de COVID-19 
3
maatregelen. Ook hier zien we in het laatste jaar (2021-2022) een stijging in het 
aantal geregistreerde verdachten met 5% en in de instroom bij het OM met 7%. Wel is 
het verschil tussen het aantal geregistreerde verdachten en de instroom bij het OM 
langzamerhand kleiner geworden. Zo bedroeg de verhouding tussen instroom OM en 
registraties van verdachten in 2012 0,60, terwijl dit in 2022 is 0,71 was, met de 
kanttekening dat in deze periode de wijze waarop met sepots wordt omgegaan is 
4,5
gewijzigd (zie figuur S.3). Het aantal zaken waarin wordt gedagvaard of opgeroepen 
(na verzet tegen strafbeschikking) is in de periode 2012-2022 met 24% gedaald, maar 
ook in het laatste jaar (2021-2022) met 7% gestegen. De verhouding tussen 
dagvaardingen en oproepen enerzijds en de instroom OM anderzijds is licht gedaald 
van 0,48 in 2012 naar 0,45 in 2022. 
 
2  
Dit heeft betrekking op de periode 2012 t/m 2021, want in 2022 heeft geen meting plaatsgevonden. 
3 
 Het effect van de COVID-19-pandemie is tweeledig. Enerzijds was er minder instroom, anderzijds zorgde de 
tijdelijke gedeeltelijke sluiting van de gerechtsgebouwen tijdens de eerste lockdown in 2020 voor een 
toename van de voorraden. Tijdens de tweede lockdown waren de gerechtsgebouwen wel geopend maar 
vanwege de COVID-19-maatregelen konden de rechtbanken en gerechtshoven desalniettemin ook in 2021 
niet op volle kracht draaien. OM en ZM hebben in 2020 afspraken gemaakt om de voorraden aan te 
pakken. Deze afspraken golden ook in 2021. Dit leidde tot een verschuiving in de wijze van behandeling en 
afdoening van zaken en tot een afname van het aantal vonnissen, zowel in 2020 als 2021. 
4
 Zo deed het OM in 2016 nog bijna 52.000 zaken af in de voorfase (dus nog voordat zaken als instroom 
werden geregistreerd), meestal als sepot. In 2018 ging het nog om ruim 34.000 zaken. Vanaf 2020 worden 
al deze zaken als instroom OM geregistreerd (OM 2021, p.43), waarna ze vaak alsnog als sepot worden 
afgedaan. Sepots in de voorfase berustten meestal op gebrek aan bewijs. Een klein deel hiervan wordt 
afgehandeld via een Halt-verwijzing of een reprimande van de officier van justitie (OM 2019, p. 18, 28; OM 
2020, p. 35). Het aantal door het OM geboekte technische sepots is, in het kielzog van deze afschaffing van 
de voorselectie, toegenomen (OM 2020, p. 36). 
5
  De teller en de noemer van de verhoudingscijfers hebben niet noodzakelijkerwijs betrekking op dezelfde 
zaken/verdachten/dossiers. Bijvoorbeeld, de instroom bij het Openbaar Ministerie in 2022 kan betrekking 
hebben op een verdachte die in 2021 is geregistreerd bij de politie, terwijl het aantal verdachten alle 
registraties in 2022 betreft. Om deze reden wordt hier ook gesproken van verhoudingen en niet van 
percentages. 
Wetenschappelijk Onderzoek- en Documentatiecentrum Cahier 2023-17  |
