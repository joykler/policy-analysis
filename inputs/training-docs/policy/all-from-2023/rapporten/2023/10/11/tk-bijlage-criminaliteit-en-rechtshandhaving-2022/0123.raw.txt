aan het verkeer heeft tot doel gevaarlijke voorwerpen uit het maatschappelijke 
verkeer te halen. Het gaat meestal om voorwerpen die gebruikt zijn bij het plegen van 
het strafbare feit. De ontneming van het wederrechtelijk verkregen voordeel is bedoeld 
om een veroordeelde de uit criminele handelingen verkregen winst te ontnemen. De 
hoogte van het te ontnemen bedrag is onbeperkt. Als een veroordeelde weigert het 
vastgestelde bedrag te betalen, kan hij in gijzeling worden genomen, totdat hij aan 
zijn verplichting heeft voldaan. Dit kan tot maximaal drie jaar. De vordering blijft 
echter ook ná de gijzeling bestaan. De schadevergoedingsmaatregel verplicht een 
veroordeelde tot betaling van een geldsom aan de Staat ten behoeve van het slacht-
offer. De Staat keert het ontvangen bedrag zelf direct uit aan het slachtoffer. Bij niet-
betaling van de schadevergoeding dreigt tenuitvoerlegging van de vervangende 
hechtenis. Bij niet tijdige betaling ontvangt het slachtoffer het resterende bedrag van 
135
de schadevergoedingsmaatregel uit het zogeheten voorschotfonds. 
Is een veroordeelde geheel of gedeeltelijk ontoerekeningsvatbaar, dan is plaatsing in 
een psychiatrisch ziekenhuis mogelijk. De strafrechter kan een veroordeelde laten 
plaatsen voor de duur van één jaar, met de mogelijkheid van verlenging. Plaatsing in 
een psychiatrisch ziekenhuis gebeurt alleen als de gestoorde persoon gevaarlijk is voor 
zichzelf of voor de algemene veiligheid van personen of goederen. De rechter geeft de 
last tot plaatsing slechts nadat hij advies van ten minste twee gedragsdeskundigen 
heeft ingewonnen. 
De maatregel terbeschikkingstelling (tbs) kan worden opgelegd indien de verdachte 
tijdens het begaan van het feit niet of verminderd toerekeningsvatbaar was. De tbs 
wordt vaak opgelegd in combinatie met een gevangenisstraf. De maatregel is gericht 
op beveiliging van de maatschappij. De tot tbs veroordeelde wordt tijdens de opslui-
ting ook behandeld, met het oog op de terugkeer in de maatschappij. De rechter kan 
tbs opleggen als een verdachte een misdrijf heeft begaan waarop een gevangenisstraf 
van vier jaar of meer is gesteld, of voor een specifiek aantal in de wet genoemde 
misdrijven (zoals onder andere belaging) en de veiligheid van anderen dan wel de 
algemene veiligheid van personen of goederen het opleggen van die maatregel eist. 
De tbs kent twee varianten: de tbs met bevel tot verpleging en tbs met voorwaarden. 
Tbs met dwangverpleging betekent een gedwongen opname in een inrichting voor 
maximaal vier jaar, tenzij bij het misdrijf de lichamelijke integriteit van slachtoffers is 
aangetast. Daarvan is sprake bij geweldsmisdrijven, zedenzaken, brandstichting met 
gevaar voor personen. In die gevallen kan de maatregel onbeperkt worden verlengd. 
Bij tbs met voorwaarden is geen sprake van dwangverpleging, maar zullen de 
voorwaarden wel altijd inhouden dat de tbs-gestelde zich onder behandeling laat 
stellen. De maximale duur is negen jaar en de maximale gevangenisstraf die naast de 
tbs met voorwaarden kan worden opgelegd is vijf jaar.  
Sinds 2004 bestaat de maatregel van plaatsing in een inrichting voor stelselmatige 
daders (de ISD-maatregel). Deze maatregel maakt het mogelijk personen gedwongen 
in een inrichting te plaatsen gedurende maximaal twee jaar. Stelselmatige daders zijn 
zeer actieve veelplegers, die in de vijf jaren voorafgaand aan het gepleegde feit ten 
minste driemaal voor het plegen van een misdrijf onherroepelijk veroordeeld zijn tot 
een vrijheidsbenemende of vrijheidsbeperkende straf of maatregel, die ook ten uitvoer 
is gelegd. Het gaat bij deze maatregel om het beveiligen van de maatschappij, het 
tegengaan van recidive en het doorbreken van verslavings- of andere problematiek. 
De maatregel is ook bedoeld voor niet-verslaafde veelplegers en voor veroordeelden 
136
met een (ernstige) psychiatrische problematiek. 
 
135
 De hieraan verbonden voorwaarden en beperkingen zijn nader uitgewerkt in het Uitvoeringsbesluit 
voorschot schadevergoedingsmaatregel (Stb. 2010, 311).  
136 
Kamerstukken II 2002/03, nr. 28 980, nr. 3. 
Wetenschappelijk Onderzoek- en Documentatiecentrum Cahier 2023-17  |
