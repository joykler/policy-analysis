Wijze van aanleveren 
Het Politiedienstcentrum verstrekt gegevens uit de registraties van de tien regionale 
eenheden en de Landelijke Eenheid via de landelijke politiedatabank BVI. In de periode 
tussen juni 2008 en december 2009 zijn alle eenheden overgegaan op het systeem 
Basisvoorziening Handhaving (BVH), waaraan de gegevens voor GIDS en BVI worden 
onttrokken. Voorheen waren de gegevens afkomstig uit de basisprocessensystemen 
BPS, Xpol en Genesys. Het BPS-systeem werd in negentien regiokorpsen gebruikt, het 
Xpol-systeem in vijf korpsen. Het regiokorps Haaglanden gebruikte het 
registratiesysteem Genesys. 
De KMar gebruikt nog steeds het registratiesysteem BPS en levert het CBS per kwar-
taal een bestand met daarin gegevens van alle in BPS gemelde incidenten (misdrijven 
en overige incidenten). 
Voordelen nieuwe wijze van aanleveren 
De levering van gegevens uit GIDS en BVI kent een aantal voordelen: 
• De uitkomsten zijn vollediger en op regioniveau beter vergelijkbaar, omdat bijna 
alle berichtgevers de informatie nu op dezelfde wijze en op hetzelfde tijdstip 
leveren. 
• Dubbeltellingen worden voorkomen. Misdrijven die ter kennis komen in regio A, 
maar gepleegd zijn in een andere regio, worden in beide regio’s geregistreerd. 
Voorheen leidde dit tot dubbeltellingen. Binnen GIDS en BVI is dit probleem 
opgelost en wordt het misdrijf geteld in de regio van plegen. 
• Door de telwijze van GIDS en BVI over te nemen, zijn de CBS- en politiecijfers van 
de geregistreerde misdrijven nu onderling vergelijkbaar. Strafbare feiten waarvan 
geen aangifte was gedaan, maar die wel een verdachte en/of slachtoffer kenden, 
telde het CBS voorheen niet mee als geregistreerd misdrijf. Binnen GIDS en BVI 
worden deze feiten echter wel als misdrijf geregistreerd. 
• De indeling van misdrijven in hoofd- en subcategorieën is aangepast, verbeterd en 
uitgebreid doordat van alle regio’s gegevens per feitcode worden ontvangen. 
Wijze van tellen 
In het onderzoek tellen de volgende gegevens mee: 
• Regionale eenheden en de Landelijke Eenheid: alle misdrijven volgens de definitie 
van GIDS/BVI met een incidentcode/maatschappelijke klasseaanduiding die voor-
komt in de ‘Standaardclassificatie misdrijven (Politie) 2010’ (SCM2010) van het 
CBS; plus alle incidenten volgens GIDS/BVI (misdrijven en overige incidenten) met 
de incidentcode/maatschappelijke klasseaanduiding ‘Verlaten plaats ongeval’ of 
‘Rijden onder invloed’. Misdrijven die gemeld zijn in een regio maar gepleegd zijn in 
een andere regio, worden overgedragen aan de regio van plegen en zodoende in 
beide regio’s geregistreerd. Als misdrijven zijn overgedragen aan een andere regio 
wordt alleen de registratie in de regio van plegen in het onderzoek meegenomen. 
Misdrijven waarvan de gemeente van plegen onbekend is, worden toegedeeld aan 
de regio van melden en krijgen de indicatie ‘gemeente van plegen onbekend’. 
• Regiokorps Haaglanden: regiokorps Haaglanden heeft tot de invoering van BVH 
eind 2009 de gegevens ten behoeve van het CBS ontleend aan Genesys met behulp 
van het programma ‘CBS Tellen’. Dit programma produceerde geaggregeerde 
gegevens per gemeente, die ongewijzigd werden meegeteld. Inmiddels zijn van 
Haaglanden gegevens over de periode 2005-2009 ontvangen en verwerkt die beter 
aansluiten bij de gehanteerde meetwaarde. 
• KMar (BPS): alle registraties met ten minste één incident dat voorkomt in de 
SCM2010, waarbij het veld ‘aangifte’ de waarde ‘J’ heeft en bij de incidentcode is 
aangegeven dat een aangifte verplicht is, en de registraties waarbij het aantal 
Wetenschappelijk Onderzoek- en Documentatiecentrum Cahier 2023-17  |  77
