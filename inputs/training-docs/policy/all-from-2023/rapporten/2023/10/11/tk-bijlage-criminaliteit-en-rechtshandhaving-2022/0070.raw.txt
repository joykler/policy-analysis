Deze informatie dient deels als aanvulling op geregistreerde gegevens over crimina-
liteit, vooral ten behoeve van het beleid op regionaal (politieregio’s) en landelijk 
niveau, en daarnaast ten behoeve van andere lokale relevante beleidseenheden. Net 
als de andere slachtofferenquêtes gaan de verzamelde gegevens over criminaliteit aan 
het begin van de strafrechtsketen. De doelpopulatie van de PMB is de bevolking van 
15 jaar en ouder in particuliere huishoudens van Nederland, van de afzonderlijke 
politieregio’s en van eventuele andere onderscheiden administratieve eenheden. 
Informatiegebied 
Ook de PMB heeft betrekking op aantallen slachtoffers, het wel of geen (ondertekende) 
aangifte doen, de reden van eventuele aangifte, en eventuele geleden schade. Ook 
komt hierin het oordeel over het optreden van de politie, redenen van eventuele 
ontevredenheid, en preventieadviezen en informatie over slachtofferhulp aan de orde. 
Daarnaast worden vragen gesteld over problemen in de buurt met betrekking tot 
diverse vermogensdelicten, verkeersoverlast, dreiging en verloedering, gevoelens van 
onveiligheid in verband met criminaliteit, preventiemaatregelen tegen inbraak, andere 
contacten van burgers met de politie en de tevredenheid hierover, en beschikbaarheid, 
zichtbaarheid, functioneren en optreden van de politie in de eigen buurt. 
De zogenoemde objectgebonden delicten zijn die delicten die de woning of een voer-
tuig als object hebben: (poging tot) inbraak (woning als object), fietsdiefstal, auto-
delicten, diefstal uit/vanaf de auto en vernieling aan de auto. Persoonsgebonden 
delicten zijn: verkeersdelicten (aanrijding met doorrijden); geweldsdelicten, zoals 
bedreiging, mishandeling, portemonneediefstal met geweld; en overige delicten, zoals 
portemonneediefstal zonder geweld, overige diefstal, overige vernieling en andere 
delicten. De achtergrondkenmerken zijn beperkt; standaard worden alleen landelijke 
en regionale gegevens gepresenteerd. 
Periodiciteit van de dataverzameling 
In elk van de toenmalige 25 politieregio’s werden ten minste 1.000 personen telefo-
nisch ondervraagd. In 1990 is een beperkt eerste onderzoek uitgevoerd in 25 Neder-
landse gemeenten. Daarna is het onderzoek tussen 1993 en 2001 tweejaarlijks en 
daarna tot en met 2005 jaarlijks uitgevoerd. De politieregio’s hadden de mogelijkheid 
om extra respondenten te laten ondervragen via de zogenoemde ‘opstapmethode’. 
Gevraagd werd naar de ervaringen van de respondenten in de twaalf maanden 
voorafgaand aan de interviewdatum. De (telefonische) interviews zijn geconcentreerd 
in de maanden januari t/m maart. 
Beperkingen 
De vergelijkbaarheid met andere slachtofferenquêtes wordt beperkt door verschillen  
in (onder andere) het steekproefkader (telefoonregister versus personen- versus 
adressensteekproef), de herweging, de methode van dataverzameling (telefonisch 
versus persoonlijk), de vraagstelling en -volgorde van (onder andere) delicten, en de 
presentatie van resultaten (percenteringsbasis, (sub)totaalcijfers voor groepen van 
delicten). 
Eigendom en beheer 
Het onderzoek werd uitgevoerd in opdracht van de toenmalige ministeries van BZK en 
Justitie en een groot aantal politiekorpsen en was primair gericht op de toenmalige 
afzonderlijke politieregio’s. De politieregio’s hadden de mogelijkheid om extra 
respondenten te laten ondervragen via de zogenoemde ‘opstapmethode’. De belang-
rijkste resultaten van de PMB werden gepresenteerd in twee rapporten: een landelijk 
rapport met de belangrijkste resultaten, en een tabellenrapport. 
Wetenschappelijk Onderzoek- en Documentatiecentrum Cahier 2023-17  |
