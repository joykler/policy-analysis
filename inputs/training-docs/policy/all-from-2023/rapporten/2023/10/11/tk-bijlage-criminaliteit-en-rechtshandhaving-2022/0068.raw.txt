periode. Ook de wijze van enquêteren kan een rol spelen, zelfs binnen eenzelfde 
survey. 
Zo zijn de meeste delicten in de CBS-enquêtes vanaf 1992 in de VMR en in de IVM  
in het algemeen strikter gedefinieerd dan in de PMB en de eerdere CBS- en WODC-
enquêtes. Slachtofferschap heeft in de ESM betrekking op twaalf maanden in het 
voorgaande kalenderjaar. In de CBS-enquêtes vanaf 1992 (POLS en ERV) is dit twaalf 
maanden voor de interviewdatum (dus ‘gemiddeld’ zes maanden in het huidige en zes 
maanden in het voorgaande kalenderjaar). Ook de referentieperiode in de PMB en in 
de VMR is twaalf maanden vóór de interviewdatum, maar dit komt bij benadering 
overeen met het voorgaande kalenderjaar. In de IVM, die jaarlijks in het vierde 
kwartaal wordt uitgevoerd, en de VM, die in de periode augustus-november wordt 
uitgevoerd, valt deze referentieperiode voor het grootste deel samen met het lopende 
kalenderjaar. 
Slachtofferschappen worden in deze rapportage toebedeeld aan het kalenderjaar 
waarin het zwaartepunt van de onderzochte verslagperiode valt. Voor de ERV en  
POLS wordt voor de verslagperiode het betreffende onderzoeksjaar aangehouden, 
evenals voor de IVM. Gegevens voor ontbrekende jaren zijn in een aantal gevallen 
geïnterpoleerd. 
De respondenten voor de ESM tot en met 1984 werden getrokken uit gemeentelijke 
personenregisters (voor enkele gemeenten werd uit een adressenregister getrokken), 
voor de ERV vormde een postafgiftepuntenbestand het steekproefkader en voor POLS 
werden steekproeven getrokken uit persoonsregisters (GBA: Gemeentelijke Basis-
17
administratie Persoonsgegevens). Voor de PMB werd getrokken uit een telefoon-
register, terwijl voor de ICVS willekeurige telefoonnummers werden gegenereerd  
(met een regionale stratificatie). De steekproeven voor de VMR, IVM en VM werden  
en worden getrokken uit een personenregister (de GBA), waarbij zo nodig uit 
telefoonregisters bijbehorende telefoonnummers werden gezocht. 
De interviews voor de ESM, de ERV en POLS werden persoonlijk bij de respondenten 
thuis gehouden, terwijl de PMB-respondenten telefonisch werden geïnterviewd. De 
VMR-interviews werden voor zover mogelijk telefonisch afgenomen, maar indien dit 
niet mogelijk was, volgde een persoonlijk interview. In de IVM zijn vier verschillende 
interviewmodes gehanteerd: internet, telefonisch, persoonlijk en schriftelijk. In de  
VM wordt gebruikgemaakt van twee interviewmodes: internet en schriftelijk (zie para-
graaf 1.4). 
1.1 CBS-slachtofferenquêtes (1980-2004) 
Informatiegebied 
De bevolking van Nederland van 15 jaar en ouder in particuliere huishoudens vormt de 
doelpopulatie van de slachtofferenquête. In alle CBS-slachtofferenquêtes wordt van 
verschillende soorten delicten en delictgroepen vastgesteld hoeveel personen daarvan 
slachtoffer zijn geworden in het voorgaande kalenderjaar (ESM) of in de 
twaalf voorgaande maanden (ERV, POLS), hoeveel van deze voorvallen bij de politie 
zijn gemeld en bij hoeveel een document (proces-verbaal) is ondertekend. Bij de ERV 
en het POLS wordt verder nog geschat hoeveel delicten in Nederland hebben 
plaatsgevonden. Verder worden vragen gesteld over gevoelens van onveiligheid in 
verband met criminaliteit en over preventiemaatregelen tegen criminaliteit. De ESM 
onderscheidt handtastelijkheden binnen en buiten, exhibitionisme, bedreigingen 
binnen en buiten, inbraak, (brom)fiets-/autodiefstal, diefstal uit of vanaf auto, zakken-
rollerij, overige diefstal (niet eerder genoemd), beschadiging van auto, overige ver-
nielingen (niet eerder genoemd) en doorrijden na aanrijding. 
 
17
 Tegenwoordig is dit de Basisregistratie Personen (BRP). 
Wetenschappelijk Onderzoek- en Documentatiecentrum Cahier 2023-17  |
