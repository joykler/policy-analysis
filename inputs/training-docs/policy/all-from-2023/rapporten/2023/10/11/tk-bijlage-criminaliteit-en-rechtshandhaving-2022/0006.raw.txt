Samenvatting en synthese: 
de strafrechtsketen in samenhang 
D.E.G. Moolenaar 
• Het geschatte aantal door burgers ondervonden traditionele delicten daalde in de 
periode 2012-2021 met 40% terwijl het aantal online delicten met 19% steeg in 
de periode 2012-2019.  
• De door de politie geregistreerde criminaliteit daalde tussen 2012 en 2022 met 
30%. De daling in de geregistreerde criminaliteit werkt in de hele keten door. Zo 
daalde ook het aantal registraties van verdachten (-31%), de instroom OM  
(-19%) en het aantal dagvaardingen en oproepen wegens verzet tegen een 
strafbeschikking (-24%) 
• Maar van 2021 op 2022 nam het aantal geregistreerde misdrijven weer toe met 
6%, evenals het aantal geregistreerde verdachten (5%), de instroom bij het OM 
(7%) en het aantal dagvaardingen en oproepen wegens verzet tegen een 
strafbeschikking (7%)  
• Het totale aantal sancties, opgelegd door politie, OM en rechter tezamen, daalde 
in de periode 2012-2022 met 59% sterker dan de geregistreerde criminaliteit. 
Daarbij vertoonde het aantal sancties, opgelegd door de politie, de grootste 
daling (-82%).  
• Recentelijk lijkt een kentering zichtbaar. Het aantal sancties OM en de rechter 
steeg van 2021 op 2022 met respectievelijk 11% en 1%. Deze omslag heeft zich 
al in 2020 ingezet. Maar het aantal sancties van de politie daalt nog steeds (-
29%). Per saldo steeg het aantal sancties met 2%.  
• Het aantal door de politie geregistreerde minderjarige verdachten daalde in de 
periode 2012-2022 met 42%. Het aandeel van de minderjarige verdachten 
binnen het totale aantal geregistreerde verdachten nam daarmee af van 13% in 
2012 tot 11% in 2022. Van 2021 op 2022 steeg het aantal door de politie 
geregistreerde minderjarige verdachten met 6%. 
• Het aantal sancties dat politie, OM en rechter tezamen aan minderjarigen 
oplegden daalde met 59% in de periode 2012-2022. Het aandeel van de politie in 
de oplegging van sancties steeg, dat van het OM nam af.  
• Het aantal geregistreerde strafrechtelijke overtredingen daalde met 19% in de 
periode 2012-2022. In het laatste jaar was de daling zelfs 31% vermoedelijk als 
gevolg van de afschaffing van de COVID-19 maatregelen. 
• Het aantal sancties dat politie, OM en rechter tezamen voor strafrechtelijke 
overtredingen oplegden is in de periode 2012-2022 gedaald met 25%. Ook in het 
laatste jaar was er grote daling (-32%). Ongeveer 80% van deze sancties wordt 
opgelegd door de politie en de Rijksdienst voor het wegverkeer. 
• Het aantal WAHV-beschikkingen is in de periode 2012-2022 gedaald met 16%, 
maar in het laatste jaar gestegen met 2%.  
• De uitgaven aan sociale veiligheid zijn in de periode 2012-2021 gestegen met 
7%. 
 
Wetenschappelijk Onderzoek- en Documentatiecentrum Cahier 2023-17  |
