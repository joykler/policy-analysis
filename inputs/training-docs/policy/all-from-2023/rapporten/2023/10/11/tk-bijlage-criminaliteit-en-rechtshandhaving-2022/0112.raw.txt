96
belang.’ Waar in de WAHV gedragingen zijn gedecriminaliseerd, is dat niet gebeurd in 
de Wet OM-afdoening. Zo is onder meer de OvJ op basis van laatstgenoemde wet 
bevoegd strafbeschikkingen uit te vaardigen. Deze strafbeschikking komt wat haar 
rechtskarakter betreft overeen met een veroordeling tot straf door de rechter. Dit 
betekent dat binnen het strafrechtelijk systeem is gebroken met de gedachte dat 
97
alleen de rechter een straf kan opleggen. Hoofdstuk 4 (Vervolging van misdrijven) 
geeft cijfers over de strafbeschikkingen. 
Het aantal wetten dat voorziet in door bestuursorganen op te leggen boetes of andere 
sancties is in de loop der tijd sterk toegenomen. Maar bestuurlijke handhaving is meer 
dan sanctionering. Bestuurlijke handhaving kan ook preventief optreden betekenen. 
Een voorbeeld hiervan is de op 1 september 2010 in werking getreden Wet Maat-
98
regelen bestrijding voetbalvandalisme en ernstige overlast (Wet MBVEO). Deze wet 
biedt aan de burgemeester en de OvJ bestuursrechtelijke en strafrechtelijke instru-
menten om preventief in te grijpen bij mogelijke ordeverstoringen. Zo kan de 
burgemeester een gebiedsverbod, een groepsverbod of een meldingsplicht opleggen 
(zie art. 172a Gemeentewet) en de OvJ kan een verdachte van een strafbaar feit 
gedragsaanwijzingen geven. Een dergelijke gedragsaanwijzing kan weer een gebieds-
verbod inhouden, of een contactverbod, een meldingsplicht of de plicht om zich te 
99
laten begeleiden bij hulpverlening.  
3 Vervolging 
Op grond van de resultaten van het opsporingsonderzoek besluit de OvJ of een ver-
dachte al dan niet wordt vervolgd. Het Openbaar Ministerie (OM) heeft een recht tot 
vervolgen, niet de plicht daartoe. Het OM kan van vervolging afzien op gronden aan 
het algemeen belang ontleend (artikel 167 lid 2 Sv). Dit is het opportuniteitsbeginsel. 
De OvJ kan op verschillende manieren een strafzaak zonder tussenkomst van de 
rechter afhandelen: door het seponeren van de strafzaak, door het aanbieden van  
een transactie (schikking) aan de verdachte of, sinds de Wet OM-afdoening, door een 
strafbeschikking. Een strafbeschikking bestaat veelal uit een geldboete, een taakstraf 
100
of een ontzegging van de rijbevoegdheid.  
Hoofdstuk 4 (Vervolging van misdrijven) geeft een beschrijving van de instroom en 
afdoening van misdrijfzaken in eerste aanleg door het OM). Hierbij komt de aard van 
de behandelde misdrijven aan bod. Ook wordt apart ingegaan op de minderjarigen. 
3.1 Het Openbaar Ministerie 
Het OM heeft het vervolgingsmonopolie, dat wil zeggen dat het als enige instantie in 
Nederland bepaalt wie voor de strafrechter moet verschijnen, en voor welk strafbaar 
101
feit. Het OM maakt deel uit van de rechterlijke macht, maar de leden van het OM 
zijn, anders dan de rechters, niet met rechtspraak belast. Het OM bestaat uit OvJ’s, 
advocaten-generaal en procureurs-generaal en wordt wel aangeduid als de ‘staande 
 
96
 Zie Kamerstukken II 2004/05, 29 849, nr. 3, p. 1 (MvT). 
97
 Verderop in deze paragraaf (zie: strafbeschikking)wordt ingegaan op de Wet OM-afdoening. 
98
 Wet van 7 juli 2010, Stb. 2010, 325. 
99
 Zie voor recente evaluatie van de Wet MBVEO: Winter et al., 2021. 
100
 Met de invoering van de Wet OM-afdoening heeft het OM sinds 2008 de mogelijkheid om (lichtere) 
strafzaken in de vorm van een strafbeschikking af te doen (zie paragraaf 2.3.4). 
101 
Uitzondering hierop vormt artikel 12i Sv, waarin wordt bepaald dat het gerechtshof de (verdere) vervolging 
kan bevelen ter zake van het feit waarop een ingediend beklag betrekking heeft. Want wordt een strafbaar 
feit niet vervolgd, de vervolging niet voortgezet, of vindt de vervolging plaats door het uitvaardigen van 
een strafbeschikking, dan kan de rechtstreeks belanghebbende (bijvoorbeeld een slachtoffer) daarover 
schriftelijk beklag doen bij het gerechtshof (art. 12 lid 1 Sv).  
Wetenschappelijk Onderzoek- en Documentatiecentrum Cahier 2023-17  |
