misdrijven die in het verslagjaar zijn opgehelderd, te delen door het aantal 
geregistreerde misdrijven in datzelfde jaar. Deze zogeheten saldobenadering komt 
overeen met de methode die de politie hanteert. Voor de verslagjaren 2005 tot en 
met 2011 was deze rekenwijze nog niet mogelijk en is de cohortmethode aan-
gehouden. Dit levert nagenoeg geen trendbreuk omdat het ophelderingspercentage 
na twee jaar nauwelijks meer toeneemt door opheldering van ‘oude misdrijven’. 
• Tot en met verslagjaar 2009 wijkt de wijze van registreren van de misdrijven 
‘Verlaten plaats ongeval’ en ‘Rijden onder invloed’ af van de registratie van de 
overige misdrijven. De misdrijven ‘doorrijden na ongeval’ en ‘rijden onder invloed’ 
werden voorheen door een beperking van het registratiesysteem integraal toe-
gevoegd aan het aantal misdrijven. Sinds de data via BVI geleverd wordt is het 
mogelijk om net als voor alle andere misdrijven alleen de zwaarste misdrijven  
per incident te tellen. Deze methodebreuk zorgt ervoor dat de ontwikkeling van 
verkeersmisdrijven van 2009 op 2010 een trendbreuk vertonen. 
Wat is de kwaliteit van de uitkomsten? 
De voorlopige uitkomsten over de twee meest recente jaren zijn gebaseerd op de 
gegevens die zijn verzameld tot en met januari van het jaar erna. Op dat moment zijn 
vrijwel alle gemelde incidenten verwerkt. 
Ten aanzien van de publicatie gelden de volgende bijzonderheden: 
• Het regiokorps Haaglanden is eind 2009 overgegaan op registratie in BVH. Het 
regiokorps heeft in verband daarmee de gegevens van het vierde kwartaal 2009 
geschat. 
• De wijze van registreren van de misdrijven ‘Verlaten plaats ongeval’ en ‘Rijden 
onder invloed’ wijkt tot en met verslagjaar 2009 af van de registratie van de 
overige misdrijven. 
• In de regio Rotterdam-Rijnmond is het aantal geregistreerde vernielingen in 2010 
relatief sterker gedaald ten opzichte van 2009 dan in andere regio’s. Voor heel 
Nederland daalt het aantal vernielingen met 16%, voor Rotterdam-Rijnmond met 
49%. De daling van het aantal vernielingen in 2010 is het gevolg van twee beleids-
initiatieven in de Politieregio Rotterdam-Rijnmond: 
‒ Met de gemeenten binnen de regio Rotterdam-Rijnmond zijn voor 2010 nadere 
afspraken gemaakt over het aangeven van vernielingen in het publieke domein. 
Hierdoor nam het aantal geclusterde aangiften van beschadigingen in het 
publieke domein toe. Als gevolg hiervan daalde vooral in de gemeenten 
Spijkenisse en Brielle het aantal geregistreerde vernielingen. 
‒ Uit analyse van internetaangiften van vernieling (in totaal 7.900) bleek dat het 
in 6.700 gevallen ging om baldadigheid. Omdat baldadigheid een overtreding en 
geen misdrijf is, zijn deze gevallen uit de registratie van aangegeven misdrijven 
gelaten. Dit is in 2010 gedaan om de opsporingscapaciteit zo efficiënt mogelijk 
te benutten en te richten op de juiste zaken. Hierdoor daalde ook het aantal 
geregistreerde vernielingen. In 2011 is overigens volgens landelijk beleid 
baldadigheid weer geregistreerd onder vernieling. 
De totale daling van het aantal geregistreerde vernielingen in regio Rotterdam-
Rijnmond in 2010 was 49%. Het geschatte aandeel hierin als gevolg van de afspraken 
met het bestuur is 10%. De overige 39% is het gevolg van het onder punt 2 vermelde 
beleidsinitiatief. 
Toekomstige verbeteringen 
Binnen BVI worden nog verbeteringen aangebracht. De gepresenteerde cijfers over de 
twee meest recente jaren zijn daarom voorlopig.  
Wetenschappelijk Onderzoek- en Documentatiecentrum Cahier 2023-17  |  79
