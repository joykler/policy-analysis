3.1 Verschillen met voorgaande edities van C&R en tussen organisaties 
De gegevens in de huidige editie van C&R over vervolging en berechting zijn samen-
gesteld door het WODC. Voorheen (tot en met de editie C&R 2016) werden deze cijfers 
28,29
door het CBS vervaardigd. Cijfers over vervolging en berechting worden daarnaast 
ook gepubliceerd door het Parket-Generaal (PaG) van het Openbaar Ministerie, terwijl 
de Raad voor de rechtspraak (Rvdr) ook gegevens over berechting publiceert. Alle vier 
de organisaties maken hiervoor gebruik van COMPAS en GPS, maar de cijfers van deze 
vier organisaties verschillen toch op onderdelen. Dat komt deels door definitieverschil-
len, maar ook deels door verschillen in registraties en meetmomenten. Een aantal 
(mogelijke) oorzaken voor de verschillen is duidelijk; deze worden hieronder toe-
gelicht. Ook wordt beschreven wat de belangrijkste verschillen zijn ten opzichte van 
C&R 2016 en eerder. 
 
Allereerst verschilt de manier waarop de gegevens vanuit IVOM worden verkregen en 
geleverd. Het CBS put met een interface direct uit GPS en COMPAS, terwijl de andere 
organisaties gebruikmaken van beleidsinformatiesystemen. Zo gebruikt het PaG 
Phoenix en het WODC een deelverzameling daaruit, genaamd RAC-min (zie ook 
hierboven onder het kopje datawarehouse WODC). De Rvdr gebruikt de COMPAS-
gegevens uit GPS-MI en heeft daarnaast een eigen waarneming uit GPS (InForm).  
De CBS-statistiek, die de basis vormde voor alle voorgaande edities van C&R, was 
gebaseerd op berichten die COMPAS en GPS van iedere zaak leveren op strikt gedefi-
nieerde momenten bij inschrijving en afdoening. RAC-min, de bron van de cijfers in de 
huidige editie, wordt op gezette tijden geactualiseerd vanuit COMPAS en GPS, en 
weerspiegelt daardoor steeds de laatste stand van zaken. 
 
Ten tweede verschillen de doelen van de organisaties, wat ook invloed op de cijfers 
heeft. De Rvdr beoogt het beschrijven van de productie van de rechtspraak en telt 
daarom alle vonnissen, dus ook bijvoorbeeld nietigverklaringen van de dagvaarding. 
De overige drie organisaties richten zich op het (eind)resultaat van de berechting van 
verdachten en gaan daarom uit van het laatste vonnis in een periode. Vergelijkbaar 
hieraan rapporteert het PaG in het jaarbericht ook over de totale productie. Het PaG 
telt in de cijfers daarom ook herinstroom mee (zaken die al eerder door het OM zijn 
behandeld en opnieuw instromen omdat een herbeoordeling nodig is). Het WODC en 
CBS gaan alleen uit van nieuwe instroom (in eerste aanleg) en tellen herinstroom niet 
mee. Bij het tellen van de beslissingen van het OM gaan zij voor strafbeschikkingen uit 
van de eerste beoordeling in een zaak. Vervolgbeslissingen na herinstroom worden 
niet meegenomen. 
 
Ten derde verschillen de meetmomenten en selectiedatums tussen de organisaties. 
Het WODC en CBS tellen de afdoeningen rechter op de datum van het eindvonnis van 
de (laatste) zitting, terwijl de Rvdr telt op de datum waarop de rechterlijke macht voor 
de eerste maal akkoord is met de registratie van het vonnis. Het WODC en PaG tellen 
de beslissingen OM op de datum afgehandeld (met uitzondering van de strafbeschik-
kingen die worden geteld op de datum eerste beoordeling), terwijl het CBS verschil-
lende soorten beslissingen op verschillende momenten telt (waaronder ook datum 
 
28
 Het CBS rapporteert nog wel over vervolging en berechting op Statline, zij het op minder gedetailleerd 
niveau en gerelateerd aan achtergrondkenmerken van de betrokken verdachten Waar hieronder over 
verschillen tussen de cijfers van het CBS en het WODC gesproken wordt, worden zowel de cijfers in de 
vorige edities van C&R (C&R 2016 en eerder) als de cijfers die het CBS tot op heden op StatLine publiceert 
bedoeld. 
29
 Zie voor de telwijze van het CBS bijlage 3 in C&R 2016 (Kalidien, 2017). 
Wetenschappelijk Onderzoek- en Documentatiecentrum Cahier 2023-17  |  86
