vonnis van de rechtbank (‘voortbouwend appel’). Dat betekent dat het hof in hoger 
beroep de procedure van de rechtbank niet helemaal over hoeft te doen. 
Wie het met een uitspraak van het gerechtshof niet eens is, kan in de meeste gevallen 
daartegen cassatieberoep instellen bij de Hoge Raad der Nederlanden. De procedure 
bij de Hoge Raad is anders dan bij de gerechtshoven. De Hoge Raad beoordeelt de 
strafzaak niet meer feitelijk inhoudelijk. Er wordt uitgegaan van de feiten zoals die 
door de rechtbank of het hof zijn vastgesteld. De Hoge Raad beoordeelt slechts of de 
lagere rechter bij zijn beslissing de voorschriften uit de wet in acht heeft genomen en 
het recht op de juiste manier is toegepast. Het beroep in cassatie heeft dan ook als 
belangrijkste functie het bevorderen van een uniforme rechtstoepassing door de 
rechtbanken en gerechtshoven. Als de Hoge Raad vindt dat het recht in een bepaalde 
zaak niet goed is toegepast, wordt deze terugverwezen naar hetzelfde of een ander 
gerechtshof en wordt de zaak opnieuw inhoudelijk bekeken. In sommige gevallen doet 
de Hoge Raad de zaak zelf af. 
4.6 Straffen en maatregelen 
125
Het Nederlandse strafrecht kent als sancties hoofdstraffen, bijkomende straffen en 
maatregelen. Uitgangspunt is dat een straf voor vergelding of afschrikking staat, 
terwijl de maatregel (primair) beveiliging beoogt dan wel herstel van de rechtmatige 
toestand nastreeft.  
De meeste straffen en maatregelen kunnen geheel of gedeeltelijk voorwaardelijk 
worden opgelegd. Een voorwaardelijk opgelegde straf of maatregel kan alsnog worden 
omgezet in een onvoorwaardelijke wanneer de veroordeelde binnen de proeftijd zich 
126
niet heeft gehouden aan de gestelde voorwaarde(n).  
De hoofdstraffen zijn gevangenisstraf, hechtenis, geldboete en de taakstraf. Welke 
straf opgelegd wordt is afhankelijk van het soort delict en de omstandigheden waar-
onder het is gepleegd. Het wetboek noemt drie bijkomende straffen. In de eerste 
plaats: ontzetting uit bepaalde rechten (bijvoorbeeld: kiesrecht, recht op als advocaat 
op te treden). De tweede bijkomende straf is: verbeurdverklaring en dat houdt in dat 
de dader als straf de eigendom van bepaalde goederen, bijvoorbeeld die zijn gebruikt 
bij het begaan van het strafbaar feit, verliest. De derde bijkomende straf is open-
baarmaking van de rechtelijke uitspraak, dat houdt in dat de uitspraak, anders dan 
gebruikelijk is, niet anoniem wordt gepubliceerd. Bijkomende straffen zijn ook in 
andere wetten te vinden. In de Wegenverkeerswet 1994 is bijvoorbeeld geregeld dat 
een bestuurder de bevoegdheid om een motorrijtuig te besturen kan worden ontzegd. 
Bijkomende straffen kunnen ook afzonderlijk worden opgelegd. 
 
Naast straffen kan de rechter ook een of meer maatregelen opleggen. Maatregelen 
kunnen worden onderverdeeld in vermogensmaatregelen en vrijheidsbenemende 
maatregelen. Vermogensmaatregelen zijn onttrekking aan het verkeer, ontneming van 
het wederrechtelijk verkregen (en geschat) voordeel en de schadevergoeding aan het 
slachtoffer. Vrijheidsbenemende maatregelen zijn plaatsing in een psychiatrisch 
ziekenhuis, terbeschikkingstelling en plaatsing in een inrichting voor stelselmatige 
 
125
 Bij 18-21-jarigen kan een jeugdsanctie worden toegepast (art. 77a-hh Sr). Met de inwerkingtreding van het 
Adolescentenstrafrecht in 2014 is deze mogelijkheid uitgebreid naar 18-23 jaar waardoor jong volwassenen 
volgens het jeugdstrafrecht kunnen worden berecht (art. 77c lid 1 Sr).  
126 
Zie in dit verband ook de Aanwijzing voorwaardelijke vrijheidsstraffen en schorsing van voorlopige 
hechtenis onder voorwaarden (Stcrt. 2020, nr. 62553). 
Wetenschappelijk Onderzoek- en Documentatiecentrum Cahier 2023-17  |
