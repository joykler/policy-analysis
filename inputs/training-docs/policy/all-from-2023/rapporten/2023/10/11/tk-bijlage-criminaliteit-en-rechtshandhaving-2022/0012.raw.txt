dat een sanctie mislukt, bijvoorbeeld een taakstraf die niet (volledig) wordt uitge-
voerd, een boete of geldsomstrafbeschikking die niet (volledig) wordt betaald of een 
onvoorwaardelijke vrijheidsstraf die niet (volledig) wordt uitgezeten. 
 
Het totale aantal sancties, overeengekomen met/opgelegd door politie, OM en rechter 
daalde tussen 2012 en 2022 met 43% (zie figuur S.2). Het aantal door de politie 
opgelegde sancties daalde met 82%. De politie kan slechts voor een zeer beperkt 
aantal misdrijven een politiestrafbeschikking opleggen, waarvan rijden onder invloed 
van alcohol (tot een bepaald promillage) de belangrijkste is. Het aantal door het OM 
opgelegde sancties daalde tussen 2012 en 2022 minder sterk met 40%. De daling van 
het aantal door de rechter uitgesproken schuldigverklaringen met strafoplegging is 
met 33% nog minder sterk.  
 
Over de hele periode 2012-2022 daalt de verhouding tussen het totale aantal sancties 
en het aantal geregistreerde misdrijven van 0,17 naar 0,14 (zie figuur S.3). Het 
laatste jaar blijft de verhouding ongeveer gelijk. Als we niet de geregistreerde 
criminaliteit bij de politie maar het aantal verdachten als uitgangspunt nemen, dan 
blijkt dat de verhouding met het totale aantal sancties daalt van 0,53 in 2012 naar 
0,44 in 2022. Deze daling is enigszins vertekend door COVID-19. Ook hier blijft de 
verhouding in het laatste jaar ongeveer gelijk.  
Delicten door de keten heen 
Door verschuivingen in het aandeel van verschillende soorten misdrijven zijn de 
selectie-effecten in de keten duidelijk zichtbaar (zie figuur S.4). De in verhouding lage 
ophelderingspercentages bij vermogensmisdrijven zorgen voor een lager aandeel 
daarvan in het midden van de keten, bij de geregistreerde verdachten en de sancties. 
Omdat voor deze misdrijven wel vaker een vrijheidsstraf wordt opgelegd dan bij de 
rest van de misdrijven, is het aandeel bij de vrijheidsstraffen en de detentiejaren weer 
hoger. Gewelds- en seksuele delicten kennen, vergeleken met de rest van de 
misdrijven, zowel hogere ophelderingspercentages als zwaardere sancties. Daarom 
heeft dit type misdrijven een groter aandeel in alle fasen die volgen op de registratie 
bij de politie. Dit laatste geldt nog sterker voor de drugsmisdrijven: in elke volgende 
fase van de keten neemt het aandeel hiervan toe. Het omgekeerde is het geval met 
misdrijven op het gebied van vernieling en misdrijven tegen de openbare orde en 
gezag: het aandeel van dit type misdrijven loopt later in de keten terug. Bij verkeers-
misdrijven volgt in verhouding vaak een sanctie, maar dit is dan weer niet zo vaak een 
vrijheidsstraf. 
 
meerdere verdachten opleveren en tot meer dan één zaak leiden. Daarnaast kunnen meerdere misdrijven 
in één zaak worden behandeld door het OM of de rechter. Ook kan het voorkomen dat een verdachte van 
een misdrijf in het ene jaar door de politie wordt opgespoord, maar pas in een later jaar door OM of rechter 
wordt vervolgd en/of berecht. Mislukte sancties leiden mogelijk tot de oplegging van nieuwe sancties 
verderop in de keten, waardoor een risico op dubbeltellingen ontstaat. Vergelijking van de ketenschakels 
kent dus haar beperkingen en kan enige vertekeningen geven (zie ook bijlage 3). 
Wetenschappelijk Onderzoek- en Documentatiecentrum Cahier 2023-17  |  12
