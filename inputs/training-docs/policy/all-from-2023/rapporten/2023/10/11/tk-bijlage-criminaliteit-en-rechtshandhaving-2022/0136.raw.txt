I 
Identiteitsfraude (hoofdstuk 2) – illegaal gebruikmaken van persoonsgegevens, 
bijvoorbeeld met (een kopie van) een paspoort, ID-kaart, rijbewijs of gegevens van 
een online account.  
Instroom OM (hoofdstuk 5) – Alle strafzaken die worden ingeschreven bij het OM. Zie 
verder bijlage 3. 
Instroom OM, rechtstreeks (hoofdstuk 6) – Alle zaken die direct vanuit de opsporings-
instantie ingezonden worden naar het OM zonder tussenkomst van een uitvoerings-
instantie, zoals Halt of CJIB. Zaken die in eerste instantie naar het CJIB worden 
gezonden maar door het CJIB worden afgewezen, worden ook meegeteld, 
aangezien deze zaken nooit zijn ingeschreven bij het CJIB. 
Inverzekeringstelling – Vrijheidsbeneming van een verdachte omdat dit voor het 
onderzoek nodig is. De officier van justitie mag de politie het bevel geven om een 
verdachte maximaal zes dagen (drie dagen plus maximaal drie dagen verlenging) 
vast te houden als de normale tijd voor het verhoren van de verdachte (zes uur) 
niet genoeg blijkt te zijn. 
J 
Jeugddetentie – Vrijheidsstraf die wordt toegepast in het jeugdstrafrecht. 
Jeugdstrafrecht – Strafrecht voor jongeren van 12 tot en met 17 jaar. In het 
jeugdstrafrecht kan de rechter andere en lagere sancties opleggen dan in het 
normale (volwassenen)strafrecht. Jongeren van 18 tot en met 22 jaar kunnen ook 
volgens het jeugdstrafrecht worden berecht als hun persoonlijkheid of de 
omstandigheden waaronder het feit is begaan daar aanleiding toe geeft. De rechter 
bepaalt welk recht wordt toegepast. Zie ook adolescentenstrafrecht. 
Jeugdreclasseringsmaatregel – begeleiding voor jongeren die een proces-verbaal 
hebben gehad van de politie of leerplichtambtenaar. Zij krijgen een persoonlijk 
begeleidingsplan. Het doel is om nieuwe fouten te voorkomen. Jeugdreclassering is 
er voor jongeren tussen 12 en 23 jaar. 
M 
Materiële uitgaven veiligheidszorg – Dit omvat alle andere uitgaven dan personele 
uitgaven, zoals huisvesting, aanschaf van goederen en diensten, subsidies en 
exploitatiebijdragen aan uitvoeringsinstanties. 
Meerderjarige verdachte – Verdachte natuurlijke persoon die ten tijde van het plegen 
van het delict 18 jaar of ouder was. 
Melding (hoofdstuk 2) – Het op de hoogte stellen van de politie van een ondervonden 
voorval. 
Minderjarige verdachte – Een verdachte natuurlijke persoon die ten tijde van het 
plegen van het delict minimaal 12 jaar maar nog geen 18 jaar was. 
Misdrijf – Strafbaar feit van de zware soort, als zodanig aangeduid in de strafwetten. 
Misdrijfzaak – Strafzaak die volgens de wet kan worden voorgelegd aan de sector 
strafrecht van de rechtbank. Een misdrijfzaak kan meer dan één strafbaar feit 
bevatten. Hieronder worden ook enkele overtredingen (in de economische sfeer  
of in combinatie met misdrijven) verstaan die door de sector strafrecht worden 
behandeld. 
Wetenschappelijk Onderzoek- en Documentatiecentrum Cahier 2023-17  |  136
