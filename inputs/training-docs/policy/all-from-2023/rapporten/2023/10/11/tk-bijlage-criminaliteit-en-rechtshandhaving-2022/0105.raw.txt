voorbereidend onderzoek of ter terechtzitting worden gehoord. Een verdachte en zijn 
advocaat kunnen zelf tegenonderzoek laten verrichten en ook deskundigen laten 
horen. 
Op 1 januari 2010 trad de Wet deskundige in strafzaken in werking, mede naar 
aanleiding van enkele ernstige gerechtelijke dwalingen waarbij onvoldoende kwaliteit 
61
van forensische expertise een rol speelde. De wetgever stelt eisen aan de kwaliteit, 
betrouwbaarheid en bekwaamheid van deskundigen en voor het waarborgen daarvan 
62
is een Nederlands Register Gerechtelijk Deskundigen (NRGD) in het leven geroepen. 
63
Het College gerechtelijk deskundigen heeft de taak het register te beheren, relevante 
deskundigheidsgebieden te normeren en te toetsten of een deskundige kan worden 
toegelaten tot het register. Wanneer een deskundigheidsgebied door het College is 
genormeerd, benoemt de rechterlijke macht in beginsel alleen nog deskundigen die 
voor het betreffende deskundigheidsgebied ingeschreven staan.  
2 Opsporing en bestuurlijke handhaving 
Hoofdstuk 3 beschrijft de aard en omvang van de door de politie geregistreerde 
misdrijven: hoeveel processen-verbaal zijn door de politie opgemaakt, om wat voor 
misdrijven gaat het, hoeveel zaken zijn opgehelderd? Daarnaast komt het aantal 
geregistreerde verdachten en de kenmerken van deze verdachten in beeld, waaronder 
de minderjarige verdachten.  
 
Het opsporingsonderzoek begint als de politie of een opsporingsambtenaar kennis-
neemt van een vermoedelijk gepleegd strafbaar feit. De politie maakt onderscheid 
64
tussen strafbare feiten die de politie zelf constateert (‘haaldelicten’) en strafbare 
65
feiten die door burgers en bedrijven worden gemeld en aangegeven (‘brengdelicten’). 
Opsporingsambtenaren zoeken naar sporen, horen getuigen en slachtoffers, houden 
verdachten aan en leggen alle gegevens schriftelijk vast in een proces-verbaal. 
Opsporing vindt op verschillende niveaus in de politieorganisatie plaats. Basisteams en 
regionale eenheden zijn belast met lokale en regionale opsporing. Voor de 
internationale opsporing draagt de Landelijke Eenheid draagt zorg. De 
eindverantwoordelijkheid voor de opsporing ligt sinds de invoering van de Wet 
66
versterking positie r-c geheel bij de OvJ, die (formeel) leidinggeeft aan het 
opsporingsonderzoek. Om dit onderzoek goed te kunnen doen, kan het voor de  
politie nodig zijn om bepaalde dwangmiddelen toe te passen. Dat zijn bevoegdheden 
waarmee inbreuk wordt gemaakt op de vrijheden van personen en waartoe de toe- 
67
stemming van de OvJ en in bepaalde gevallen van de r-c nodig is. Voorbeelden van 
dwangmiddelen zijn doorzoekingen, het afluisteren van telecommunicatie, het op 
afstand heimelijk binnendringen in een geautomatiseerd werk van een verdachte 
68
(‘hackbevoegdheid’), onderzoek aan kleding, het in beslag laten nemen van 
 
61  
Wet van 22 januari 2009, Stb. 2009, 33. 
62
 Besluit register deskundige in strafzaken, Stb. 2009, 330. Zie voor het register www.nrgd.nl/. 
63
 Nauta et al. (2020). Kamerstukken II 2019/20, 25 268, nr. 187. 
64 
Door ontdekking op heterdaad of door zelf gericht onderzoek te doen. 
65
 Inclusief anonieme meldingen. 
66
 Wet van 1 december 2011, Stb. 2011, 600, in werking getreden op 1 januari 2013. 
67
 De r-c is sinds de invoering van de Wet Versterking positie rechter-commissaris niet langer een onder-
zoeksrechter, maar een (toezichthoudende) rechter in het vooronderzoek (art. 170 lid 2 Sv). De 
toezichthoudende taak ziet vooral op begeleiding en kwaliteitsbewaking van het lopende opsporings-
onderzoek. Het gerechtelijk vooronderzoek (GVO) is komen te vervallen, inclusief daarmee verband 
houdende rechtsfiguren als de kennisgeving van verdere vervolging en het bezwaarschrift daartegen. 
68
  Artt. 126nba, 126uba, 126 zpa Sv: Wet Computercriminaliteit III, Stb. 2018, 322. Zie Van Uden et al 
(2022). 
Wetenschappelijk Onderzoek- en Documentatiecentrum Cahier 2023-17  |  105
