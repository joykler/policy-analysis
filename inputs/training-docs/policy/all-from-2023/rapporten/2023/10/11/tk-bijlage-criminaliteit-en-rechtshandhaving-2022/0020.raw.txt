Figuur S.11 Verhoudingen in de strafrechtsketen, overtredingen, 2012-
2022* 
 
* In de teller en de noemer van de verhoudingen staan niet noodzakelijkerwijs dezelfde 
zaken/verdachten/dossiers. Bijvoorbeeld, de instroom bij het Openbaar Ministerie in 2022 kan betrekking 
hebben op overtredingen die in 2021 zijn geregistreerd. 
Bron: WODC en CBS; voor de corresponderende cijfers zie tabel S.5 
8
Uitgaven aan sociale veiligheid  
In 2021 is 16 miljard euro uitgegeven aan sociale veiligheid, te weten alle activiteiten 
die tot doel hebben criminaliteit, verloedering en overlast te voorkomen of te 
bestraffen en onveiligheidsgevoelens weg te nemen. Gecorrigeerd voor inflatie is dit 
een stijging van 7% ten opzichte van 2012 en vrijwel gelijk aan 2020. In tegenstelling 
tot het aantal personen/zaken/dossiers in de strafrechtsketen vertonen de uitgaven 
aan sociale veiligheid meer een zandloperpatroon. Aan het begin en aan het einde van 
de keten zijn de uitgaven hoog, maar middenin zijn de uitgaven relatief laag (zie 
figuur S.12). Het minst wordt echter uitgegeven aan slachtofferondersteuning. Maar de 
uitgaven aan slachtofferondersteuning hebben wel de grootste ontwikkeling door-
gemaakt (zie figuur S.13). De ontwikkeling van de uitgaven voor vervolging, 
berechting, rechtsbijstand en tenuitvoerlegging schommelen grofweg tussen -15% en 
20%. De uitgaven aan preventie en opsporing zijn in de periode 2012-2021 geleidelijk 
gestegen.  
 
8
 De gegevens over uitgaven aan sociale veiligheid zijn dit jaar niet geactualiseerd. 
Wetenschappelijk Onderzoek- en Documentatiecentrum Cahier 2023-17  |
