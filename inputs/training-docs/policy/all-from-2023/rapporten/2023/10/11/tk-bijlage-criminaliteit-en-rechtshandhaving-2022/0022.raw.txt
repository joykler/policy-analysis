Het is ook mogelijk om de uitgaven te vergelijken met een relevante indicator voor 
elke ketenfase (zie figuur S.14). Het blijkt dat de uitgaven aan opsporing per 
registratie van een verdachte in de periode 2012-2021 gestegen is met 65% (na 
correcte voor inflatie) tot bijna € 11.500. In het laatste jaar bedroeg de stijging 7%. 
De uitgaven aan vervolging per ingestroomde zaak bij het OM (zowel misdrijven als 
overtredingen) zijn in de periode 2012-2021 gestegen met 8% (na correctie voor 
inflatie) en in het laatste jaar gelijk gebleven op ongeveer € 2.500. De uitgaven aan 
berechting per dagvaarding of oproep (zowel misdrijven als overtredingen) zijn in de 
periode 2012-2021 gestegen met 38% (na correctie voor inflatie) maar in het laatste 
jaar wel met 3% gedaald naar € 2.900. De uitgaven aan tenuitvoerlegging per 
strafrechtelijke sanctie (zowel misdrijven als overtredingen als WAHV-beschikkingen) 
zijn in de periode 2012-2021 gestegen met 22% (na correctie voor inflatie) maar in 
het laatste jaar met 2% gedaald naar bijna € 340. Merk op dat deze verhouding sterk 
wordt beïnvloed door het grote aantal WAHV-beschikkingen. De uitgaven aan 
rechtsbijstand per registratie van een verdachte zijn in de periode 2012-2021 
gestegen met 58% (na correctie voor inflatie) tot ruim € 6.400 maar in het laatste jaar 
bedroeg de stijging slechts 5%. De uitgaven aan slachtofferondersteuning per 
ondervonden traditioneel delict in de periode 2012-2021 gestegen met 157% (na 
correctie voor inflatie) maar nog steeds erg laag (circa € 18). De beste indicator voor 
de uitgaven aan preventie zou het aantal voorkomen delicten zijn. Dit aantal is echter 
niet bekend. 
Figuur S.14 Verhoudingen in de strafrechtsketen, uitgaven in euro, prijzen 
2015, 2012-2021 
 
Bron: Jaarverslagen en jaarrekeningen van minJenV, overige ministeries en desbetreffende organisaties; CBS; 
bewerking WODC. Voor de corresponderende cijfers zie tabel S.6. Gegevens over 2022 zijn nog niet 
beschikbaar 
  
Wetenschappelijk Onderzoek- en Documentatiecentrum Cahier 2023-17  |  22
