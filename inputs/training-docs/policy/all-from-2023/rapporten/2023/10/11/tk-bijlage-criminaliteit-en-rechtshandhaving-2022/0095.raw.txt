graaf 3 van deze bijlage), waarin gegevens van kantonovertredingen en strafzaken 
zijn opgenomen. 
Het totale aantal afdoeningen van kantonovertredingen is gehaald uit de jaarverslagen 
van de Rechtspraak. Deze productieaantallen bevatten zowel uitspraken/vonnissen 
alsook andere afdoeningen (intrekkingen enz.) en zijn conform de begrotingsafspraken 
tussen de Rechtspraak en het ministerie van Veiligheid en Justitie. De nadere 
detaillering naar wijze van afdoening en wet is afkomstig uit het DWH (voor GPS-
zaken) en het gegevenssysteem GPS-MI (voor COMPAS-zaken). 
Het aantal eindarresten van kantonovertredingen is gehaald uit de jaarverantwoor-
dingsgegevens zoals de Rechtspraak deze jaarlijks opstelt voor het ministerie van 
Veiligheid en Justitie. Het aantal WAHV-beschikkingen bij het Gerechtshof Leeuwarden 
is gebaseerd op een opgave van het hof. De nadere detaillering (de wijze van 
afdoening) is gebaseerd op data uit het lokale gegevenssysteem ReIS van het hof. 
Periodiciteit 
De jaarverantwoordingsgegevens vanuit de P&V-cyclus, zoals gepresenteerd in het 
jaarverslag van de Raad voor de rechtspraak en opgesteld voor het ministerie van 
Veiligheid en Justitie, worden jaarlijks verzameld en geaggregeerd. Het DWH wordt 
wekelijks (in het weekend) gevuld. GPS-MI en ReIS (van hof Arnhem-Leeuwarden) 
worden continu, dynamisch gevuld. 
Relaties met andere systemen 
In GPS-MI zijn ook OM-gegevens opgenomen. 
Beperkingen 
Vanwege verschillende uitvraagmomenten en dynamiek in de gegevenssystemen, 
sluiten detailgegevens niet altijd aan op geaggregeerde jaarverantwoordingsgegevens. 
Daarom is ervoor gekozen de detailgegevens alleen weer te geven als percentage van 
het totaal, en niet hun afzonderlijke niveaus te presenteren. 
Eigendom en beheer 
De Rechtspraak is eigenaar van de gegevenssystemen en de Raad voor de rechtspraak 
is beheerder daarvan. 
6 Uitgaven aan sociale veiligheid 
De uitgaven aan sociale veiligheid hebben tot doel een samenhangende, consistente 
en geïntegreerde statistische beschrijving te geven van de geldstromen op het terrein 
van sociale veiligheid. Het gaat daarbij om het aanbod en gebruik van goederen en 
diensten die enerzijds tot doel hebben criminaliteit, overlast en verloedering te 
voorkomen, te bestraffen of de schade ervan te beperken, en anderzijds om onveilig-
heidsgevoelens weg te nemen. Daarbij de volgende definitie van sociale (on)veiligheid 
gehanteerd: ‘de aan- of afwezigheid van bedreigingen als gevolg van criminaliteit, 
overlast en verloedering tussen (groepen) burgers, bedrijven en/of de overheid’. 
 
Activiteiten, aanbieders en ketenfases 
De uitgaven aan sociale veiligheid worden opgebouwd rondom twee centrale 
elementen: activiteiten en aanbieders. De activiteiten die verricht worden op het 
terrein van sociale veiligheid zijn gegroepeerd. We onderscheiden de ketenfases 
preventie, opsporing, vervolging, berechting, tenuitvoerlegging, rechtsbijstand en 
Wetenschappelijk Onderzoek- en Documentatiecentrum Cahier 2023-17  |
