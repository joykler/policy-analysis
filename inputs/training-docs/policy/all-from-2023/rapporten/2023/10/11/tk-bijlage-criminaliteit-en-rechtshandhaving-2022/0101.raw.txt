of een strafbaar feit is begaan en door wie en op grond van welke maatstaven wordt 
beslist over de strafrechtelijke sancties die daarop kunnen volgen. De processuele 
benadering van het legaliteitsbeginsel is geformuleerd in artikel 1 Sv: ‘Strafvordering 
vindt alleen plaats op de wijze bij de wet voorzien.’ Strafvordering brengt een inbreuk 
op rechten en vrijheden van burgers mee. Het legaliteitsbeginsel bindt de overheid aan 
de wet als het gaat om het maken van een dergelijke inbreuk. Het betekent bijvoor-
beeld dat de politie zich bij het gebruik van opsporingsmethoden en dwangmiddelen 
moet houden aan de wet, dat daaraan soms een machtiging van een rechter-commis-
saris (r-c) vooraf moet gaan en dat bepaalde sancties, zoals gevangenisstraf of een 
tbs-maatregel, alleen door een rechter mogen worden opgelegd. 
Zowel het materiële als het formele strafrecht is gericht op de rechtmatige straf-
vervolging van ongewenst gedrag en levert daarmee een bijdrage aan de veiligheid 
van individuele burgers en van de samenleving als geheel. De bevordering van de 
veiligheid in een rechtsstaat staat niet op zichzelf, maar staat in het teken van het 
garanderen van de vrijheid van burgers. Daarom moet tegelijkertijd sprake zijn van 
bescherming tegen willekeurige strafvervolging. 
1.2 De verdachte 
Een verdachte is ‘degene te wiens aanzien uit feiten of omstandigheden een redelijk 
vermoeden van schuld aan een strafbaar feit voortvloeit’ (art. 27 lid 1 Sv). De meeste 
verdachten zijn natuurlijke personen, maar ook een rechtspersoon kan verdachte zijn. 
De strafbare gedraging moet in redelijkheid aan de rechtspersoon kunnen worden 
toegerekend. Op basis van artikel 6 lid 2 van het Europees Verdrag tot bescherming 
van de Rechten van de Mens en de fundamentele vrijheden (EVRM) en artikel 14 lid 2 
van het Internationaal Verdrag inzake Burgerrechten en Politieke Rechten (IVBPR) 
moet de verdachte geacht worden onschuldig te zijn (praesumptio innocentiae) totdat 
een rechter definitief een uitspraak heeft gedaan en hij schuldig is bevonden. Daarom 
wordt de term ‘verdachte’ gebruikt. Tot aan de invoering van de Wet OM-afdoening 
was het alleen aan de rechter overgelaten om de schuld van de verdachte vast te 
stellen. Maar de Wet OM-afdoening bepaalt dat de officier van justitie (OvJ) al 
voorafgaand aan het uitvaardigen van een OM-strafbeschikking de schuld van de 
46
verdachte aan een strafbaar feit moeten hebben vastgesteld. 
Om als verdachte te kunnen worden aangemerkt, moet er sprake zijn van een 
vermeend strafbaar feit én van een redelijk vermoeden van schuld van de betrokkene 
aan dat vermeende strafbare feit. Het vermoeden moet blijken uit feiten of omstandig-
heden, zoals getuigenverklaringen of de resultaten van sporenonderzoek. De formele 
verdenking betekent dat tegen een verdachte dwangmiddelen kunnen worden toe-
gepast, zoals aanhouding voor verhoor (zie ook paragraaf 2). In beginsel mogen tegen 
een persoon tegen wie (nog) geen redelijk vermoeden van schuld bestaat géén 
strafrechtelijke dwangmiddelen worden toegepast. De Wet bijzondere opsporings-
bevoegdheden (Wet BOB, art. 126g e.v. Sv) vormt hierop een uitzondering. 
Dwangmiddelen als stelselmatige observatie, infiltratie, opnemen van vertrouwelijke 
communicatie en opnemen van telecommunicatie mogen onder bepaalde omstandig-
heden ook worden uitgeoefend tegen personen die (nog) geen verdachte zijn in 
bovengenoemde zin. In dat geval spreekt men ook wel van ‘vroegverdachten’. 
Een verdachte heeft recht op een eerlijk proces (art. 6 EVRM) en kan in het strafproces 
bepaalde rechten uitoefenen. Zo hoeft een verdachte niet mee te werken aan zijn 
eigen veroordeling door het afleggen van een belastende verklaring. Een verdachte 
heeft het recht om te zwijgen (art. 29 Sv). Voorafgaand aan een verhoor moet een 
verdachte hierop worden gewezen. Verder mag de verdachte niet onder druk worden 
 
46 
De Wet OM-afdoening wordt verder besproken in paragraaf 3. 
Wetenschappelijk Onderzoek- en Documentatiecentrum Cahier 2023-17  |
