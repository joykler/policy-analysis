Politiewet 2012). Het optreden van de politie in een gemeente ter handhaving van de 
openbare orde en ter uitvoering van de hulpverleningstaak vindt plaats onder het 
gezag en de verantwoordelijkheid van de burgemeester (art. 11 Politiewet 2012). De 
OvJ heeft het gezag als gaat om de strafrechtelijke handhaving van de rechtsorde of 
de taken ten dienste van justitie (art. 12 Politiewet 2012). De politie heeft bij de 
vervulling van haar taak dus met twee gezagsdragers te maken. Hoewel er formeel 
een strikte scheiding is, overlappen deze taken in de praktijk. Daarom overleggen de 
burgemeester, de OvJ en het hoofd van het territoriale onderdeel van de regionale 
eenheid (politiechef) binnen welk grondgebied de gemeente geheel of gedeeltelijk valt 
74
regelmatig in het zogeheten driehoeksoverleg (art. 13 Politiewet 2012). 
Bij de Landelijke Eenheid zijn (inter)nationale, specialistische politiediensten onder-
gebracht, zoals specialistische rechercheonderdelen, een dienst voor de koninklijke en 
diplomatieke beveiliging, de spoorwegpolitie, de verkeerspolitie en de waterpolitie. De 
75
Minister van Justitie en Veiligheid heeft besloten om gelet op de te grote 
verscheidenheid aan onderdelen, de Landelijke Eenheid om te vormen tot twee 
gelijkwaardige landelijke eenheden. De eenheid landelijke expertise en operaties zal 
het gehele politiekorps ondersteunen met specialistische expertise en materieel bij 
grootschalige, eenheidsoverstijgende operaties. De eenheid landelijke opsporing en 
interventies heeft tot taak de bestrijding van zware georganiseerde criminaliteit, 
terrorisme en cybercriminaliteit op nationaal en internationaal niveau.  
2.2 De Koninklijke Marechaussee 
Naast de civiele politie kent Nederland politie met een militaire status: de Koninklijke 
Marechaussee (KMar). Binnen de krijgsmacht wordt de politietaak uitgeoefend door de 
KMar Een militair van de KMar kan tevens opsporingstaken hebben op basis van 
artikel 141 Sv, maar onthoudt zich van optreden anders dan in het kader van de 
uitvoering van zijn politietaken. Verder heeft de KMar civiele politietaken zoals de 
beveiliging van Nederlandse luchthavens en op verzoek van civiele autoriteiten 
bijstand verlenen in bijzondere situaties waarbij ook politie wordt ingezet. De KMar 
behoort tot de verantwoordelijkheid van de Minister van Defensie (art. 4 Politiewet 
2012). 
2.3 De bijzondere opsporingsdiensten 
Naast de politie hebben ook bijzondere opsporingsdiensten (BOD’en) de algemene 
76
bevoegdheid tot opsporing van strafbare feiten (art. 141 Sv). BOD’en vallen onder 
verschillende ministeries en hebben een primaire opsporingstaak op een beleidsterrein 
waarvoor de betrokken minister verantwoordelijk is. De Wet op de bijzondere 
opsporingsdiensten (Wet BOD) maakt onderscheid tussen diensten die vooral zijn 
belast met een bestuurlijke inspectietaak en diensten die belast zijn met strafrechte-
lijke handhavingstaken. Artikel 2 Wet BOD bepaalt dat er vier bijzondere opsporings-
diensten zijn: de Fiscale Inlichtingen- en Opsporingsdienst (FIOD), valt onder het 
Ministerie van Financiën, de Inspectie Leefomgeving en Transport, Inlichtingen- en 
Opsporingsdienst (ILT-IOD), valt onder het Ministerie van Infrastructuur en Water-
 
74 
In dit verband kan ook gewezen worden op de zogenoemde ‘Zorg en Veiligheidshuizen’. Dit zijn netwerk-
samenwerkingsverbanden, die partners uit de strafrechtketen, de zorgketen, gemeentelijke partners en 
bestuur verbinden in de aanpak van complexe problematiek. Het doel van de samenwerking is het 
terugdringen van overlast, huiselijk geweld en criminaliteit door ketenoverstijgende aanpak. Zie: 
www.zorgenveiligheidshuizen.nl. 
75
 Kamerstukken II 2021/22, 29 628, nr. 1101 en Kamerstukken II 2022/23, 29 628, nr. 1159. 
76
 Een medewerker van een BOD was voorheen buitengewoon opsporingsambtenaar (BOA). Sinds de 
inwerkingtreding van de Wet op de bijzondere opsporingsdiensten op 1 juni 2007 is aan de opsporings-
ambtenaren van de BOD’en een algemene opsporingsbevoegdheid toegekend. 
Wetenschappelijk Onderzoek- en Documentatiecentrum Cahier 2023-17  |
