geld of diensten (omkoping) of het lekken van vertrouwelijke informatie. Daarnaast 
wordt de Rijksrecherche altijd ingeschakeld als er gewonden of doden zijn gevallen na 
vuurwapengebruik (schietincidenten) door de politie. Ook als gedetineerden zijn 
80
overleden in de gevangenis stelt zij een onderzoek in. 
2.5 Afhandeling door de politie 
Niet bij alle ter kennis van de politie gekomen misdrijven kunnen (verdere) op-
sporingshandelingen worden verricht. De Aanwijzing voor de opsporing is het kader 
voor de keuzes die gemaakt worden om de beperkte capaciteit zo goed mogelijk in te 
zetten. Dat wil zeggen dat, afhankelijk van de ernst, zo snel mogelijk bepaald wordt of 
een zaak kansrijk is om in behandeling te nemen. Het aantal misdrijfzaken dat niet in 
behandeling is genomen vormde in 2022 iets minder dan de helft van het aantal 
81
misdrijfzaken dat ter kennis van de politie komt. Zaken kunnen ook vroegtijdig 
worden beëindigd, bijvoorbeeld omdat een niet-strafrechtelijke interventie als 
effectiever wordt beoordeeld.  
Het horen of aanhouden van een verdachte leidt niet vanzelfsprekend in alle gevallen 
tot verdere vervolging. De politie kan namelijk besluiten om zaken zelf af te doen. De 
politie hanteert de volgende wijzen van afdoening: sepot, transactie, strafbeschikking 
of – bij jongeren van 12 tot 18 jaar – verwijzing naar een Halt-bureau (‘Het ALTer-
82
natief’) voor een Halt-straf of verwijzing naar een Bureau Jeugdzorg (BJZ). Ten slotte 
kan de politie een jeugdige pleger ernstig vermanend toespreken (reprimande), 
waarna hij of zij weer vrijuit gaat. Een vermaning kan op het politiebureau of elders 
83 
plaatshebben. Ook kan de politie de ouders van de minderjarige informeren. Dit kan 
ook bij meerderjarigen worden toegepast. Een reprimande heeft voor de persoon in 
kwestie geen strafrechtelijke consequenties. Er wordt geen proces-verbaal opgemaakt 
en er komt geen vervolging. Eventueel maakt de politie een aantekening in het 
bedrijfsprocessensysteem van het korps. Die aantekening kan dan wel een rol spelen 
in de besluitvorming bij een nieuw contact van de persoon met de politie. Uit onder-
zoek naar het gebruik van politiegegevens en het kader van de Wet Politiegegevens 
(Wpg) bleek dat de Wpg en de Wet justitiële en strafvorderlijke gegevens niet goed op 
84
elkaar aansluiten en dat modernisering nodig is. Op 27 april 2016 is de EU-richtlijn 
2016/680 betreffende de bescherming van natuurlijke personen in verband met de 
verwerking van persoonsgegevens door bevoegde autoriteiten met het oog op de 
voorkoming, het onderzoek, de opsporing en de vervolging van strafbare feiten of de 
tenuitvoerlegging van straffen, en betreffende het vrije verkeer van die gegevens tot 
stand gekomen. De richtlijn ziet specifiek op de verwerking van persoonsgegevens op 
strafrechtelijk en strafvorderlijk terrein. Een wet ter implementatie van deze richtlijn is 
85
op 1 januari 2019 gedeeltelijk in werking getreden. 
 
80
 Zie ook www.rijksrecherche.nl. 
81
  Factsheet Strafrechtketenmonitor 20212. 
82
 De Halt-straf is gebaseerd op artikel 77e Sr. 
83
 Richtlijn Strafvordering jeugd en adolescenten, inclusief strafmaten Halt 2021 (2021R001). Juridisch is 
sprake van een (voorwaardelijke) sepotbevoegdheid door de politie onder verantwoordelijkheid van het OM. 
Zie ook Kuppens et al. (2021). 
84
 
Zie Smits et al. (2013). 
85
 Wet van 17 oktober 2018 tot wijziging van de Wet politiegegevens en de Wet justitiële en strafvorderlijke 
gegevens ter implementatie van Europese regelgeving over de verwerking van persoonsgegevens met het 
oog op de voorkoming, het onderzoek, de opsporing en vervolging van strafbare feiten of de tenuitvoer- 
legging van straffen (Stb. 2018, 401). De wet maakt deel uit van een pakket, dat in zijn geheel de richtlijn 
gegevensbescherming opsporing en vervolging en de Algemene verordening gegevensbescherming (AVG) 
implementeert. Er is gewerkt aan een nieuwe wet die de huidige Wpg en Wjsg gaat vervangen. Voor de 
realisatie en implementatie zijn in het coalitieakkoord geen financiele middelen beschikbaar gesteld hetgeen 
heeft geleid tot het besluit voorlopig af te zien van een nieuwe integrale gegevenswet. Brieven van de 
Minister voor Rechtsbescherming, Kamerstukken II 2020/21, 32 761, nrs. 173, 218. 
Wetenschappelijk Onderzoek- en Documentatiecentrum Cahier 2023-17  |
