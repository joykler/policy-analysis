bij de beslissingen OM, namelijk de dagvaardingen en de strafbeschikkingen OM die 
voor de rechter komen. 
 
Met betrekking tot sancties, worden alleen sancties die door de rechter in eerste 
aanleg zijn opgelegd geteld. Hierin verschillen de cijfers tussen hoofdstuk 5 en 
hoofdstuk 7, waar het gaat om tenuitvoergelegde sancties (dit kunnen ook sancties 
zijn die na een hoger beroep zijn opgelegd). 
De getelde detentieduur is het deel van een door de rechter opgelegde onvoorwaarde-
lijke vrijheidsstraf dat ook daadwerkelijk moet worden uitgezeten. De detentieduur van 
een onvoorwaardelijke vrijheidsstraf wordt berekend door van de opgelegde strafduur 
de tijd af te trekken die op grond van de vervroegde of voorwaardelijke invrijheidstel-
ling mogelijk niet zal worden uitgezeten. Zo wordt (een benadering van) de werkelijk 
uit te zitten tijd verkregen. Per jaar kan de totale detentieduur van alle in dat jaar 
opgelegde onvoorwaardelijke vrijheidsstraffen worden berekend door alle detentie-
duren bij elkaar op te tellen: de detentiejaren. Het aantal detentiejaren geeft een 
indicatie van de minimaal uit te zitten hoeveelheid straf die in dat jaar is opgelegd. 
Delictindeling 
Voor het bepalen van het soort misdrijf ten behoeve van de delictcategorie van een 
misdrijfzaak, wordt de ‘zwaarste artikel’ methode toegepast. Dit houdt in dat er wordt 
gekeken naar het zwaarste artikel binnen een zaak. Het zwaarste artikel is het artikel 
waarop in de wet de hoogste straf staat. Bij gelijke straffen wordt een sortering op 
hoofddelictgroep toegepast (eerste niveau in de delictindeling van bijlage 2; de 
volgorde van sortering is: Misdrijven Wetboek van Strafrecht, Verkeersmisdrijven, 
Drugsmisdrijven, (Vuur)wapenmisdrijven en Overig) en als dat geen uitsluitsel geeft 
wordt gekozen voor het eerste artikel binnen de zaak. De toepassing van de ‘zwaarste 
artikel’ methode gebeurt voor de instroom en beslissingen OM op een andere manier 
dan voor de afdoeningen rechter. Om zo goed mogelijk aan te sluiten bij de keten-
momenten is het uitgangspunt bij de instroom en beslissingen OM (hoofdstuk 4),  
dat wordt gekeken naar alle artikelen waarmee het OM de feiten van de zaak heeft 
gekwalificeerd. Bij de afdoeningen rechter (hoofdstuk 5) is het uitgangspunt dat wordt 
gekeken naar alle artikelen die de beoordeling van de rechter in de misdrijfzaak 
representeren. In het geval van een vrijspraak zijn dit de artikelen van alle door het 
27
OM ten laste gelegde feiten in de zaak, in andere gevallen alleen de artikelen van de 
feiten waarvoor niet is vrijgesproken. Er wordt dan gekeken naar de kwalificatie van 
het door de rechter gekozen primair of subsidiair ten laste gelegde feit. Op basis van 
het zwaarste artikel wordt bepaald in welke delictgroep een misdrijfzaak valt. De 
daarbij gehanteerde classificatie staat in bijlage 2 van deze publicatie. 
 
Bij de overtredingen wordt voor het bepalen van de delictcategorie de politiefeitcode 
gebruikt, volgens Tekstenbundel voor misdrijven, overtredingen en Muldergedragingen 
van het Openbaar Ministerie. Dit is dus een andere indeling dan bij de misdrijfzaken. 
Bij de instroom OM en beslissingen OM wordt gekeken naar feitniveau, en wordt 
rechtstreeks de politiefeitcode gebruikt van het betreffende feit. Bij de afdoeningen 
rechter wordt gekeken naar zaaksniveau, en kan er sprake zijn van meerdere feiten. 
In dat geval wordt net als bij de misdrijven de zwaarste artikelmethode gebruikt. Van 
het bijbehorende feit wordt de politiefeitcode gebruikt. Zie voor de classificatie van de 
delictindeling bijlage 2. 
 
27 
 Als de kwalificatie van de feiten waarover de rechter een uitspraak heeft gedaan ontbreekt in de registratie, 
wordt gekeken naar de kwalificatie van de feiten door het OM. 
Wetenschappelijk Onderzoek- en Documentatiecentrum Cahier 2023-17  |  85
