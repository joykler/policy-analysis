Figuur S.4 Aandeel van verschillende soorten misdrijven in de 
strafrechtsketen, in %, 2022 
 
* Anders dan in eerdere figuren betreffen de sancties hier de transacties OM, strafbeschikkingen OM en 
schuldigverklaringen (inclusief die zonder strafoplegging) door de rechter. De politiesancties 
(politietransacties, politiestrafbeschikkingen en Halt-verwijzingen) en voorwaardelijke beleidssepots OM 
worden niet meegenomen, omdat hiervan (nog) geen cijfers uitgesplitst naar delict beschikbaar waren. Ook 
zijn cijfers over schuldigverklaring zonder straf niet per delicttype beschikbaar. 
** Dit zijn (deels) onvoorwaardelijke gevangenisstraffen, hechtenissen, militaire detenties en jeugddetenties. 
*** Deze categorie omvat (vuur)wapenmisdrijven, overige misdrijven Wetboek van Strafrecht en overige 
wetten (inclusief onbekende wetten). 
Bron: WODC en CBS; voor de corresponderende cijfers zie tabel S.2. 
De strafrechtsketen voor misdrijven bij minderjarigen 
Ook bij minderjarigen is er sprake van een selectie-effect in elke fase van de keten 
(zie figuur S.5). In 2022 heeft de politie ongeveer 28.000 verdachten geregistreerd, 
waarvan slechts een klein deel direct een sanctie krijgt, namelijk 5.000 in 2022 
(voornamelijk Halt-verwijzing). De meesten stromen door naar het OM. Het OM kan 
een sanctie opleggen (2.000 in 2022 in de vorm van een transactie, strafbeschikking 
of voorwaardelijk sepot), seponeren of dagvaarden of oproepen (na verzet tegen een 
strafbeschikking). Als er wordt gedagvaard of opgeroepen, legt de rechter in de 
meeste gevallen een sanctie op (3.000 in 2022). 
Wetenschappelijk Onderzoek- en Documentatiecentrum Cahier 2023-17  |
