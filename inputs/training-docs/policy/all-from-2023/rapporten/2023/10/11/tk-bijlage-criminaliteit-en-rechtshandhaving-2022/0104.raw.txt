strafproces nagestreefd. Zo bepaalt de wet dat de verdachte verplicht is om op de 
rechtszitting en bij de uitspraak te verschijnen, als hij zich in voorlopige hechtenis 
bevindt in verband met een ernstig zeden- of geweldsmisdrijf. Het slachtoffer of de 
nabestaande kan dan gebruikmaken van het spreekrecht in aanwezigheid van de 
verdachte. Verder is de kring van spreekgerechtigden uitgebreid met stiefkinderen en 
stiefbroers- en zusters en is een spreekrecht ingevoerd op de tbs-verleningszitting en 
in het kader van het opleggen van de plaatsing in een JustitiÃ«le Jeugdinrichting (PIJ-
maatregel). 
Hoofdstuk 2 laat zien hoe vaak burgers slachtoffer worden van verschillende soorten 
criminaliteit. Verder besteedt dit hoofdstuk cijfermatige aandacht aan kenmerken van 
deze slachtoffers, aan de aangiftebereidheid en aan maatregelen tegen criminaliteit en 
onveiligheidsgevoelens van burgers. 
1.4 De getuige 
Personen die iets kunnen verklaren omtrent een (vermeend) strafbaar feit of over de 
persoon van de verdachte kunnen als getuige worden gehoord in het strafproces. 
Zonder getuigenverklaringen zijn de opsporing en de vervolging vaak uitermate 
moeilijk. Dat maakt getuigen tot belangrijke deelnemers in het strafproces. Een 
getuige is in beginsel verplicht om voor de rechter te verschijnen en de waarheid  
te vertellen. Getuigen kunnen zelfstandige procesrechtelijke belangen hebben die 
soms niet stroken met de belangen van andere deelnemers in het strafproces. Dit 
heeft in de loop der jaren binnen de strafrechtspleging geleid tot een differentiatie in 
58
soorten getuigen, hetgeen weer geleid heeft tot regelgeving omtrent bedreigde en 
afgeschermde getuigen, maatregelen ter bescherming van getuigen en toezeggingen 
aan getuigen die tevens verdachte of reeds veroordeeld zijn. 
Het inschakelen van getuigen door de rechter-commissaris (r-c), de officier van justitie 
(OvJ), de verdachte en de zittingsrechter is geregeld in het Wetboek van Strafvorde-
59
ring. Daarbij hebben getuigen in de regel een verschijnings- en een spreekplicht. Van 
dat laatste kunnen getuigen zich echter in bepaalde gevallen verschonen. In dat geval 
hoeven zij geen verklaring af te leggen of bepaalde vragen te beantwoorden. De wet-
gever heeft drie soorten verschoningsrechten erkend. Ten eerste kunnen de naasten 
van de verdachte zich verschonen, ten tweede mag de getuige zwijgen die in geval 
van spreken zichzelf of zijn naasten aan het gevaar van een strafrechtelijke veroorde-
ling zou blootstellen, en ten derde heeft een aantal beroepsbeoefenaren een ver-
60
schoningsrecht (art. 217 e.v. Sv). 
1.5 De deskundige 
Een van de getuige te onderscheiden persoon die door de rechter (of de r-c), de OvJ of 
de verdachte kan worden ingeschakeld, is de deskundige. De rechter kan, met het oog 
op de waarheidsvinding, behoefte hebben aan het oordeel van een expert, bijvoor-
beeld een psychiater of psycholoog, een technicus, een ballistisch deskundige of een 
financieel deskundige. Soms is de rechter verplicht een deskundige in te schakelen, zo 
moet bijvoorbeeld een forensisch psycholoog of psychiater worden geraadpleegd als hij 
tbs wil opleggen. De deskundige kan schriftelijk verslag uitbrengen en zowel in het 
 
58
 Soorten getuigen die in de regelgeving en rechtspraak naar voren komen zijn onder meer 
slachtoffergetuigen, andere kwetsbare getuigen (onder wie kinderen en personen met een verstandelijke 
beperking), anonieme getuigen en kroongetuigen. 
59
 Het horen van getuigen door de politie is in Nederland niet wettelijk geregeld. Een getuige is niet verplicht 
bij de politie te verschijnen voor een verhoor.  
60
 Bijvoorbeeld advocaten en artsen, die tevens een geheimhoudingsplicht hebben. Zie over het verschonings-
recht ook: Kluft et al (2021). En over het verschoningsrecht van journalisten en publicisten: De Wilde 
(2023). 
Wetenschappelijk Onderzoek- en Documentatiecentrum Cahier 2023-17  |  104
