Vanaf 2008 is ook een DWH beschikbaar dat dagelijks (i.c. elke nacht na een werkdag) 
een groot aantal gegevens aan KBPS onttrekt en bewerkt tot een eenvoudiger te 
bevragen dataset. Bij deze bewerking vindt geen inhoudelijke aanpassing plaats. 
Aan de implementatie van KBPS is een conversieslag voorafgegaan uit het toenmalige 
primaire processysteem (KIS). Hierbij is voor alle zaken een beperkte set gegevens 
overgezet, waardoor KBPS en daarmee DWH ook van zaken van voor 2006 de meest 
essentiële gegevens bevat. 
KBPS, en DWH als afgeleide, voldoen aan de eisen van de AVG. 
4.7 Registratie Halt 
Halt registreert alle ontvangen verwijzingen in JOIN. Voorheen was er een ander 
zakensysteem genaamd AuraH (Automatische Uniforme Registratie Applicatie Halt).  
In deze systemen werd en wordt de uitvoering van elke Halt-straf geregistreerd en 
gevolgd. Belangrijkste doel van het systeem is het ondersteunen en volgen van het 
proces van uitvoering van de straf. Uit de registratie van alle gegevens is het mogelijk 
data te verzamelen en te verwerken voor analyse. 
In JOIN wordt per verwijzing geregistreerd welke acties wanneer zijn uitgevoerd en 
met welk resultaat. De bron voor de registratie is het proces-verbaal dat wordt 
toegestuurd door de verwijzende instantie. Hieruit worden de persoons- en delict-
gegevens handmatig overgenomen. 
De registratie start met het inschrijven van een zaak; Halt hanteert de datum 
inschrijving voor het verzamelen van gegevens. De datum van het delict, het eerste 
verhoor en de datum ontvangst bij Halt worden wel geregistreerd en gebruikt bij het 
bepalen van de gerealiseerde doorlooptijden. Het systeem controleert op basis van de 
ingevoerde gegevens of de verwijzing aan de Halt-criteria voldoet en in behandeling 
genomen kan worden. De registratie volgt vanaf dat moment de processtappen bij de 
uitvoering van de straf, alle relevante data worden geregistreerd. De zaak wordt 
afgerond met het administratief afsluiten en verzenden van het afloopbericht aan de 
verwijzer. Zaken die niet in behandeling worden genomen, worden direct afgesloten. 
De verwijzer wordt hiervan op de hoogte gesteld. Deze zaken worden niet meegeteld 
bij rapportages. Indien relevant wordt alleen het aantal vermeld. 
JOIN is alleen toegankelijk voor medewerkers van Halt die daarvoor geautoriseerd zijn 
en heeft geen automatische koppelingen met andere registratiesystemen. 
5 Gegevens van de Raad voor de rechtspraak 
De gegevens over de strafrechtelijke afdoening van kantonstrafzaken zijn afkomstig 
uit de primaire systemen van de gerechten in Nederland. In hun lokale gegevens-
systemen wordt informatie bijgehouden voor de procedurele afhandeling van de zaak, 
bijvoorbeeld welke partijen erbij zijn betrokken, welke stukken zijn ingediend, maar 
ook of en wanneer bepaalde ‘statusovergangen’ (zitting, comparitie enz.) of acties zijn 
genomen. De belangrijkste gegevens uit de lokale gegevenssystemen worden perio-
diek verzameld en geaggregeerd tot landelijke totalen. Dit gebeurt in het kader van de 
Plannings- & Verantwoordingscyclus (P&V) en wordt gepresenteerd in publicaties zoals 
het Jaarverslag van de Rechtspraak en de rapportage Kengetallen gerechten. Zoals 
gezegd, zijn deze P&V-gegevens geaggregeerd. De gegevens uit de lokale systemen 
worden tegenwoordig ook afgeslagen naar een zogenoemd DataWareHouse (DWH). 
Voor sommige tabellen is gebruikgemaakt van detailinformatie die afkomstig is uit  
dit DWH, het primaire processysteem ReIS (Rechtspraak Informatie Systeem) van 
gerechtshof Arnhem-Leeuwarden, en het gegevenssysteem GPS-MI (zie ook para-
Wetenschappelijk Onderzoek- en Documentatiecentrum Cahier 2023-17  |  94
