identiteitsfraude, koop- en verkoopfraude, hacken, en pesten via het internet, ook wel 
cyberpesten genoemd. 
Kenmerken van respondenten of hun huishouden (zoals leeftijd, geslacht, opleidings-
niveau, burgerlijke staat, huishoudensamenstelling, inkomen) worden voor het 
landelijke/regionale deel zo veel mogelijk verkregen via koppeling met (geanonimi-
seerde) registerdata die bij het CBS via het SSB beschikbaar zijn. Ook geografische 
achtergrondkenmerken (zoals stedelijkheid van de woonomgeving en van de woon-
gemeente) worden via een dergelijke koppeling verkregen. Hierdoor ontstaan niet 
alleen uitgebreide mogelijkheden voor nadere analyse, maar kan de beperkte 
beschikbare interviewtijd maximaal worden benut voor relevante onderwerpgerichte 
vragen. Achtergrondgegevens voor lokale enquêtes worden verkregen via additionele 
vragen en worden – indien nodig – aangevuld met gegevens uit het SSB. 
De VM is gebaseerd op personensteekproeven, die zowel voor het landelijke deel als 
voor de lokale enquêtes door het CBS worden getrokken uit de Basisregistratie 
Personen. 
In de VM worden twee verschillende interviewmodes gehanteerd, namelijk internet en 
papier. De benaderde persoon wordt allereerst per aanschrijfbrief verzocht om de 
vragenlijst via internet te beantwoorden. Twee weken na verzending van de aan-
schrijfbrief worden de non-respondenten gerappelleerd en wordt tevens een schrifte-
lijke vragenlijst toegevoegd. Twee weken na de eerste rappelbrief wordt een tweede 
rappelbrief verzonden met het verzoek de vragenlijst alsnog via internet of op papier 
in te vullen. Anderhalve week na deze tweede brief volgt nog een telefonisch rappel 
onder personen van wie een telefoonnummer beschikbaar is. Verder heeft alleen het 
CBS nog een beperkt aantal non-respondenten, waarvan geen telefoonnummer 
beschikbaar was, na het tweede rappel aan huis bezocht. Dit gebeurde bij wijze van 
experiment alleen in 2012, waarbij van ruim 1.200 personen onderzoeksgegevens zijn 
verzameld. 
Periodiciteit van de dataverzameling 
De VM wordt in deze opzet vanaf 2012 jaarlijks in het najaar (periode augustus t/m 
november) uitgevoerd. In 2017 is besloten de VM voortaan tweejaarlijks uit te voeren. 
De VM 2019 is het eerste onderzoek in deze nieuwe uitvoeringsfrequentie. 
Beperkingen 
Door verschillen in onderzoeksdesign, waarnemingsmethode en vraagstelling zijn de 
resultaten niet zonder meer vergelijkbaar met eerdere en andere slachtofferenquêtes 
(PMB, POLS, ELV, VMR, IVM) en met de ICVS. Daarnaast kan er sprake zijn van 
steekproeffouten, meetfouten en non-responsfouten. 
Eigendom en beheer 
Opdrachtgevers voor de VM zijn het ministerie van Justitie en Veiligheid (JenV) en het 
CBS. Het CBS draagt zorg voor de landelijke uitvoering van de VM; de uitvoering van 
de lokale enquêtes is ondergebracht bij het externe onderzoeksbureau I&O Research. 
De eerstgenoemde opdrachtgevers hebben een Raad voor de Veiligheidsmonitor 
ingesteld, die in algemene zin toezicht uitoefent op de uitvoering van de VM. In deze 
raad zijn behalve de opdrachtgevers ook instanties vertegenwoordigd als de G4, de 
G32, Politie en het WODC. Het CBS verzorgt sinds 2016 de coördinatie en facilitering 
van de regionale en lokale onderzoeken. 
De standaardrapportages (door het CBS) zijn gebaseerd op alle (landelijke plus lokale) 
enquêtes samen. De lokale deelnemers krijgen hun eigen microdata (waaronder de 
gevraagde achtergrondkenmerken), aangevuld met de landelijk verzamelde onder- 
Wetenschappelijk Onderzoek- en Documentatiecentrum Cahier 2023-17  |
