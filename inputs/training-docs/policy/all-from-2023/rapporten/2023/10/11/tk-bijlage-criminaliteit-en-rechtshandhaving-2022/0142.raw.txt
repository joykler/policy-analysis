Voeging ter berechting – Het samenvoegen, door het OM, van ingeschreven straf-
zaken, met het doel de rechter bij één vonnis verschillende zaken tegelijk te laten 
afdoen. Zie ook: beslissing OM. 
Voeging ter zitting – Het samenvoegen, door de rechter, van verschillende strafzaken 
tegen dezelfde verdachte, met het doel deze zaken als één strafzaak te behande-
len. 
Voorlopige hechtenis – Vrijheidsbeneming in een huis van bewaring voorafgaand aan 
behandeling ter terechtzitting, in het algemeen toegepast bij verdenking van een 
ernstig misdrijf (misdrijf waarop een gevangenisstraf van vier jaren of meer is 
gesteld), op grond van ernstig vluchtgevaar en/of een gewichtige reden van 
maatschappelijke veiligheid, bij voorbeeld vrees voor herhaling. Zie ook: hechtenis. 
Vrijheidsstraf – Door de rechter opgelegde gevangenisstraf, (vervangende) hechtenis 
of militaire detentie. 
Vrijspraak – Uitspraak door de rechter waarbij hij niet bewezen acht dat het door de 
officier van justitie ten laste gelegde feit door de verdachte is gepleegd. 
W 
WAHV-beschikking – Een WAHV-beschikking is een sanctie op grond van de Wet 
Administratiefrechtelijke Handhaving Verkeersvoorschriften. Deze wet regelt de 
bestuursrechtelijke afdoening van overtredingen in het strafrecht. Deze wet heeft 
tot doel de werklast van politie, OM en rechter te verlichten. Alleen de lichte 
verkeersovertredingen worden bestuursrechtelijk afgehandeld. Dit gebeurt door 
middel van het betalen van een geldsom. 
WAHV-beroep bij het gerechtshof – Indien iemand die bij de kantonrechter in beroep 
gegaan is tegen een WAHV-beschikking, het niet eens is met de beslissing van  
de kantonrechter, kan hij/zij hiertegen in beroep gaan bij het gerechtshof in 
Leeuwarden. Dit is het hoogste beroepscollege voor WAHV-zaken. 
WAHV-beroep bij de kantonrechter – Indien iemand die bij de officier van justitie in 
beroep gegaan is tegen een WAHV-beschikking, het niet eens is met de beslissing 
van de officier van justitie, kan hij/zij hiertegen in beroep gaan bij de kanton-
rechter. 
WAHV-beroep bij de officier van justitie – Indien iemand die een WAHV-beschikking 
heeft ontvangen, het niet eens is met deze beschikking, kan hij/zij hiertegen in 
beroep gaan bij de officier van justitie. 
  
Wetenschappelijk Onderzoek- en Documentatiecentrum Cahier 2023-17  |
