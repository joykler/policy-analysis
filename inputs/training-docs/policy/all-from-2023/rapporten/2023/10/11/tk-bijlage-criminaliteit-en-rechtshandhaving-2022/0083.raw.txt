Voor het tellen van alle beslissingen in een jaar, wordt gekeken naar de datum waarop 
de beslissing is genomen. Voor bijna alle beslissingen (waaronder dagvaarden, sepo-
neren en aanbieden transactie) is dit de datum van afdoening door het OM. Voor 
strafbeschikkingen die worden opgelegd door het OM geldt dat niet de afdoenings-
datum, maar de datum van de eerste beoordeling wordt gebruikt. Er worden hier dus 
opgelegde strafbeschikkingen OM geteld, waarvan nog niet in alle gevallen bekend is 
of ze al succesvol zijn afgerond. Deze zaken kunnen na verzet of mislukte executie 
weer opnieuw instromen bij het OM. Eventuele vervolgbeslissingen na herinstroom 
25
worden niet meegenomen bij de beslissingen OM. Er worden dus alleen opgelegde 
strafbeschikkingen OM geteld en geen beslissingen volgend op het mislukken of het 
aangetekende verzet. Elke zaak komt als gevolg hiervan in de tellingen maar één keer 
voor. Bijvoorbeeld: het OM legt een strafbeschikking op; de executie mislukt, waar-
door de zaak opnieuw bij het OM terechtkomt; vervolgens zet het OM de strafbeschik-
king om naar een voorwaardelijk sepot. De opgelegde strafbeschikking wordt 
meegeteld in de beslissingen OM; het voorwaardelijk sepot wordt niet meegeteld. 
 
Niet alleen het OM kan strafbeschikkingen opleggen. Ook het CJIB kan namens het OM 
26
strafbeschikkingen opleggen. Ook tegen deze door het CJIB opgelegde strafbeschik-
kingen, kan verzet worden aangetekend of de executie kan mislukken. In dergelijke 
gevallen wordt de zaak naar het OM gestuurd. Het OM beoordeelt de zaak opnieuw en 
kan elke mogelijke beslissing nemen. Deze beslissingen worden wel meegeteld in de 
beslissingen OM. Het gaat hier namelijk niet om herinstroom, maar om een eerste 
(primaire) instroom bij het OM: het OM heeft nog niet eerder een beslissingen in de 
zaak genomen. Voor het tellen van de vervolgbeslissing wordt gekeken naar de 
afdoeningsdatum. Ook als de vervolgbeslissing een strafbeschikking OM is, wordt deze 
geteld op de datum afdoening, en niet zoals de strafbeschikkingen OM waaraan geen 
andere strafbeschikking vooraf is gegaan, op de datum eerste beoordeling. Een voor-
beeld: het CJIB legt namens het OM een strafbeschikking op; de verdachte gaat 
hiertegen in verzet bij het OM; het OM beoordeelt de zaak opnieuw en besluit om in  
de zaak een strafbeschikking op te leggen; de strafbeschikking wordt meegeteld in  
de beslissingen OM op de afdoeningsdatum. Een ander voorbeeld: het OM legt een 
strafbeschikking op; de verdachte gaat daartegen in verzet, waardoor de zaak opnieuw 
bij het OM terechtkomt; het OM roept de verdachte op ter terechtzitting; de opgelegde 
strafbeschikking wordt meegeteld in de beslissingen OM op de beoordelingsdatum; de 
oproeping ter terechtzitting wordt niet meegeteld. 
 
Bij het tellen van de beslissingen wordt verondersteld dat GPS en COMPAS steeds de 
laatste beslissing van het OM wordt geregistreerd, maar dit blijkt niet altijd het geval 
te zijn. Vooral bij strafbeschikkingen opgelegd door het CJIB die instromen bij het OM 
na verzet of mislukte executie, blijft de tussenbeslissing (die van de oorspronkelijke 
strafbeschikking) staan terwijl het OM in dergelijke gevallen altijd een nieuwe vervolg-
beslissing neemt. Deze vervolgbeslissing wordt niet altijd goed geregistreerd. In deze 
gevallen is de laatst geregistreerde beslissing niet per definitie de laatst genomen 
beslissing in de zaak. Deze zaken worden als gevolg hiervan geteld met een afdoening 
onbekend. Met behulp van aanvullende velden uit het DWH is het meestal mogelijk om 
de uiteindelijke eindbeslissing van het OM af te leiden, maar er is voor gekozen om, 
conform de werkwijze van het PaG, geen correctie toe te passen op de geregistreerde 
beslissing. Aangezien de door het OM genomen vervolgbeslissing vaak dagvaarden is, 
 
25
 Wordt wel rekening gehouden met deze herinstroom dan valt onder andere het aantal oproepingen ter 
terechtzitting naar aanleiding van een verzet tegen een OM-strafbeschikking hoger uit. 
26
 Het CJIB legt voornamelijk strafbeschikkingen op voor dronken rijden, waarvoor vaste tarieven gelden. Bij 
deze strafbeschikkingen wordt ook een kleinere groep strafbeschikkingen geteld die door andere instanties 
worden opgelegd en die het CJIB executeert, zoals politiestrafbeschikkingen. 
Wetenschappelijk Onderzoek- en Documentatiecentrum Cahier 2023-17  |
