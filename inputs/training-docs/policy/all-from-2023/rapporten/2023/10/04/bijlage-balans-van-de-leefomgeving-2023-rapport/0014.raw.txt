Dergelijke keuzes zullen lusten en lasten met zich meebrengen, en winnaars en verliezers 
kennen. Wat een rechtvaardige verdeling van deze lusten en lasten is, is een normatief maar 
onvermijdelijk vraagstuk bij het aanpakken van leefomgevingsvraagstukken. De verdelingen 
van de lusten en lasten van (mogelijke) beleidsinterventies over regio’s, bevolkingsgroepen, 
en huidige en toekomstige generaties zijn rechtvaardigheidsvraagstukken waarover beleid 
en politiek keuzes moeten maken en zich uit moeten spreken. Een visie is dan ook onvolledig 
zonder een helder perspectief op verdeling en rechtvaardigheid. Een belangrijk punt van 
aandacht hierbij is de mogelijke stapeling van (zowel negatieve als positieve) effecten, 
bijvoorbeeld in een regio of bij een bevolkingsgroep.
Naast deze vormen van zogeheten distributieve rechtvaardigheid is er ook de zogeheten 
procedurele rechtvaardigheid: hoe zijn besluiten tot stand gekomen, zijn belanghebbenden 
bij het besluitvormingsproces betrokken, heeft er inspraak plaatsgevonden, hoe is met de 
resultaten omgesprongen (PBL 2023b)? Het expliciet aandacht besteden aan rechtvaardigheids-
vraagstukken, in zowel het afwegings- en keuzeproces als bij de communicatie over deze 
keuzes, kan een belangrijke bijdrage leveren aan het vertrouwen van burgers in de overheid 
(SCP 2023).
Samenvattend 
In deze Balans van de Leefomgeving wordt de staat en de voortgang van het leefomgevings-
beleid beschreven met betrekking tot vier thema’s: klimaatverandering en energie, 
circulaire economie, natuur, landbouw en voedsel, en stad en regio. Die ‘staat en voortgang’ 
laten zien dat de doelen maar beperkt dichterbij komen en dat er problemen zijn met de 
uitvoering van het beleid. Het gangbare beleid dat jarenlang gebaseerd is geweest op een 
sectorale benadering en waarbij oplossingen veelal werden gezocht binnen de bestaande 
kaders, loopt tegen zijn grenzen aan – met grote gevolgen voor het vertrouwen van burgers 
en bedrijfsleven in de overheid.
Fundamentele veranderingen in het leefomgevingsbeleid zijn nodig om de transformatie 
naar een duurzame samenleving te maken. Dat vraagt van bestuur en beleid het vermogen 
om maatschappelijke innovatie en creatieve oplossingen tot stand te brengen en niet-toe-
komstbestendige praktijken af te bouwen. Daarnaast vraagt het om beleid dat richting 
geeft, dat in staat is om in te spelen op veranderende omstandigheden en dat als legitiem 
wordt ervaren (Nabielek et al. 2023). Een heldere en breed gedragen visie draagt bij aan het 
geven van richting door ontwikkelingen tijdig te verkennen en afwegingen expliciet te 
maken. Ook draagt een visie bij aan het inhoudelijk onderbouwen van de keuzes voor 
doelen en maatregelen en het, indien nodig, aanpassen van deze keuzes en maatregelen. 
Een bewuste en expliciete omgang met zowel distributieve als procedurele rechtvaardigheid 
ten slotte, draagt bij aan de legitimiteit van het beleid die nodig is om de samenleving mee 
te nemen in de fundamentele en soms ook pijnlijke keuzes die bijdragen aan een toekomst-
bestendig Nederland.
De vier afzonderlijke leefomgevingsthema’s kennen naast deze ‘het gehele leefomgevings-
beleid overziende’ conclusies ook hun eigen karakteristieken, met per thema aanvullende 
14 | Balans van de Leefomgeving 2023
