vermesting, verzuring, hogere gevoeligheid voor ziektes en plagen, en het lokaal verdwij-
nen van diersoorten die van schrale vegetatie afhankelijk zijn (Bobbink 2021). Ook is het ene 
type natuur met bijbehorende planten en dieren gevoeliger voor een bepaalde drukfactor 
dan het andere type natuur. Heide, duinen, een deel van de bossen, en schraalgraslanden 
zijn bijvoorbeeld gevoeliger voor stikstofdepositie, terwijl moerassen en natte graslanden 
gevoeliger zijn voor verdroging en een slechte waterkwaliteit. 
Voor beschermde soorten in het agrarische gebied neemt de omvang van geschikt leef-
gebied af door schaalvergroting en intensivering van de landbouw (zie paragraaf 4.3). 
Meer dan 40 jaar agrarisch natuurbeheer heeft de neergaande trend van de boerenland-
vogels als grutto en kievit niet kunnen keren. Eieren en kuikens vallen vaker ten prooi aan 
roofdieren, waarbij de pakkans wordt be√Ønvloed door onvoldoende openheid van het 
landschap, te weinig microvariatie in het grasland in combinatie met een te laag waterpeil 
(Teunissen et al. 2020).
Milieu- en natuurbeleid leidt tot onvoldoende natuurherstel
In het Nederlandse milieu- en natuurbeleid worden al decennialang maatregelen getroffen 
om de milieu- en natuurkwaliteit te verbeteren. Sinds ongeveer 1990 worden natuurherstel-
maatregelen genomen, faunapassages (zoals natuurbruggen) aangelegd om natuurgebieden 
met elkaar te verbinden en wordt het natuurareaal uitgebreid om het Natuurnetwerk 
Nederland te realiseren. Zo is in het Natuurpact (EZ 2013a) afgesproken dat de provincies in 
de periode 2011-2027 minimaal 80.000 hectare nieuwe natuur inrichten om het Natuurnetwerk 
te realiseren. Tussen 2011 en 2021 is 45.568 hectare nieuwe natuur ingericht, waarmee 
57 procent van de 2027-doelstelling is bereikt. De gebiedsgrootte en de ruimtelijke 
samenhang van natuurgebieden is daarmee toegenomen (CLO 1588 en CLO 1523), maar ligt 
niet op schema om in 2027 afgerond te kunnen worden (CLO 1307, PBL & WUR 2023). 
Het natuurareaal is nog te klein voor duurzaam behoud van vele soorten (CLO 1588). 
Door nationaal, maar ook internationaal milieubeleid is de lucht tot grofweg 2010 schoner 
geworden, waardoor minder verzurende stoffen en stikstof terechtkomen op natuur 
(CLO 0183). Toch is het bereikte resultaat van het milieu- en natuurbeleid nog onvoldoende 
om goede condities te scheppen voor een duurzaam herstel van alle ecosystemen en soorten. 
Zo blijft de stikstofdepositie op stikstofgevoelige Natura 2000-gebieden onveranderd hoog: 
sinds 2010 is de afname van de stikstofdepositie namelijk gestagneerd, met name door een 
lichte toename van de ammoniakemissie uit de veeteelt (CLO 0189; PBL et al. 2023).
Het risico op natuurschade verschilt per habitattype en wordt weergegeven met de Kritische 
Depositie Waarde (KDW) van dat habitattype. Hoe meer en langer de stikstofdepositie deze 
grenswaarde overschrijdt, hoe hoger het risico wordt op een aantasting van het habitattype. 
Het gebiedsoppervlak van stikstofgevoelige habitattypen in Natura 2000-gebieden met een 
stikstofdepositie die onder die KDW bleef, nam toe van circa 20 procent in 2005 tot circa 
30 procent in 2010 (CLO 0626). Sinds 2010 is het oppervlak vrijwel gelijk gebleven door een 
stagnatie in de afname van de stikstofdepositie (CLO 0189). Natuurherstel wordt mede 
hierdoor vertraagd (PBL & WUR 2020).
76 | Balans van de Leefomgeving 2023
