Wanneer boeren een hogere vergoeding krijgen voor hun natuur- en landschapsbeheer 
zouden ze wellicht bereid zijn om meer en of zwaardere beheermaatregelen te nemen. 
De huidige ‘lichte’ maatregelen in het ANLb-pakket (nestbescherming en rustperiodes) 
zorgen namelijk niet zonder meer voor een verbetering van de habitatkwaliteit op de 
langere termijn (Boonstra et al. 2021). Daarvoor zijn het verminderen van de mestgift en 
het verhogen van het waterpeil belangrijk. Voor deze maatregelen is onder boeren nog 
weinig animo, omdat het te veel aanpassingen vergt en te weinig oplevert.
Naast uitbreiding van het ANLb-pakket kan ook een gerichtere sturing de VHR-doelen 
dichterbij brengen. Er zijn bovenregionale keuzes nodig over landbouw, natuur en andere 
functies. Zo kan er bijvoorbeeld voor worden gekozen om agrarisch natuurbeheer vooral in 
te zetten nabij prioritaire gebieden (zoals natuurgebieden) en in andere gebieden ruimte te 
bieden aan landbouwontwikkelingen. Met deze sturing kan er zowel aan natuurdoelen als 
investeringszekerheid van boeren worden gewerkt (PBL 2023a).
Voortdurende onduidelijkheid is risico voor draagvlak, voortgang en doelbereik
Met het Nationaal Programma Landelijk Gebied (NPLG) staat de overheid een gebiedsgerichte 
beleidsuitwerking voor. Hierbij krijgen de provincies een centrale rol in de aanpak van de 
nationale opgaven. Om te zorgen voor voldoende draagvlak onder alle betrokkenen is het 
belangrijk dat er aan het begin van het proces duidelijke kaders en uitgangspunten zijn over 
onder andere het perspectief voor boeren, de landbouwsector en de consequenties voor de 
regio’s (PBL 2021b). Deze duidelijkheid is tot op heden nog steeds heel beperkt, en door het 
uitblijven van een landbouwakkoord en de val van het kabinet-Rutte IV ook nog niet in 
zicht. Dit zorgt voor vertraging in de uitvoering. 
Bovendien zal het beleidsproces van het NPLG sowieso veel tijd vragen gezien de complexiteit 
van de opgaven, de vele belanghebbende partijen binnen de gebieden en de mogelijkheden 
van uitruil van opgaven en budget tussen gebieden. Ook moeten er nog enkele keuzes 
gemaakt worden over wat centraal (Wsn, kaders Rijk) en wat decentraal (NPLG, Natuur) 
geregeld wordt.
Zonder duidelijke nationale beleidskaders voor prioriteiten in gebiedsopgaven en uitgaven 
uit het Transitiefonds, riskeert de gebiedsgerichte aanpak dat twistpunten over de gewenste 
aanpak in de regio opnieuw oplaaien. Bovendien konden de provincies geen rekening 
houden met mogelijke keuzes in rijksbeleid in de provinciale gebiedsprocessen en die 
vastleggen in gebiedsprogramma’s (afronding voor 1 juli 2023). Ook is het is de vraag of, 
mede vanwege het ontbreken van kaders van het Rijk, de som van het doelbereik van de 
provinciale plannen optelt tot het gewenste doel van de nationale opgave. 
Opgaven voor natuur, water en klimaat vergen een zeer uitgebreid maatregelenpakket 
De opgaven voor natuur, water en klimaat zullen een uitgebreid maatregelenpakket vergen. 
Berekeningen door Gies et al. (2023) laten zien dat enkele doelen voor natuur, water en 
klimaat binnen bereik kunnen komen bij een volledige implementatie van een zeer 
uitgebreid maatregelenpakket (zoals bedoeld in het NPLG). Het gaat daarbij om 20 procent 
94 | Balans van de Leefomgeving 2023
