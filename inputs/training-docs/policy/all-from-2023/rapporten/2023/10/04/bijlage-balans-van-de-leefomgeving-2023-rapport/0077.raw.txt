Naast lokale herstelmaatregelen ook systeemmaatregelen nodig
Het palet aan uitgevoerde herstelmaatregelen voor het Natuurnetwerk in de periode 
2011-2018 bestond grotendeels uit lokale maatregelen die een klein effect hadden (PBL & 
WUR 2020). Met dit soort lokale herstelmaatregelen, zoals plaggen, het dempen van 
afvoersloten of het kappen van bomen, gevolgd door adequaat regulier natuurbeheer, kan 
herstel worden gerealiseerd op iets minder dan de helft van de habitattypen (Hinsberg et al. 
2020; Bijlsma et al. 2022). Herstelbeheer heeft ook zo zijn beperkingen (PBL & WUR 2023). 
Maatregelen zoals plaggen kunnen langdurig negatief doorwerken, onder andere doordat 
zij de zaadbank en het bodemleven aantasten. 
Voor iets meer dan een derde van de habitattypen voldoen de lokale maatregelen niet en 
zijn extra maatregelen op landschapsniveau nodig om ecologische processen en daarmee 
het natuurlijk functioneren te herstellen. Denk hierbij aan maatregelen die zijn gericht op 
het herstellen van natuurlijke processen in de waterhuishouding, bodemdynamiek en 
bereikbaarheid van leefgebieden voor soorten. Deze maatregelen zijn gericht op het hele 
systeem en worden nog maar weinig uitgevoerd (PBL & WUR 2020). Voor enkele habitat-
typen zoals ‘actieve hoogvenen’, zandverstuivingen en hardhoutooibossen is er onvoldoende 
perspectief op herstel van milieucondities. Herstel op de middellange termijn is daar niet 
waarschijnlijk, mede omdat er steeds meer soorten verdwijnen, waarvan niet aannemelijk is 
dat ze ooit op eigen kracht kunnen terugkeren (Bijlsma et al. 2022).
4.2.2 Waterkwaliteit
In deze paragraaf focussen we op de biologische waterkwaliteit en de doelen en maatregelen 
hiervoor in de Nederlandse uitwerking van de Kaderrichtlijn Water (KRW) en Nitraatrichtlijn. 
Biologische toestand regionaal oppervlaktewater is verbeterd, maar voldoet in de meeste wateren niet 
aan KRW-doelen 
In Nederland is 98 procent van de 740 waterlichamen aangemerkt als ‘sterk veranderd of 
kunstmatig’. Voor deze wateren moeten volgens de KRW in 2027 alle doelen worden 
gehaald. In het geval van wateren waar door natuurlijke oorzaken de doelen pas later 
gehaald kunnen worden, moeten alle relevante maatregelen zijn genomen om de 
waterkwaliteit maximaal te verbeteren. 
In 2021 voldeed 14 procent van deze waterlichamen aan de KRW-doelen voor biologische 
kwaliteit, en verkeerde 51 procent in een matige biologische toestand (CLO 1438; figuur 4.3). 
Belangrijke oorzaken voor het niet halen van de KRW-doelen voor biologische waterkwaliteit 
zijn tekortkomingen bij inrichting en beheer van het watersysteem en te hoge concentraties 
van nutriënten, zoals fosfaat en stikstof, en chemische stoffen, zoals gewasbeschermings-
middelen (Knoben et al. 2021). 
De biologische toestand verbeterde tussen 2015 en 2021 van 5 procent van de waterlichamen 
in een goede toestand naar 14 procent, en van 34 procent naar 51 procent van de waterlichamen 
in een matige toestand. Deze verbetering is toe te schrijven aan maatregelen van de tweede 
Natuur, landbouw en voedsel |
