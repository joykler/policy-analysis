eigen aandachtspunten. Daar gaan we in de volgende paragrafen kort op in; uitgebreider 
komen ze aan bod in de Verdieping. 
Klimaatbeleid schiet tekort in uitvoering
De klimaatverandering wordt steeds duidelijker zichtbaar en lijkt de laatste jaren ook steeds 
sneller te gaan. In alle IPCC-emissiescenario’s wordt de 1,5°C temperatuurstijging over circa 
tien jaar bereikt; een decennium eerder dan verwacht. Vergeleken met de decennia daarvoor 
is er sinds 2010 sprake van de grootste absolute toename van de mondiale uitstoot van 
broeikasgassen, ook al vlakte de procentuele toename af. De huidige toezeggingen van 
landen om hun uitstoot te beperken, zijn onvoldoende om de temperatuurstijging onder de 
1,5°C te houden. Zonder aanscherping van de huidige plannen stevent de wereld volgens 
het IPCC af op circa 3,2°C opwarming in 2100.
Nederland ondervindt nu al de gevolgen van klimaatverandering; in de vorm van een 
toename van weersextremen. Watertekorten, droogte en ernstige wateroverlast nemen 
door klimaatverandering toe. Uitvoering van klimaatadaptatiebeleid schiet nog tekort in 
het beperken van en omgaan met die gevolgen. In het landelijk gebied ondervinden natuur 
en landbouw schade door droogte, en in het stedelijk gebied kunnen hittestress, droogte en 
piekbuien verschillende effecten hebben op de gezondheid van de bewoners en robuustheid 
van de gebouwde omgeving. Verder is de opgave voor dijkversterking zeer groot. Van de 
primaire waterkeringen voldoet 62 procent niet aan de wettelijke normen. Voor 26 procent 
hiervan is versterking urgent, dit betreft vooral dijken in het rivierengebied. De uitvoering 
van dijkversterking verloopt vooralsnog zeer traag.
Om bij te dragen aan de mondiale inspanningen om de temperatuurstijging te beperken, 
heeft Nederland zich als doel gesteld om de emissie van broeikasgasemissies in 2030 ten 
minste met 55 procent te hebben gereduceerd ten opzichte van 1990, met een streven om 
een reductie van 60 procent te realiseren. Tussen 1990 en 2021 is de uitstoot van broeikas-
gassen (CO -equivalenten) met bijna 25 procent afgenomen. Om het minimale doel van 
2
2030 te halen, moet in de resterende negen jaar vanaf 2021 nog eens een reductie van 
30 procent bereikt worden: meer dan een verdrievoudiging van het tempo van de afgelopen 
30 jaar.
De energievoorziening: balanceren tussen schoon, betrouwbaar en betaalbaar
De ontwikkeling van een klimaatneutrale energievoorziening is essentieel voor het 
tegengaan van klimaatverandering. Daarvoor is een samenhangende langetermijnvisie op 
een schone, betrouwbare en betaalbare energievoorziening essentieel. Een eenzijdige focus 
op een van die drie kenmerken, kan leiden tot problemen. Dit heeft de recente energiecrisis 
opnieuw laten zien. Om de leveringszekerheid veilig te stellen na het stopzetten van de 
import van Russisch gas, moest noodgedwongen grootschalig geïnvesteerd worden in de 
import van lng, wat niet bijdraagt aan de transitie naar een schone energievoorziening. 
Daarnaast is de prikkel voor verduurzaming verkleind door de – veelal generieke – steun-
Toekomstbestendig kiezen, rechtvaardig verdelen | 15
