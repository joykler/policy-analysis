2.2.3 Betaalbaar
Door de sterk gestegen aardgasprijs is in 2022 een kwart minder aardgas gebruikt dan in 2021
Zoals in de vorige paragraaf is aangegeven, heeft het grootschalig inkopen van lng in de 
zomer van 2022 geleid tot sterk gestegen prijzen voor aardgas. Volgens het CBS (2023a) steeg 
de leveringsprijs (exclusief belastingen en netbeheerkosten) van aardgas voor huishoudens 
tussen het laatste kwartaal van 2021 en het derde kwartaal van 2022 van 0,31 naar 1,01 euro 
per kubieke meter. Door de hoge aardgasprijzen hebben huishoudens in 2022 15 procent 
minder aardgas gebruikt dan in 2021 (CBS 2023b). De daling zal waarschijnlijk voor het 
grootste deel veroorzaakt zijn door aanpassing van het stookgedrag – het omlaag draaien 
van de thermostaat – en in mindere mate door isolatiemaatregelen. Dat suggereert dat het 
gebruik weer zal stijgen als – zoals in de eerste helft van 2023 gebeurde – de gasprijs daalt. 
3
Volgens ramingen van TNO (2023) zullen de leveringsprijzen voor aardgas voor huishoudens 
in 2030 echter nog steeds 70 procent hoger zijn dan in 2020. Mogelijk zal het zuiniger 
stookgedrag daarom deels structureel zijn. Bovendien zullen huishoudens die het kunnen 
betalen waarschijnlijk vaker hun woning energiezuiniger maken aangezien dat met hogere 
prijzen eerder rendabel is. Vanuit besparingsoogpunt zijn hoge gasprijzen dus gunstig, 
maar ze kunnen ook leiden tot energiearmoede.
Tijdelijke steunmaatregelen van de overheid hebben energiearmoede verminderd …
Hoge aardgasprijzen maken het wonen in slecht geïsoleerde huizen duur. Voor een 
aanzienlijk aantal huishoudens leidt dat tot energiearmoede. Volgens TNO (2023) hadden in 
2022 ruim 600.000 huishoudens (7,4 procent) te maken met energiearmoede, een toename 
van 90.000 ten opzichte van 2020. Dat betekent dat deze huishoudens enerzijds een relatief 
4
laag inkomen hadden, en anderzijds óf een woning hadden met een lage energiekwaliteit 
óf hoge energiekosten. Bij het ingeschatte niveau van energiearmoede is rekening gehouden 
met de verschillende financiële compensatiemaatregelen die in 2022 van kracht waren. 
Daarbij gaat het om de energietoeslag van 1.300 euro voor mensen met een inkomen rond 
het sociale minimum, de eenmalige korting van 380 euro op de energierekening voor elk 
huishouden, de eenmalige verhoging van de korting op de energiebelasting met 265 euro 
en de tijdelijke verlaging van de energiebelasting en de btw op gas en elektra. Het prijs-
5
plafond voor gas en elektriciteit is pas in 2023 ingegaan en is dus niet door TNO meegenomen. 
Als er geen financiële steunmaatregelen zouden zijn geweest, zouden circa 1 miljoen 
huishoudens te maken hebben gekregen met energiearmoede, oftewel 400.000 meer dan 
mét die maatregelen.
3 
In euro2023 gebaseerd op de groothandelsprijzen uit de KEV 2022, maar met aangepaste 
groothandelsmarges.
4 
Waarbij het besteedbare inkomen lager is dan 130 procent van het wettelijk sociaal minimum en een 
financieel vermogen dat bij de laagste 10 procent van Nederland hoort.
5 
Voor elektriciteit is het prijsplafond 0,40 euro per kilowattuur tot een verbruik van 2.900 kilowattuur, 
en voor aardgas 1,45 euro per kubieke meter tot een verbruik van 1.200 kubieke meter.
32 | Balans van de Leefomgeving 2023
