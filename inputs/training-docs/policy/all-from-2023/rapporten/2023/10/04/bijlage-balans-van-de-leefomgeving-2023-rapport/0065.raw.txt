waterstofinfrastructuur (Rood & Evenhuis 2023). Het is van belang dat in het ruimtelijke en 
regionale beleid voldoende rekening wordt gehouden met de gewenste veranderingen.
3.3.3 Instrumenten
Intensivering van beleid is nodig gezien de grote ambitie: normeren en beprijzen
De beleidsaanpak tot nu toe is met name gericht op het ondersteunen en faciliteren van 
circulaire initiatieven van partijen die vooral aan het experimenteren zijn. Hiervoor zijn 
verschillende instrumenten ingezet, zoals vrijwillige afspraken in het Plastic Pact NL (2019) 
en het Beton Akkoord (2018) en innovatiesubsidies. Deze pasten goed bij de beginfase van 
de circulaire transitie, maar de huidige mix van beleidsinstrumenten is niet voldoende om 
de ambities serieus na te streven (Het Groene Brein 2023). Daarvoor zijn veranderingen van 
de spelregels nodig die productiewijze en consumptiegedrag bepalen, zodat circulaire 
oplossingen kunnen doorbreken, opschalen en ‘een nieuw normaal’ kunnen worden. Dit 
vraagt om meer verplichtende instrumenten, zoals normeren en beprijzen, zowel in 
Nederland als de Europese Unie (Hanemaaijer et al. 2023) 
Bij normering valt te denken aan het gebruik van verplichte aandelen secundair materiaal 
in producten, verplichte productinformatie – zodat producten makkelijker kunnen worden 
gerepareerd en hun levensduur kan worden verlengd – en het eisen van een circulair 
ontwerp bij het verlenen van subsidies. Maar bijvoorbeeld ook aan het aanscherpen en 
opnemen van specifieke circulariteitseisen in het kader van producentenverantwoordelijk-
heid en circulair inkopen. 
Bij beprijzen gaat het bijvoorbeeld om een inputheffing bij het gebruik van fossiele 
grondstoffen – bij voorkeur in EU-verband – zoals die al geldt voor energiedoeleinden. 
Daarnaast kan worden gedacht aan en het verruimen van de huidige btw-verlaging op 
arbeid voor reparatie van producten waarvoor dit nog niet het geval is. Zonder beprijzing 
van vervuilende en verspillende praktijken staan circulaire producten en diensten bij 
voorbaat op achterstand ten opzichte van bestaande (niet-circulaire) producten en diensten, 
en is er daarom sprake van een ongelijk speelveld. Dat wordt nog eens versterkt doordat bij 
circulaire producten sprake kan zijn van een opeenstapeling van btw in de verschillende 
gebruiksfasen; bij aanschaf van een nieuw product, vervolgens bij reparatie of bij her-
gebruik van het circulair product.
Nederlandse ambities zijn gebaat bij actieve betrokkenheid bij Europees CE-beleid 
Om de nationale circulaire doelen te realiseren en tegelijkertijd voor Nederlandse bedrijven 
een internationaal gelijk speelveld te creëren, is een actieve inzet van Nederland in Europa 
nodig. Normerende en beprijzende instrumenten op EU-niveau gericht op een circulaire 
economie kunnen een grote impact hebben en werken door in de wet- en regelgeving van 
de lidstaten. Voor duurzame producten en de consumptie ervan heeft de Europese 
Commissie concrete wetgevingsinitiatieven aangekondigd, zoals het verlengen van de 
garantietermijn, het recht op reparatie van producten en de uitbreiding van de Ecodesign-
richtlijn met meer producten en producteisen, gericht op de repareerbaarheid,  
Circulaire economie  |
