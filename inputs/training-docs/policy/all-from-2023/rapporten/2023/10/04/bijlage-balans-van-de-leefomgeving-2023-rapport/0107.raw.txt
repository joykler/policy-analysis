woningvoorraad zal deze provincie het sterkst groeien. Zodoende wordt dus ook in de 
komende tien jaar vooral op woningbouw in de Randstad ingezet.
Tabel 5.3
Woondeals over nieuwbouwplannen 2022-2030 per provincie
Provincie Woningvoorraad  Bouwplannen % tov woning­ % tov woning­ 
2022 (*1.000) 2022­ 2030 (*1.000) bouw p lan nen voorraad
Groningen 290 29 3 10
Fryslân 308 18 2 6
Drenthe 227 14 1 6
Overijssel 522 42 4 8
Flevoland 181 40 4 22
Gelderland 940 104 11 11
Utrecht 608 84 9 14
Noord-Holland 1.392 183 20 13
Zuid-Holland 1.739 247 26 14
Zeeland 190 17 2 9
Noord-Brabant 1.178 131 14 11
Limburg 544 27 3 5
Bron: Ministerie van BZK (2023a); bewerking PBL
Het Rijk hanteert daarnaast een verstedelijkingsstrategie waarbij een groot deel van de 
woningnieuwbouw onder het programma Nationale Omgevingsvisie Extra (NOVEX) moet 
vallen (Ministerie van BZK 2023b). In de meest recente versie van het NOVEX-programma 
13
worden 17 grootschalige woningbouwlocaties benoemd. Hier moeten in totaal 600.000 
woningen gebouwd worden, waarbij ‘MRA Oost’ (ontwikkelingen in en rond Almere) en 
‘Oude Lijn Leiden-Dordrecht’, met respectievelijk 63.000 en 53.000 woningen, de grootste 
ontwikkelgebieden moeten worden. De Rijksoverheid wil in deze gebieden zoveel mogelijk 
gebruikmaken van bestaande voorzieningen en infrastructuur, waar nodig zullen er 
groot schalige investeringen worden gedaan in de opschaling van bestaande en de aanleg 
van nieuwe infrastructuur. Uitgangspunt moet hierbij een integraal afwegingskader zijn: 
in multifunctionele en gemengde woonwijken moet rekening worden gehouden met 
bereikbaarheid en leefomgevingskwaliteit, maar ook met aanpalende ruimtelijke vraag-
stukken zoals energietransitie, klimaatadaptatie en circulaire economie.
13 
 Dit omvat de volgende gebieden: Amsterdam Noordzeekanaalgebied, Regio Schiphol, Metropoolregio 
Amsterdam (MRA), Zuidelijke Randstad, Het Groene Hart, Utrecht-Amersfoort, Arnhem-Nijmegen-
Foodvalley, Spoorzone Arnhem-Oost, North Sea Port District, Stedelijk Brabant, De Peel, Zuid-Limburg, 
Regio Zwolle, Groningen, Groningen-Assen, Lelylijn (voor meer informatie zie Ministerie van BZK 2023).
Stad en regio | 107
