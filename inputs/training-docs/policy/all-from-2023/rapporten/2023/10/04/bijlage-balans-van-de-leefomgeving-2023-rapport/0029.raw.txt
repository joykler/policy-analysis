Hoewel de broeikasgasemissies volgens de Klimaat­ en Energieverkenning 2022 (PBL et al. 2022; 
hierna KEV 2022) in 2030 met het op 1 mei 2022 vastgestelde en voorgenomen beleid met 33 
2
tot 58 megaton zullen zijn gedaald ten opzichte van 2021 , is die daling niet voldoende om 
in 2030 55 procent reductie ten opzichte van 1990 te bereiken: de geraamde reductie 
bedraagt 39 tot 50 procent. Om het gat ten opzichte van het streefdoel te dichten, is een 
verdere uitwerking en implementatie van geagendeerd beleid nodig. Daarnaast moet 
aanvullend beleid worden vormgegeven dat op de kortst mogelijke termijn geïmplementeerd 
moet worden om nog effect te kunnen hebben voor 2030.
Een evenwichtige mix van normeren, beprijzen en subsidiëren is nodig
Het kabinet-Rutte IV betoonde zich in het coalitieakkoord bewust van de noodzakelijke 
versnelling van emissiereductie op weg naar klimaatneutraliteit in 2050. Dit blijkt uit de 
doelstelling van de 55 procent reductie van broeikasgasemissies in 2030, de reservering van 
35 miljard euro voor een Klimaatfonds en het Beleidsprogramma Klimaat dat het kabinet 
heeft uitgewerkt. In zijn reflectie op het coalitieakkoord heeft het PBL aangegeven dat het 
aangescherpte klimaatdoel voor 2030 grenst aan wat praktisch maximaal haalbaar is (PBL 
2021). In de KEV 2022 wordt dit beeld bevestigd. In de genoemde reflectie stelde het PBL ook 
dat een sterkere kanteling in het instrumentarium nodig is, van subsidiegedreven naar 
kaderstellend, bijvoorbeeld door regelgeving als ‘stok achter de deur’ in te zetten en door 
met beprijzing betere prikkels te geven. Daar waar dit in het coalitieakkoord nog beperkt 
het geval was, werden in de Voorjaarsnota 2023 van het kabinet-Rutte IV op dat vlak wel 
stappen gezet (Financiën 2023). Of de aanvullende maatregelen waartoe dit kabinet heeft 
besloten voldoende zijn in omvang, concreetheid en tijdigheid om het doel voor 2030 te 
halen, zal blijken uit de KEV 2023 die in het najaar van 2023 verschijnt. Een onzekere factor 
is in welke mate de val van het kabinet-Rutte IV zal leiden tot wijzigingen in het voorgenomen 
en geagendeerde beleid of vertraging in de uitvoering daarvan.
De beoogde 55 procent reductie van broeikasgasemissies in 2030 is een tussendoel. Om in 
2050 klimaatneutraal te zijn, zullen de CO -emissies ruim vóór 2050 volledig moeten zijn 
2
teruggedrongen. De beperkte tijd die hiervoor resteert zet grote druk op de uitvoerbaarheid 
en het draagvlak van de energietransitie. Het expliciet rekenschap geven van rechtvaardigheid 
in het klimaatbeleid (WRR 2023) en het goed betrekken van burgers is daarbij van groot 
belang om draagvlak te behouden.
2 
In de elektriciteitssector dalen de emissies door een verbod op kolen, een toename van hernieuwbare 
elektriciteit en een afname van de inzet van aardgas en restgassen; in de industrie door de combinatie 
van het Europese emissiehandelssysteem, de Stimulering Duurzame Energieproductie en Klimaattransitie 
(SDE++-regeling) en de nationale CO -heffing (leidend tot CO -afvang en -opslag, elektrificatie, 
2 2
energiebesparing en reducties in de methaan- en lachgasuitstoot); in de gebouwde omgeving door 
duurzame nieuwbouw, verduurzaming tijdens reguliere woningverbetering, warmere winters en zuinig 
stookgedrag door hoge gasprijzen; in de mobiliteit door een versnelde groei van het aantal elektrische 
auto’s en het gebruik van meer hernieuwbare brandstoffen; in de landbouwsector door lager gasgebruik 
(minder energie-intensieve teelten en kleiner areaal glastuinbouw), minder kunstmestgebruik en een 
kleinere veestapel; en in het landgebruik door minder grasland, vernatting en meer koolstofvastlegging 
in bossen.
Klimaatverandering en energie |
