Hoe het gaat uitpakken hangt ook samen met andere maatregelen (zie paragraaf 4.4), 
zoals aard, omvang en effect van extra maatregelen in het kader van het Nationaal 
Programma Landelijk Gebied (NPLG) en van Europees beleid; bijvoorbeeld de invulling 
van de nul-vervuilings-ambitie voor de oppervlaktewaterkwaliteit (EC 2021). Een eerste 
kwantitatieve doorrekening van het mogelijke effect van het afbouwen van de derogatie 
komt tot een circa 10 procent afname van de ammoniakemissie. Voor waterkwaliteit is de 
verwachting dat het afbouwen van de derogatie vooral een positief effect zal hebben op de 
nitraatconcentratie en de stikstofuitspoeling; het effect op fosfaat is kleiner. De mogelijke 
negatieve effecten van verandering in landgebruik, zoals de eerdergenoemde omzetting van 
grasland naar snijmaïs, is in deze studie echter nog niet meegenomen (Groenendijk 
et al. 2023).
4.2.3 Klimaat: broeikasgasemissies van landbouw en landgebruik 
In 2021 bedroegen de totale broeikasgasemissies door de landbouw ruim 15 procent van de 
uitstoot van Nederland (27,1 megaton CO₂-equivalenten). Hiervan bestond een derde deel 
(8,7 megaton) uit CO veroorzaakt door energieverbruik in grotendeels de glastuinbouw, 
2
en twee derde deel door methaanemissie (14,4 megaton) en lachgasemissie (5 megaton) uit 
de veehouderij en akkerbouw.
De emissie als gevolg van landgebruik (bijvoorbeeld CO -emissie uit veen) bedroeg in 2021 
2
ruim 2 procent van de Nederlandse uitstoot.
We focussen in deze paragraaf op de emissies van methaan en lachgas. Het klimaatbeleid 
was tot voor kort niet specifiek gericht op deze broeikasgassen uit de akkerbouw en 
veeteelt, terwijl zij wel een belangrijk aandeel hebben in de broeikasgasuitstoot van de 
Nederlandse landbouw (figuur 4.4). Bovendien zijn het sterke broeikasgassen: methaan is 
28 keer zo sterk als CO en lachgas 265 keer. Deze broeikasgasemissies zijn dus belangrijke 
2
medeveroorzakers van klimaatverandering. Tegelijkertijd ondervinden natuur, landbouw en 
landgebruik ook al de gevolgen van klimaatverandering en moeten ze zich aanpassen aan 
warmer weer, extremere droogte, heftigere regenbuien, zeespiegelstijging en verzilting 
(zie hoofdstuk 2). 
Uitstoot van methaan en lachgas sinds 2010 vrijwel gelijk gebleven
De uitstoot van methaan en lachgas door de landbouw bleef vrijwel gelijk tussen 2010 en 
2021 (zie figuur 4.4). Methaan en lachgas komen hoofdzakelijk uit drie bronnen: methaan-
emissie door de fermentatie van voer in het maag- en darmstelsel van melkvee; methaan-
emissie uit mest (in stallen, mestopslag en door mestbewerking en -verwerking); en 
lachgasemissies door mest van koeien in de wei en door bemesting met dierlijke mest en 
kunstmest. 
Natuur, landbouw en voedsel | 81
