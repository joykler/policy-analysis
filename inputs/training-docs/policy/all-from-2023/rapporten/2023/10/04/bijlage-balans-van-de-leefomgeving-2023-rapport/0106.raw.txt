Het aanjagen van de achterblijvende woningbouw was een belangrijk speerpunt van het 
kabinet-Rutte IV, met als doelstelling de bouw van ruim 900.000 woningen tot 2030 – oftewel 
10
100.000 woningen per jaar (Rijksoverheid 2022). Daarnaast erkende dit kabinet dat 
problemen rond de toegankelijkheid en betaalbaarheid op de woningmarkt voornamelijk 
neerslaan bij starters, mensen met een sociale of medische urgentie, arbeidsmigranten en 
statushouders, ouderen met zorgbehoeften, en bij lagere inkomensgroepen in het 
algemeen (SER 2022). Hieruit volgde de doelstelling dat twee derde van de toekomstige 
11
woningbouw de betaalbare huur- en koopsector ten goede moet komen en de sociale 
12
huursector sterker over alle gemeenten verspreid moet worden (Rijksoverheid 2023a). 
Om deze doelstellingen te behalen, diende de Rijksoverheid, in samenwerking met de 
provincies en gemeenten, meer regie te nemen op de woningmarkt (Rijksoverheid 2023b). 
In de afgelopen decennia was ‘decentralisatie’ juist het kernthema van het landelijke 
woonbeleid, met als uitgangspunt dat gemeenten en provincies de lokale woonbehoeften 
het beste konden inschatten (Schilder et al. 2021). Het kabinet-Rutte IV stelde nu dat 
opschaling van de woningbouw en betere betaalbaarheid alleen behaald kunnen worden 
als het Rijk een sterker coördinerende rol inneemt. Een belangrijk wapenfeit van ‘meer 
regie’ zijn tot nu toe bindende woon- en regiodeals tussen de Rijksoverheid, provincies en 
gemeenten. Onderdeel van deze afspraken is een centrale rol voor provincies om nieuwe 
woningbouwlocaties daadwerkelijk beschikbaar te maken (Rijksoverheid 2023a), waarbij 
het Rijk voor zekerheid in de planning en financiering moet zorgen. Dit betekent onder 
andere een voortzetting van de al sinds 2019 bestaande regeling Woningbouwimpuls om de 
bouw van betaalbare woningen versneld te realiseren (1,25 miljard euro), de inzet van het 
Expertteam Woningbouw om de plancapaciteit van provincies en gemeenten te vergroten, 
en de beschikbaarheid van een mobiliteitsfonds (7,5 miljard euro) om woningbouwlocaties 
(uitbreiding en verdichting) bereikbaar te maken.
Nieuwe woningbouwlocaties – vooral binnenstedelijk, maar ook buitenstedelijk bouwen komt weer 
sterker in beeld
Een essentiële beleidsvraag is wáár de 900.000 nieuwe woningen gebouwd moeten gaan 
worden: vooral in de Randstad of ook opschaling in meer perifere regio’s, en dan 
voorname lijk binnenstedelijk of juist ook op buitenstedelijke locaties? Uit de recent 
gesloten woondeals tussen het Rijk, provincies en gemeenten blijkt dat de woningbouw in 
alle provincies moet plaatsvinden, met in totaal 936.000 woningen. Wel valt er een sterke 
concentratie van ruim 430.000 nieuwe woningen in Noord- en Zuid-Holland (46 procent 
van de totale woningbouwopgave – zie tabel 5.3). Ook in Flevoland moet een relatief 
sterke groei van de woningvoorraad plaatsvinden – ten opzichte van de bestaande 
10 
 Naast de vraag in hoeverre deze doelstelling bij de toekomstige vraag naar woningen – inclusief het 
bestaande woningtekort – aansluit (Schilder et al. 2021), is er ook discussie gaande in hoeverre verande-
ringen in de bestaande woningvoorraad kunnen bijdragen in het terugdringen van het woningtekort.
11 
 In de sociale huur moeten er 250.000 nieuwe woningen bijkomen, terwijl er in de middenhuur en tot aan 
het middensegment in de koopsector (dat zijn woningen tot aan de NHG-grens van 355.000 euro) rond de 
350.000 woningen bij moeten komen. 
12 
 Het streven was 30 procent sociale huur in alle Nederlandse gemeenten.
106 | Balans van de Leefomgeving 2023
