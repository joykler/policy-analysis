producten laten repareren, maar staan hoge kosten en een gebrek aan (gestandaardiseerde) 
onderdelen dat in de weg (Wolf et al. 2022; RepairCafé 2020). Een klein deel van de consumenten 
is bereid om van bepaalde producten en diensten met een hoge milieu-impact af te zien 
door minder te consumeren (Koch & Vringer 2023). Denk aan minder spullen kopen, 
minder vlees en zuivelproducten eten, minder autorijden en vliegen, geen auto hebben of 
kleiner wonen. Dat het aandeel consumenten dat afziet van bepaalde producten en 
diensten met een hoge milieu-impact nog klein is, is een belangrijk aandachtspunt, 
omdat hiermee wel de meeste milieuwinst te bereiken is. 
Het ligt voor de hand om stimuleringsbeleid te richten op gedrag waartoe veel consumenten 
bereid zijn, maar dat weinigen nog in de praktijk brengen: gedrag met een groot verander-
potentieel. Hier stappen consumenten eenvoudig over op circulaire consumptie als 
barrières (zoals prijs, gemak, verkrijgbaarheid) worden weggenomen. Gedrag waartoe de 
consumenten bereid zijn en de potentiële milieuwinst groot is , betreffen onder andere 
minder nieuwe kleding kopen, kleiner wonen en dichterbij op vakantie (Koch & Vringer 
2023). Een ander aanknopingspunt voor stimuleringsbeleid is gedrag met een grote milieu-
winst, waarvoor een lagere bereidheid is. Dit geldt bijvoorbeeld voor met de trein op 
vakantie in plaats van met het vliegtuig, of het veranderen van eetgewoontes. Hierbij zijn de 
mogelijkheden die bedrijven en overheden kunnen bieden, om circulair gedrag van burgers 
te versterken, van cruciaal belang om de transitie naar een circulaire economie te realiseren 
(Travaille 2023). Hierop inzetten vergt van beleidsmakers een langere adem, waarbij ze 
bijvoorbeeld nieuwe businessmodellen en veranderende sociale normen ondersteunen. 
Ten slotte is er winst te behalen bij het intensiveren van gangbaar gedrag, dat door velen 
maar nog niet door iedereen omarmd wordt, zoals energiebesparing in huis (Koch & 
Vringer 2023).
Beschikbare ruimte en vergunningen voor circulaire bedrijven
Het ruimtelijke en regionale beleid spelen een belangrijke rol bij de gewenste veranderin-
gen bij circulaire bedrijven en circulaire activiteiten. De vraag naar ruimte zal naar verwach-
ting namelijk toenemen. Voor de transitie naar een circulaire economie is het nodig om 
nieuwe en fossiele grondstoffen te vervangen door biogrondstoffen en recyclaat. Voor het 
verbouwen van biogrondstoffen is meer ruimte nodig. Ook op bedrijventerreinen is meer 
ruimte nodig voor recycle- en bouwhubs waar recyclaat wordt verwerkt en bijvoorbeeld 
herbruikbare (bouw)onderdelen tijdelijk worden opgeslagen. Daarnaast is ruimte nodig voor 
consumentendiensten, zoals voor het huren en repareren van producten. Bovendien kunnen  
bovenstaande functies niet zomaar overal worden gesitueerd; de locatie moet worden 
afgestemd op de gebruiker en omwonenden. 
Om de transitie naar een circulaire economie mogelijk te maken is dus meer ruimte nodig, 
in elk geval tijdelijk. Dat wil zeggen dat naast de traditionele bedrijvigheid die al aanwezig 
is, ruimte beschikbaar moet zijn voor nieuwe circulaire activiteiten. Dit gaat zowel om 
algemene ruimte (vierkante meters) voor circulaire bedrijfsactiviteiten als om ruimte voor 
specifieke locatie-eisen, zoals de nabijheid van gerelateerde bedrijven, gebieden met een 
hoge milieucategorie, transportmogelijkheden via water, en de beschikbaarheid van 
64 | Balans van de Leefomgeving 2023
