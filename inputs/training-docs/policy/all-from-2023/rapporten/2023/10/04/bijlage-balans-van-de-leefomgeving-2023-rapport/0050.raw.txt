Figuur 3.1
Mondiaal grondstoffengebruik
gigaton
200
Historie IRP
Mineralen
Metalen
150
Fossiel
Biogrondstoffen
100
Prognose IRP
Prognose OECD
50
0
1970 1980 1990 2000 2010 2020 2030 2040 2050 2060
Bron: IRP 2019, IRP 2022, OECD 2019
3.1 Urgentie grondstoffenproblematiek
Urgentie van de grondstoffenproblematiek is toegenomen
Wereldwijd is de huidige verspillende manier van produceren en consumeren met een hoog 
gebruik van nieuwe grondstoffen, een van de belangrijkste oorzaken voor klimaatverandering, 
verlies van biodiversiteit en vervuiling van lucht, water en bodem. Daarnaast hebben recente 
crises als de Russische inval in Oekraïne en de covid-pandemie laten zien dat Europa en 
Nederland kwetsbaar zijn door de grote afhankelijkheid van grondstoffen en producten met 
lange en complexe internationale leveringsketens. Zorgen over de beschikbaarheid en 
betaalbaarheid van met name olie en gas en hoge prijzen voor tal van goederen spelen 
ook bij Nederlandse burgers, bedrijven, maatschappelijke organisaties en overheden 
(Hanemaaijer et al. 2023). 
De mondiale vraag naar grondstoffen is sinds 1970 verdrievoudigd en zal op de huidige voet 
naar verwachting tussen nu en 2060 nog eens verdubbelen (zie figuur 3.1, IRP 2019; OECD 
2019). De urgentie voor het radicaal minder en efficiënter gebruiken van grondstoffen, 
en daarmee de noodzaak voor een circulaire economie, is de afgelopen jaren dan ook 
verder toegenomen. 
50 | Balans van de Leefomgeving 2023
pbl.nl
