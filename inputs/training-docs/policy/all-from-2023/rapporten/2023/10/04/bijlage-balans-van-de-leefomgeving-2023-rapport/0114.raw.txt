17
per openbaar vervoer in combinatie met de fiets (zie CLO 2187). Hoe langer de reistijd 
tussen de woonlocatie en arbeidsplaatsen, des te onaantrekkelijker een baan wordt, en hoe 
groter het gewicht is dat aan deze arbeidsplaatsen is toegekend in de berekening. Omdat 
voorzieningen ook banen representeren, geeft de bereikbaarheid van arbeidsplaatsen een 
indicatie van de algehele bereikbaarheid van werk en voorzieningen in Nederland. Dit laat 
duidelijk zien dat mensen met toegang tot een auto doorgaans veruit de hoogste bereikbaar-
heid van voorzieningen en banen hebben, zelfs in de spitsuren, terwijl mensen die zijn 
aangewezen op het openbaar vervoer en de fiets aanzienlijk minder bereikbaarheid hebben, 
vooral als ze wonen in landelijk gebied, in de stadsranden of in suburbane kernen.
Het Rijk beoogde weliswaar bij de realisatie van nieuwe woningbouwlocaties grootschalige 
investeringen in infrastructuur en voorzieningen, maar bereikbaarheid lijkt (tot op heden) 
vooral opgevat te worden in termen van het functioneren van het vervoerssysteem, met 
nadruk op het faciliteren van de mobiliteitsgroei en het oplossen of voorkomen van files. 
Met de 17 NOVEX-woningbouwlocaties wordt wel bijna zonder uitzondering ingezet op 
locaties nabij bestaande openbaarvervoerknooppunten, maar het blijft nog onduidelijk in 
hoeverre de beoogde ruimtelijke en infrastructurele investeringen en locaties voor nieuwe 
woningbouw ook daadwerkelijk bijdragen aan de bereikbaarheid van onder andere werkgelegen-
heid en voorzieningen voor de (toekomstige) bewoners, juist ook per openbaar vervoer en 
de fiets.
In tabel 5.5 zien we dat de bereikbaarheid van arbeidsplaatsen (uitgedrukt als het gemiddelde 
aantal banen dat binnen een bepaalde reistijd bereikt kan worden per auto en per openbaar 
vervoer in combinatie met de fiets), in buurten in de beoogde nieuwbouwlocaties zowel per 
openbaar vervoer en fiets als met de auto aanzienlijk lager is dan in de Vinex-locaties en 
vergelijkbare stedelijke buurten in de Vinex-stadsgewesten (Bastiaanssen & Breedijk 2022). 
Uiteraard volgt dit gedeeltelijk uit het nog ontbreken van infrastructuur, openbaar vervoer, 
voorzieningen en werkgelegenheid op deze locaties, maar ook uit de meer dorpse en 
uitleglocaties aan de stadsranden waar de bouw van nieuwbouwwoningen gepland is en 
waardoor concentraties van werkgelegenheid en voorzieningen verder weg liggen. Per auto 
is de bereikbaarheid op alle locaties veruit het hoogst, wat niet alleen het gevolg is van de 
kortere deur-tot-deurreistijden, maar ook omdat veel banen op bijvoorbeeld bestaande 
bedrijventerreinen niet goed bereikbaar zijn met het openbaar vervoer of de fiets. In de 
daluren nemen de verschillen tussen de vervoerswijzen toe, vanwege hogere verkeers-
doorstroming en lagere openbaarvervoerfrequenties (Bastiaanssen & Breedijk 2022).
17 
 Bereikbaarheid per openbaar vervoer/fiets gaat als ‘default’ uit van lopen in combinatie met openbaar 
vervoer, tenzij voor een verplaatsing de fiets naar een treinstation sneller is, of wanneer voor een 
verplaatsing per fiets tot 30 minuten reistijd sneller is.
114 | Balans van de Leefomgeving 2023
