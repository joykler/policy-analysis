4 Natuur , landbouw 
en voedsel
4.0 In het kort
• De opgaven in het Nederlandse landelijke gebied zijn groot. Denk aan het herstellen van 
de natuur, verbeteren van de waterkwaliteit en reduceren van de broeikasgasuitstoot. 
Het huidige vastgestelde beleid is onvoldoende om de doelen voor natuur (VHR) en water 
(KRW) te halen, en de ambities voor broeikasgasreductie (Fit for 55) waar te maken. 
• De natuur- en waterkwaliteit staat onder druk door vele oorzaken. De belangrijkste 
daarvan zijn verbonden met de landbouw, zoals verdroging, stikstofdepositie, nutriënten-
belasting van het oppervlaktewater en gewasbeschermingsmiddelengebruik. 
De landbouw is daarnaast verantwoordelijk voor 15 procent van de broeikasgasemissies 
van Nederland. 
• De emissies uit de landbouw daalden tussen 1990 en 2010, maar die afname is al ruim 
10 jaar gestagneerd. Belangrijke oorzaken van deze stagnatie zijn dat beleid onvoldoende 
is aangescherpt, dat de potentie van de technische oplossingen onvoldoende is waar-
gemaakt en dat de omvang van de veestapel niet substantieel is afgenomen.
• De resterende tijd voor het oplossen van de opgaven wordt korter en de urgentie om actie 
te nemen groter. De samenhang in de opgaven vraagt om maatregelen die meerdere 
doelen tegelijk dienen. Een dergelijke aanpak van met elkaar samenhangende ingrepen, 
kan niet in kleine stappen, maar vergt een transitie van het landbouw-voedselsysteem. 
Zowel de Europese Commissie als Nederland scherpen de beleidsdoelen, termijnen en de 
wetgeving aan. Dit verhoogt de maatschappelijke spanning en beleidscomplexiteit, 
ondanks dat er meer geld beschikbaar is.
• De door het kabinet-Rutte IV gekozen aanpak is potentieel kansrijk. Die omvat een 
gebiedsgerichte integrale aanpak in het Nationaal Programma Landelijk Gebied, 
in combinatie met generieke rijksmaatregelen, zoals beëindigingsregelingen voor de 
veehouderij en financieringsregelingen voor de toepassing van nieuwe landbouw-
technologie. Tegelijkertijd is het met de huidige vastgestelde en voorgenomen beleids-
instrumenten niet realistisch dat de doelen voor 2030 worden gehaald. Gebiedsprocessen 
hebben namelijk lange doorlooptijden, en veel van de geagendeerde beleidsmaatregelen 
leunen op vrijwilligheid, moeten nog ontwikkeld worden of op een veel grotere schaal 
dan in het verleden worden toegepast. Om de natuur-, water- en klimaatdoelen binnen 
bereik te brengen, is het bij de prioritering van maatregelen cruciaal dat de opgaven in 
samenhang worden aangepakt, en dat daarbij maatregelen worden ingezet die bewezen 
effectief zijn. 
Natuur, landbouw en voedsel |
