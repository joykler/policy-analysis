krimp van de veestapel, en een combinatie van technische en managementmaatregelen 
zoals een eiwitarmer rantsoen, emissiearme stallen, een lagere stikstofbemesting, verhoging 
van het waterpeil in veenweidegebieden, en grootschalig ecosysteemherstel van natuur-
gebieden en brede beekdalen. Met dit pakket aan maatregelen zou het ammoniakemissie-
doel en de landelijke doelstelling van vermindering van de stikstofdepositie op de stikstof-
gevoelige natuur bijna overal gehaald kunnen worden. Ook de doelen voor methaan- en 
lachgasemissies worden met de maatregelen (nagenoeg) bereikt (zie paragraaf 4.2.3). 
Hierbij is echter alleen gekeken naar de doelen voor 2030, terwijl het waarschijnlijk is dat in 
de jaren daarna nog verdergaande reducties nodig zijn om het doel van klimaatneutraliteit 
in 2050 binnen bereik te brengen. Er blijven ook nog aanzienlijke opgaven over; het doel 
van reductie van CO -emissie uit veengronden en de waterkwaliteitsdoelen voor stikstof en 
2
fosfaat worden niet gehaald.
De uitvoering van deze maatregelen vergt een aanzienlijke landinrichtingsoperatie en 
nieuwe landbouwtechnieken die in een hoog tempo zouden moeten worden doorgevoerd 
(Boezeman & Vink 2022). Het verplaatsen van agrarische activiteiten vergt bereidheid bij 
bedrijven en geschikte uitplaatsingslocaties. Een operatie van deze omvang en complexiteit 
in zo’n korte tijd is nieuw en juist door die tijdsdruk een risico voor de uiteindelijke 
effectiviteit. Boezeman en Vink (2022) concludeerden op basis van ervaringen uit het 
verleden, dat om boeren op vrijwillige basis te verleiden om te stoppen aanvullend beleid 
en veel tijd nodig is. Een belangrijke succesfactor is de financiële compensatie van verlies 
aan kapitaalgoederen (grond- en productierechten) en inkomen (bijv. door extra maatregelen 
of verlies aan opbrengsten). Er is in het Transitiefonds 24,3 miljard euro beschikbaar. 
Dit bedrag is door de provincies in de Provinciale plannen ruim overvraagd.
Afspraken voor de lange termijn over het uitsluiten van functieverandering van agrarische 
grond (zoals voorgesteld in het concept-Landbouwakkoord) kunnen op gespannen voet 
staan met het halen van natuurdoelen. Voor het halen van die doelen is meer leefgebied 
nodig dan in de nu al bestaande beleidsafspraken staat (WEnR & SOVON 2022; Van Hinsberg 
et al. 2020). Indien wordt gekozen voor deze uitsluiting zou uitbreiding van natuurareaal 
onmogelijk worden.
Beleid dat in de steigers staat is onvoldoende om de doelen te halen
Met het door het kabinet-Rutte IV voorgestelde beleid en maatregelen kunnen de doelen 
dichterbij komen, maar volledig en tijdig doelbereik is met die voorgestelde aanpak 
niet realistisch.
Voor de komende jaren zal de landbouwbijdrage aan milieudoelen vooral afhangen van 
middelvoorschriften en de bestaande inzet van (vrijwillige) beëindigingsregelingen zoals de 
aanpak piekbelasters en het afromen van dier en-fosfaatrechten als deze verhandeld 
worden. Krimp van de veestapel met enkele tientallen procenten in enkele jaren is nauwelijks 
voorstelbaar. Ook is van belang hoe er wordt omgegaan met kortetermijndoelen, zoals de 
aanscherping van de mestnormen in 2026 (door het afbouwen van de derogatie), de 
deadline voor de KRW in 2027 of de noodzaak om de stikstofuitstoot drastisch te reduceren. 
Natuur, landbouw en voedsel | 95
