Wat betreft de bereikbaarheid van voorgezet onderwijs zien we eenzelfde patroon. Tabel 5.7 
laat het aandeel buurten (procent) zien van waaruit 0, 1, 2 of 3 of meer havo/vwo-scholen 
bereikt kan worden met het openbaar vervoer en per fiets. Omdat de bereikbaarheid van 
vbo/vmbo-scholen eenzelfde patroon laat zien, beperken we ons hier tot havo/vwo-scholen. 
Wederom valt op dat de bereikbaarheid vanuit de beoogde nieuwbouwlocaties zowel per 
openbaar vervoer als fiets aanzienlijk lager is dan vanuit de Vinex-locaties en vergelijkbare 
stedelijke buurten in de Vinex-stadsgewesten. Met het openbaar vervoer kan vanuit ruim 
18 procent van de buurten in de beoogde nieuwbouwlocaties momenteel geen enkele havo/
vwo-locatie binnen 45 minuten reistijd bereikt worden, en vanuit ruim 9 procent van de 
buurten ook niet binnen 45 minuten fietsen. Ook kan vanuit veel buurten slechts één 
enkele onderwijslocatie worden bereikt, wat raakt aan de keuzevrijheid van onderwijs.
Tabel 5.7
Aandeel buurten (procent) naar bereikbare havo/vwo-scholen binnen 45 minuten reistijd 
per openbaar vervoer en fiets, 2020
Beoogde Vinex­ locaties Vinex­
nieuwbouwlocaties
stadsgewesten
Bereikbare scholen OV Fiets OV Fiets OV Fiets
3+ 71,7 71,1 88,7 97,1 85,5 95,2
2 5,1 9,1 0,4 2,2 1,5 2,4
1 4,8 10,5 0,7 0,7 1,5 1,8
0 18,4 9,3 10,2 0,0 11,5 0,6
Bron: Bastiaanssen & Breedijk (2022)
De bereikbaarheidsanalyses van arbeidsplaatsen en enkele (bovenlokale) voorzieningen 
laten duidelijk zien dat de beoogde nieuwbouwlocaties een beperkte bereikbaarheid met 
zowel het openbaar vervoer als de fiets hebben, ook in vergelijking met de Vinex-locaties en 
vergelijkbare stedelijke buurten in de Vinex-stadsgewesten. Dat zal deels op termijn onder-
vangen kunnen worden door de aanleg van infrastructuur, additioneel vervoersaanbod en 
voorzieningen en werkgelegenheid op deze locaties, maar dat neemt niet weg dat vanuit de 
meer laagstedelijke en landelijke omgeving in dorpen en op uitleglocaties aan de stads-
randen waar deze nieuwbouwwoningen gepland zijn, de afstanden tot bestaande concen-
traties van werkgelegenheid en voorzieningen groter zijn. Waar stedelijke locaties bij uitstek 
ook per openbaar vervoer en fiets goed bereikbaar zijn, impliceert de keuze voor meer 
laagstedelijke nieuwbouwlocaties in elk geval dat aanvullende (publieke) investeringen in 
infrastructuur en voorzieningen nodig zullen zijn om ook de bereikbaarheid van deze 
locaties per openbaar vervoer en fiets te garanderen.
Evalueer nieuwe woningbouwlocaties systematisch op bijdrage aan (on)bereikbaarheid
Als de Rijksoverheid beoogt om de nieuwe woningbouwlocaties ook per openbaar vervoer 
en fiets bereikbaar te maken, en de autoafhankelijkheid te beperken, dan is het essentieel 
om bij de locatiekeuze rekening te houden met de bereikbaarheid van onder andere 
werkgelegenheid en voorzieningen voor de (toekomstige) bewoners. Dit vergt een 
116 | Balans van de Leefomgeving 2023
