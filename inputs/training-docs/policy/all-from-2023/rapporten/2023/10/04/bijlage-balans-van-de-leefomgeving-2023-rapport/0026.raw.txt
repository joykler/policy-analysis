neemt daardoor ook toe. De waarschijnlijkheid en consequenties van overstromingen 
worden groter als de zeespiegelstijging zich versneld doorzet en boven de 1 meter 
uitkomt. Deze kwetsbaarheid wordt versterkt door bodemdaling.
• Uit een recente beoordeling van de primaire waterkeringen blijkt dat 62 procent niet 
voldoet aan de wettelijke norm. Voor 26 procent hiervan is verbetering urgent. Dit betreft 
vooral dijktrajecten in het rivierengebied. Zolang de dijken daar niet versterkt zijn, zijn 
aangrenzende gebieden kwetsbaar voor overstroming,
2.1 Klimaatverandering
Klimaatverandering gaat sneller dan eerder gedacht
Overal ter wereld hebben zich snelle klimaatveranderingen voltrokken, die zich manifesteren 
in een toename van weersextremen (KNMI 2021a). Voortschrijdend wetenschappelijk inzicht 
laat zien dat klimaatverandering sneller gaat dan eerder verwacht en onmiskenbaar door de 
mens wordt veroorzaakt. Van de 1,1°C opwarming sinds het pre-industriële tijdperk kan 
volgens het IPCC (2021) minder dan 0,1°C worden toegeschreven aan natuurlijke processen, 
zoals vulkanisme of variaties in de zon. In alle IPCC-emissiescenario’s wordt de 1,5°C 
temperatuurstijging over circa tien jaar bereikt, een decennium eerder dan verwacht. 
De verwachte mondiaal gemiddelde zeespiegelstijging is ten opzichte van het vorige 
IPCC-rapport (2013) toegenomen. Als de uitstoot van broeikasgassen niet vermindert, 
kan de zeespiegel voor de Nederlandse kust rond 2100 met 1,2 meter stijgen ten opzichte van 
begin deze eeuw (KNMI 2021b). Een overschrijding van 2 meter zeespiegelstijging in 2100 en 
5 meter in 2150 kan niet worden uitgesloten als bij het hoogste emissiescenario het Zuidpoolijs 
versneld smelt (KNMI 2021a). Dit is een voorbeeld van een zogenoemd kantelpunt, waarbij er 
een grote, vaak onomkeerbare verandering plaatsvindt in het klimaatsysteem. Deze verande-
ringen leiden vaak tot een zichzelf versterkend opwarmend effect. Het IPCC waarschuwt in 
zijn zesde klimaatrapport (2021) ook voor de toenemende kans op het bereiken van 
dergelijke kantelpunten. 
In Nederland zijn in de afgelopen dertig jaar de temperatuur (CLO 0226), de zonnestraling, 
de neerslag (CLO 0508), de verdamping en het neerslagtekort toegenomen. De temperatuur 
in Nederland is in de afgelopen drie decennia met gemiddeld 1,1°C toegenomen. Dat is ruim 
twee keer zoveel als de toename van de wereldgemiddelde temperatuur in dezelfde periode. 
In de periode 1901-2020 is de jaargemiddelde temperatuur in Nederland met 2,3°C toegeno-
men. De weersextremen zijn in de laatste dertig jaar sterk veranderd. Extreme buien nemen 
toe en de kans op langdurige droogte of hitte wordt groter (CLO 0590; CLO 0589). ’s Zomers 
neemt de kans op laagwater in de rivieren toe, terwijl in de winter juist de kans op hoogwa-
ter toeneemt.
De weg naar het 1,5°C-doel is een smal paadje geworden
Vergeleken met eerdere decennia, was in het afgelopen decennium (2010-2019) sprake van 
de grootste absolute toename van de mondiale uitstoot van broeikasgassen, ook al vlakte 
26 | Balans van de Leefomgeving 2023
