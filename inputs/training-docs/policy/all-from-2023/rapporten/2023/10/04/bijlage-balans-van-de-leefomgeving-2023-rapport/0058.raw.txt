verschillende voetafdrukken en daarmee samenhangende milieu- en biodiversiteitseffecten. 
Zo kan het gebruik van biomassa zorgen voor minder broeikasgasuitstoot maar voor meer 
land- en watergebruik en daarmee samenhangende negatieve effecten op de biodiversiteit. 
Met de duurzaamheidscriteria die gelden voor het gebruik van biomassa ten behoeve van 
klimaat en de circulaire economie wordt getracht deze effecten te voorkomen (IenW 2021).
Ondanks koppositie op recyclinggebied blijft hoogwaardige recycling in Nederland achter
Met een recyclingpercentage van 78 procent van het in Nederland verwerkte afval (CBS 
2023d) hoort Nederland in Europa tot de koplopers. Ook wordt er in vergelijking met andere 
EU-landen relatief weinig afval gestort. Dat komt omdat er in Nederland stevig beleid is 
ingezet om storten van afval te voorkomen: een hoge stortbelasting, stortverboden voor 
afval en handhaving daarvan.
Sterk sturend beleid zou ook kunnen worden toegepast voor het langer gebruiken van 
producten en hoogwaardige recycling. Bij recycling is in Nederland nog winst te behalen 
door de beschikbare materialen hoogwaardiger in te zetten. Dat wil zeggen in het 
oorspronke lijke of een vergelijkbaar product of in een andere toepassing met zoveel 
mogelijk milieuwinst. Een hoogwaardiger inzet van secundair materiaal vraagt om 
verbeteringen in productontwerp, goede gescheiden inzameling, mogelijkheden voor 
hoogwaardige toepassing en sturing daarop. 
Leveringsrisico’s voor de Nederlandse economie zijn toegenomen 
De leveringsrisico’s van veel kritieke grondstoffen zijn tussen 2018 en 2020 toegenomen. 
Dit betreft zowel risico’s bij de winning van grondstoffen als stagnatie in de handel in 
grondstoffen, materialen of halffabrikaten. De toegenomen risico’s voor de Nederlandse 
economie zijn vooral merkbaar in de maakindustrie bij hightechproducten, zoals ICT en 
elektronica (TNO 2022). Levertijden en prijzen van grondstoffen en onderdelen zijn sinds 
2020 sterk toegenomen (NEVI 2022). Allemaal aspecten die de noodzaak voor een versnel-
ling van het circulaire-economiebeleid onderstrepen.
3.3 Voortgang circulaire-economiebeleid
Het Nationaal Programma Circulaire Economie is gericht op versnellen en opschalen
Begin 2023 heeft het kabinet het Nationaal Programma Circulaire Economie 2023-2030 
(NPCE) uitgebracht (IenW et al. 2023). Dit programma bouwt voort op het Rijksbrede 
Programma Circulaire Economie (IenM & EZ 2016), het Grondstoffenakkoord (Rijksoverheid 
2017), de transitieagenda’s voor Consumptiegoederen, Kunststoffen, Bouw, Maakindustrie 
en Biomassa en voedsel (Rijksoverheid 2018a, b, c, d en e & Rijksoverheid 2022 a, b, c en d) 
en de Uitvoeringsprogramma’s Circulaire Economie die daarna zijn verschenen (IenW 2019; 
IenW 2020 & IenW 2021). 
Met het NPCE zet het kabinet een volgende stap om de transitie naar een circulaire 
economie te versnellen en op te schalen. ‘Door intensiever beleid, concrete doelen voor 
58 | Balans van de Leefomgeving 2023
