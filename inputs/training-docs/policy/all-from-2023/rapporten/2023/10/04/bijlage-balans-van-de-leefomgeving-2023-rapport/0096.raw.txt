Bij implementatie van krimp van de veestapel in combinatie met grootschalige implementatie 
van nieuwe technologische en managementmaatregelen, zullen zich mee- en tegenvallers 
voordoen. Het is onwaarschijnlijk dat de krimp van de veestapel, de aanpassingen van 
stallen en de introductie van nieuwe managementmaatregelen en technieken snel genoeg 
gaan om de doelen in 2030 of 2035 te halen. Hiervoor biedt het huidige beleid te weinig 
prikkels. De voorgestelde maatregelen passen niet bij het tempo dat nodig is voor de uitrol 
van nieuwe technologieën, extensivering en beëindiging van bedrijven (PBL 2023a). Ook het 
ontwikkelen van nieuw beleid en bijbehorende wetgeving, uitvoerings- en handhavings-
instanties zal tijd kosten. Hierdoor zullen de doelen zelfs bij maximale inzet van al deze 
mogelijke maatregelen waarschijnlijk niet volledig worden gehaald in 2030 (PBL 2023a). 
Het halen van Europese en nationale doelen voor natuur, stikstof, klimaat en waterkwaliteit 
wordt dan ook onwaarschijnlijk geacht.
4.4.3 Aanknopingspunten voor beleid
Verduurzaming landbouw-voedselsysteem vraagt om transitiebeleid
Voor het halen van de doelen voor natuur, water en klimaat is een transitie van het 
landbouw-voedselsysteem nodig. Het Nederlandse beleid stuurt wel op grote veranderingen 
in het landelijk gebied met wetten, maatregelen, budget, maar er is nog onvoldoende focus 
en visie op een transitie naar een duurzaam landbouw-voedselsysteem. Dit heeft als risico 
dat slechts het huidige systeem verder wordt geperfectioneerd en er geen transitie wordt 
ingezet. Transitiebeleid vraagt niet alleen om een mix van beleidsinstrumenten (Bouma 2020) 
die gericht is op actieve uitfasering van onduurzame bedrijven en verdienmodellen, maar 
ook om de actieve steun voor, en de opschaling van nieuwe innovatieve duurzame ketens. 
Overheden en ketenpartijen kunnen een essentiële rol spelen bij het in gang zetten en 
vormgeven van nieuwe gewenste praktijken en richting geven aan overgangsprocessen door 
die nieuwe gewenste praktijken te stimuleren met subsidies voor innovatie en ongewenste 
gevestigde praktijken uit te faseren door ze te belemmeren met beprijzing of regelgeving 
(EEA 2019; 2023).
Transitieopgave vraagt om integraal beleid van het landbouw-voedselsysteem in de hele keten 
Het kabinet-Rutte IV erkende dat duurzamere landbouw in Nederland alleen haalbaar is als 
naast de landbouw ook de voedselconsumptie duurzamer wordt, en dat ketenpartijen 
daaraan bijdragen. De duurzaamheidsstandaard en bijbehorende betaling voor duurzaam 
producerende boeren, zoals in de onderhandelingen rond het landbouwakkoord is 
voorgesteld, zou een stap in deze richting kunnen zijn (Landbouwakkoord 2023). 
Het Nederlandse beleid zou ook meer gebruik kunnen maken van het EU-beleid op dit punt, 
zoals de richtlijn over Due Diligence op het gebied van duurzaamheid (EC 2022a). Doel van 
deze richtlijn is om grote EU-bedrijven verantwoordelijk te houden voor hun mensenrechten- 
en milieuprestaties bij hun eigen activiteiten en via hun ketens. Daarnaast kan ook de 
aansluiting worden gezocht bij de Europese ‘Gedragscode voor verantwoorde bedrijfsvoering 
en marketingpraktijken in de voedingssector’, die volgend op Farm­ to­ Fork is opgesteld. 
Deze gedragscode is ondertekend door de Europese koepelorganisaties en bedrijven in de 
96 | Balans van de Leefomgeving 2023
