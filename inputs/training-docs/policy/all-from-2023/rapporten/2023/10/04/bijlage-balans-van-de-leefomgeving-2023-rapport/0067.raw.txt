Aanvullende instrumenten nodig om potentie circulaire economie voor klimaat beter te benutten
Om de relatie tussen circulaire economie en klimaat te versterken heeft het kabinet een 
klimaat-doel voor circulaire economie geformuleerd van 2-4 megaton CO -reductie in 
2
Nederland. De aandacht voor de mogelijke bijdrage van circulaire economie aan het 
beperken van klimaatverandering is van belang, omdat meer circulair produceren en 
consumeren zal leiden tot minder uitstoot van broeikasgassen. Vanuit het perspectief van 
de circulaire economie kan een ambitieus klimaatdoel zich het beste richten op broeikas-
gasreducties in de hele productieketen (dus ook buiten Nederland) en op levensduurverlenging 
van producten (dus over meerdere jaren). Zo kunnen circulaire oplossingen emissiereducties 
opleveren die aanvullend zijn op het huidige klimaatbeleid. 
Met de huidige inrichting van het klimaatbeleid, zoals het stellen van reductiedoelen voor 
CO -emissies per jaar binnen Nederland, is het voor bedrijven niet aantrekkelijk circulaire 
2
maatregelen te nemen die elders in de keten of pas op termijn emissiereducties opleveren. 
Op dit moment zijn er nauwelijks prikkels voor Nederlandse bedrijven om elders in de 
productieketen te komen tot minder primair grondstoffengebruik en daarmee tot minder 
CO -uitstoot (de zogenoemde ‘scope 3-effecten’). Het stimuleren van deze circulaire 
2
oplossingen vraagt om aanvullende instrumenten, omdat deze niet in aanmerking komen 
voor financiering uit het huidige klimaatfonds. De beleidsmatige uitdaging is om te zoeken 
naar manieren om deze ‘scope 3-effecten’ in het buitenland te identificeren en om 
bedrijven aan te zetten om ook die effecten te verzilveren (SER 2022). 
Beschikbare middelen ontoereikend voor ambitie
Daarnaast valt op dat de beschikbare overheidsmiddelen voor het circulaire-economie-
programma zeer beperkt zijn en dat er op dit moment geen middelen beschikbaar zijn 
gesteld om de rijksbrede circulaire-economieaanpak na 2024 voort te zetten. Dit betreft in 
elk geval procesgeld voor betrokken partijen. Daarnaast is geld nodig voor een wezenlijke 
verandering naar een circulaire economie en de beleidsambities voor 2030 en 2050 te 
realiseren. Dat vraagt om aanzienlijk meer en structurele middelen om circulariteit te 
bevorderen (Hanemaaijer et al. 2023; SER 2022). Hoeveel meer is met de huidig beschikbare 
kennis niet aan te geven. De benodigde hoeveelheid geld voor de transitie naar een 
circulaire economie hangt mede af van de mate waarin wordt ingezet op regulerende 
instrumenten, zoals normering. Zo vergen subsidies meer budget dan het instellen van 
normen. 
3.3.4 Governance
Versnelling vraagt om versterking en verbreding governance circulaire-economie-aanpak 
Om een volledig circulaire economie in Nederland te realiseren, is door kabinet-Rutte IV 
gekozen voor een publiek-private aanpak. Daarmee is onderkend dat overheden, bedrijven 
en burgers alle nodig zijn om de transitie naar een circulaire economie te realiseren. 
Dat kabinet heeft daartoe vijf prioritaire transitiethema’s benoemd en transitieteams in het 
leven geroepen waarin vertegenwoordigers van overheden en bedrijfsleven zitting hebben. 
Die thema’s zijn: Biomassa en voedsel, Bouw, Consumptiegoederen, Kunststoffen en 
Circulaire economie  | 67
