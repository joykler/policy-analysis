de procentuele toename af. De huidige toezeggingen van landen over beperking van hun 
uitstoot zijn onvoldoende om de temperatuurstijging onder de 1,5°C te houden. Zonder 
aanscherping van de huidige plannen stevent de wereld volgens het IPCC (2021) af op circa 
3,2°C opwarming in 2100. Voor 1,5°C geven de meeste berekeningen aan dat de mondiale 
uitstoot vóór 2025 zijn hoogste punt bereikt moet hebben, rond 2030 al bijna gehalveerd 
moet zijn en rond 2050 op nul moet uitkomen; om daarna negatief te worden, dat wil 
zeggen dat er grote hoeveelheden CO uit de atmosfeer worden gehaald. Dat betekent dat de 
2
weg naar het 1,5 °C-doel een smal paadje is geworden en dat bij investeringen nu dit doel 
reeds centraal moet staan (PBL 2022a).
Ook als de broeikasgasemissies wél worden teruggedrongen, zal de wereldwijde tempera-
tuur tot het midden van deze eeuw blijven stijgen (IPCC 2021). Met de huidige 
1,1°C-opwarming beginnen sommige zeer kwetsbare groepen en ecosystemen al de grenzen 
te bereiken van hun aanpassingsvermogen (WRI 2022). Dit betekent dat de noodzaak om 
klimaatverandering zoveel mogelijk te beperken onverminderd is, maar ook dat Nederland 
zich moet voorbereiden op weersextremen die desondanks zullen gaan toenemen.
2.2 Klimaatmitigatie
Uitvoerbaarheid van de transitie naar een schoon, betrouwbaar en betaalbaar energiesysteem 
Het uitgangspunt van het Nederlandse energiebeleid, zoals nader gedefinieerd in het 
Energierapport (EZ 2008), zijn de drie publieke belangen ‘schoon, betrouwbaar en betaalbaar’. 
In zijn recente advies aan het kabinet-Rutte IV herformuleerde het Expertteam Energie-
systeem deze uitgangspunten als ‘duurzaam, robuust en rechtvaardig’, om te onderstrepen 
dat de reikwijdte van deze publieke belangen breed moet worden opgevat (Haar et al. 2023). 
1
Tot voor kort lag de nadruk van het klimaatbeleid vooral op reductie van de CO -uitstoot 
2
door middel van het verminderen van het energiegebruik en de verduurzaming van de 
energievoorziening. De beschikbaarheid en betaalbaarheid van aardgas en elektriciteit 
waren nauwelijks punt van aandacht, onder andere omdat Rusland tot begin 2022 altijd een 
betrouwbare leverancier van grote hoeveelheden goedkoop aardgas was geweest, en niet 
verwacht werd dat dit zou veranderen. Door de oorlog in Oekraïne viel de gaslevering door 
Rusland echter weg en werd aardgas schaars en duur en moesten kolencentrales weer op vol 
vermogen draaien. Daardoor staan in de energietransitie de beschikbaarheid en betaalbaar-
heid van energie weer prominent op de agenda: er moet een nieuwe balans worden gevonden 
tussen betrouwbaar, betaalbaar en schoon. Door een aantal knelpunten – waaronder 
netcongestie, leveringsrisico’s voor bepaalde grondstoffen, een gebrek aan gekwalificeerd 
personeel en ruimte, lange vergunningstrajecten en de stikstofproblematiek – staat de 
uitvoerbaarheid van het transitiebeleid echter onder druk.
1 
En op het reduceren van emissies van niet-CO -broeikasgassen, zoals methaan, lachgas en F-gassen. 
2
Methaan- en lachgasemissiereductie wordt behandeld in het hoofdstuk over natuur en landbouw 
(hoofdstuk 4).
Klimaatverandering en energie |
