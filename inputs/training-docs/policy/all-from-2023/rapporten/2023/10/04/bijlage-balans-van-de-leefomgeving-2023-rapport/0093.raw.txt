Bovendien is het een risico dat een te grote focus op technische maatregelen te sterk gericht 
is op het reduceren van alleen stikstofemissies en bijvoorbeeld te weinig op broeikasgas-
emissies. Er zijn wel staltechnieken in ontwikkeling waarbij voor methaan dezelfde 
reductiepercentages gelden als voor ammoniak (Velthof et al. 2023), maar daar is op dit 
moment nog nauwelijks praktijkervaring mee. Een nadeel is dan ook dat met dit soort 
technologische oplossingen, die grote publieke en private investeringen vergen, niet 
gelijktijdig andere opgaven worden aangepakt, zoals de klimaatopgave (PBL 2023a) (zie 
ook figuur 4.1). Deze investeringen zijn dan uiteindelijk onvoldoende effectief, en moeten 
worden terugverdiend. Hierdoor worden effectievere investeringen die nodig zijn om de 
klimaat-, natuur- of water te halen, belemmerd (PBL 2021a). 
Met een verkleining van de veestapel worden wel meerdere problemen tegelijkertijd 
aangepakt: vermindering van uitstoot van stikstof, fijnstof en broeikasgasemissies, beter 
sluiten van kringlopen (minder import van veevoer en minder export van mest) en 
verbetering van de waterkwaliteit (zie ook figuur 4.1). Mogelijk kiezen meer boeren ervoor 
om zich te laten uitkopen wanneer mestafzetkosten stijgen (door het vervallen van de 
derogatie) of wanneer nieuw mestbeleid in werking treedt (bijvoorbeeld met een grasland-
norm, en afroming bij handel in dier- en fosfaatrechten). Maatregelen voor de afname van 
de veestapel kunnen het risico op desinvesteringen en suboptimale resultaten beperken. 
Bovenstaande benadrukt het belang van een evenwichtige aandacht voor de verschillende 
transitiepaden en overeenkomstige verdeling van middelen en faciliteiten (PBL 2023a). 
Instellen van graslandnorm en uitbreiding agrarisch natuurbeheer bieden kansen voor 
verduurzaming
In de onderhandelingen voor het concept-Landbouwakkoord is gesproken over het 
instellen van een graslandnorm, waarbij het aantal stuks vee wordt beperkt dat per hectare 
landbouwgrond gehouden mag worden (Landbouwakkoord 2023). Het instellen van een 
graslandnorm heeft potentie wanneer deze er voldoende op is gericht om de productie 
meer binnen de draagkracht van het ecosysteem te brengen. Hiermee wordt de grond-
gebondenheid van de melkveehouderij bevorderd. Ook kan het telen van gras in plaats van 
uitspoelingsgevoelige gewassen zoals snijmais de waterkwaliteit verbeteren (zie paragraaf 4.2.2). 
De norm zal vooral voor bedrijven die een hoge veedichtheid per hectare grond hebben een 
prikkel bevatten om te extensiveren, of het bedrijf te beÃ«indigen.
De voorstellen in het concept-Landbouwakkoord voor uitbreiding van het Agrarisch 
Natuur- en Landschapsbeheer (ANLb) bieden kansen voor natuur en voor het verdienmodel 
van boeren. Zo wordt er een hogere beheervergoeding met langjarige contracten voorgesteld 
(18 jaar in plaats van 6 jaar). En wordt voorgesteld om het huidige ANLb-oppervlak uit te 
breiden met 180.000 hectare boven op de huidige circa 100.000 hectare. Deze uitbreiding 
kan de VHR-doelen wel wat dichterbij brengen, maar het is minder dan de helft van het 
oppervlak aan natuurinclusieve landbouwgrond dat nodig is om de VHR-doelen te halen 
(WEnR & SOVON 2022). 
Natuur, landbouw en voedsel |
