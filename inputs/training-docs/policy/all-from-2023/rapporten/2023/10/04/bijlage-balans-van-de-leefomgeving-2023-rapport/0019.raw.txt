De vraag is of die synergie ook daadwerkelijk bereikt gaat worden. Met de huidige voor-
gestelde aanpak is volledig en tijdig doelbereik niet realistisch vanwege het korte tijdspad, 
de omvang van de opgaven en de daarmee samenhangende complexiteit van het gekozen 
uitvoeringsproces. De inhoudelijke, juridische en beleidsmatige complexiteit, alsook nieuwe 
planvorming vragen veel tijd. Veel van de geagendeerde beleidsmaatregelen leunen op 
vrijwilligheid, moeten nog ontwikkeld worden of op een veel grotere schaal dan in het 
verleden worden toegepast. Gebiedsprocessen kennen lange doorlooptijden.  
Het is bovendien de vraag of de som van het doelbereik van de provinciale plannen optelt 
tot het gewenste doel van de nationale opgave.
Veranderingen in de hele consumptieketen nodig voor een duurzaam landbouw- en voedselsysteem
Daarnaast is beleid dat er op is gericht om de doelen voor 2030 te halen, mogelijk sub-
optimaal voor doelbereik op de langere termijn (2050). Het kabinet erkent dat duurzamere 
landbouw in Nederland alleen haalbaar is als naast de landbouw ook de voedselconsumptie 
duurzamer wordt, en ook ketenpartijen hun bijdrage aan verduurzaming leveren. Een derge-
lijke transitie naar een duurzaam landbouw-voedselsysteem wordt echter nog onvoldoende 
ondersteund door het huidige Nederlandse beleid; het ontbreekt aan een langetermijnvisie 
en sturing. Dit heeft als risico dat vooral het huidige systeem verder wordt geoptimaliseerd 
en er onvoldoende toekomstbestendige keuzes worden gemaakt.
Meer regie nodig bij de concurrentieslag om de schaarse 
ruimte 
De druk op de stedelijke ruimte is de afgelopen jaren toegenomen en zal in de toekomst 
nog verder toenemen. Er is immers ruimte nodig voor meer woningen, bedrijven, infrastructuur, 
en ook voor de transities rond energie, klimaatadaptatie en circulaire economie moet het 
nodige worden aangelegd. In sommige gevallen kan de ruimte efficiënter worden ingericht, 
door bijvoorbeeld wonen, groen en waterberging te combineren, maar in toenemende 
mate is er sprake van concurrentie tussen de verschillende functies en ‘niet alles kan overal’. 
De concurrentieslag om de ruimte vraagt om keuzes en regie van de overheid: wat zijn de 
gewenste typen verstedelijking (verdichten of uitbreiden)? Wat zijn de geschikte locaties 
voor welke functies? Daarnaast is er een verandering nodig in de bestuurspraktijk om 
meervoudig ruimtegebruik mogelijk te maken en te stimuleren, bijvoorbeeld door het 
ontschotten van budgetten.
Locatiekeuze woningbouw vraagt om zorgvuldige afweging tussen mobiliteit en klimaatbest endigheid
Eén van de grote ruimteclaims komt voort uit het woningtekort; om dit tekort op te lossen 
heeft de Rijksoverheid als doelstelling om tot 2030 ongeveer 900.000 nieuwe woningen te 
bouwen. Een groot deel daarvan moet terechtkomen op de zeventien grootschalige 
woning bouwlocaties die in de N ationale Omgevingsvisie Extra (NOVEX) zijn aangewezen. 
Het gaat daarbij om zowel binnenstedelijke verdichting als de aanleg van nieuwe woon-
wijken op buitenstedelijke locaties aan de stadsranden. Bij de planning van deze wijken is 
het van belang oog te hebben voor de ontwikkeling van de stadsregio’s op de lange termijn; 
Toekomstbestendig kiezen, rechtvaardig verdelen |
