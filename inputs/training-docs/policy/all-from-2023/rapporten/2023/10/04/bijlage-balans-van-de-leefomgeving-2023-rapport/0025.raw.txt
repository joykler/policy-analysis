2 Klimaatverandering  
en energie
2.0 In het kort
Klimaatmitigatie
• De klimaatverandering gaat sneller dan gedacht en heeft grote gevolgen. De temperatuur 
in Nederland is in de afgelopen drie decennia met gemiddeld 1,1°C toegenomen. Dat is 
ruim twee keer zoveel als de toename van de wereldgemiddelde temperatuur in dezelfde 
periode. In de periode 1901-2020 is de jaargemiddelde temperatuur in Nederland met 
2,3°C toegenomen. De weersextremen zijn in de laatste dertig jaar sterk veranderd. 
De weg naar het mondiale 1,5°C-doel is een smal paadjes geworden.
• Het tegengaan van klimaatverandering vereist een schone, betrouwbare en betaalbare 
energievoorziening, waarin een structurele verlaging van de energievraag en verduur-
zaming van de energieopwekking centraal staan. De tijdige realisatie hiervan wordt 
bemoeilijkt door een aantal knelpunten, waaronder leveringsrisico’s van grondstoffen, 
netcongestie, lange vergunningsprocedures, gebrek aan gekwalificeerd personeel en 
ruimte, en de stikstofproblematiek. Oplossing van deze knelpunten vergt aanvullend 
overheidsbeleid.
• De in 2022 sterk gestegen aardgasprijzen hebben geleid tot een forse daling van het 
aardgasgebruik door huishoudens, maar ook tot energiearmoede. Door de tijdelijke 
steunmaatregelen van de overheid is de energiearmoede afgenomen, maar door het 
generieke karakter van de maatregelen is ook de prikkel tot verduurzaming bij huis-
houdens zonder betalingsproblemen verminderd. Verduurzaming van woningen is een 
manier om energiearmoede structureel aan te pakken.
Klimaatadaptatie
• Het klimaatadaptatiebeleid schiet tekort waar toenemende droogte en watertekorten in 
het landelijk gebied zijn vastgesteld. De waargenomen neerslag- en verdampingstrends 
laten zien dat extreem droge zomers waarschijnlijker worden. De gevolgen hiervan zijn 
aanzienlijk, zoals een forse achteruitgang van grond- en regenwaterafhankelijke 
natuurgebieden, landelijke opbrengstderving in de landbouw, schade aan funderingen 
en infrastructuur. Door toenemende droogte neemt het risico op onbeheersbare 
natuurbranden toe.
• Zonder sturing van de ruimtelijke ontwikkeling nemen de bevolking en woningbouw 
vooral toe in het overstromingsgevoelige gebied. De kwetsbaarheid voor overstromingen 
Klimaatverandering en energie | 25
