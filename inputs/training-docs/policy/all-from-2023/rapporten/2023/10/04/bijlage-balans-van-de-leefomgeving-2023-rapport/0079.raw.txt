De KRW stelt normen voor de mate waarin waterorganismen chronisch aan gewasbescher-
mingsmiddelen mogen worden blootgesteld. Het aantal overschrijdingen van deze 
waterkwaliteitsnormen is tussen 2013 en 2021 met 50 procent afgenomen, en die van acute 
blootstelling met 65 procent. Sinds 2018 vlakt het tempo van de daling wel af. Omdat de 
afname van het aantal normoverschrijdingen sinds 2018 afvlakt, is er een aanzienlijke 
beleidsinspanning nodig om het einddoel (90 procent minder normoverschrijdingen) van  
zowel de nota ‘Gezonde Groei, Duurzame Oogst’ als de KRW te halen (EZ 2013b; CLO 0547; 
RWS 2014). 
De nutriëntenbelasting van het oppervlaktewater is nauwelijks verminderd
Tussen 1990 en 2020 nam de nationale fosfaatbelasting van het oppervlaktewater uit 
landbouwgrond niet noemenswaardig af. Het nationaal fosfaatoverschot van het landbouw-
areaal nam echter wel met bijna 90 procent af (figuur 4.5). Deze trage respons van de 
fosfaatbelasting van het oppervlaktewater is een gevolg van nalevering uit de grote, in het 
verleden opgebouwde fosfaatbodemvoorraden en de bijdrage van fosfaatrijke kwel in diep 
ontwaterde gebieden. Tussen 2005 en 2020 nam de stikstofbelasting van het oppervlaktewater  
ook niet meer af; deze afname is wel in lijn met de stabilisering van het stikstofbodemoverschot .
Belangrijke oorzaak voor de stagnatie is dat normen en regels voor de hoeveelheid en het 
gebruik van meststoffen weinig zijn veranderd na 2015, zowel voor stikstof als fosfaat. 
Het netto-effect is dat de nationale wettelijke ruimte voor afzet van stikstof uit dierlijke 
mest tussen 2015 en 2020 met slechts 4 procent afnam en voor fosfaat zelfs met 2 procent 
toenam (CBS statline ‘Dierlijke mestproductie transport en gebruik kerncijfers 2022’). 
Tegelijkertijd is de uitscheiding van fosfaat door de veestapel sinds 2015 met 16 procent 
afgenomen, Daarmee is ook de opgave voor export en verwerking van dierlijke mest kleiner 
geworden: in 2015 was die opgave 25 procent van de fosfaatuitscheiding, in 2020 nog maar 
8 procent. 
Met huidig en voorgenomen beleid geen zicht op halen van de KRW-doelen in 2027 
In 2027 zullen de rijkswateren waarschijnlijk voldoen aan alle vier de biologische KRW-
doelen (algen, waterplanten, macrofauna en vissen), aldus de prognose van Royal-Haskoning 
(Knoben et al. 2021). Maar in de meeste regionale wateren zijn die doelen niet haalbaar bij 
de voorgenomen maatregelen in de Stroomgebiedbeheerplannen en het voorgenomen 
mestbeleid (Knoben et al. 2021). De belangrijkste factoren die het halen van de doelen voor 
chemische waterkwaliteit belemmeren, zijn de belasting met nutriënten en gewasbeschermings-
middelen, daarnaast de belasting met zware metalen, ‘nieuwe’ industriële stoffen, en tot 
slot een onnatuurlijke inrichting en beheer van de wateren, waaronder de regulering van de 
waterhuishouding (peilbeheersing). 
Nitraatconcentraties in uitspoelend water gestegen door recente droge jaren 
Ondanks enkele extra maatregelen steeg vanaf 2016 de nitraatconcentratie in het uitspoelend 
water in de zand- en lössregio. In de zandregio steeg die concentratie van 50 naar bijna 
70 milligram per liter (CLO 0271). Deze stijging is vooral een gevolg van de recente zeer 
Natuur, landbouw en voedsel | 79
