elektriciteitsinfrastructuur (uitgewerkt in deze paragraaf ), leveringsrisico’s voor bepaalde 
materialen (uitgewerkt in hoofdstuk 3 (circulaire economie), een tekort aan technici en 
ambachtslieden (beschreven in Weterings et al. 2023), schaarse ruimte (bijvoorbeeld voor 
wind- en zonne-energie op land en het aan land brengen van elektriciteit van windturbines 
op zee), lange vergunningstrajecten en stikstofproblematiek (zoals bij het Porthosproject 
6
voor CO -opslag ). 
2
Elektriciteitsnetcongestie dreigt door toenemende vraag naar en opwekking van 
elektriciteit …
Volgens de KEV 2022 zal de elektriciteitsvraag bij vastgesteld en voorgenomen beleid 
toenemen van bijna 110 terawattuur in 2021 naar bijna 120 terawattuur in 2030 en 
145 terawattuur in 2040. Oorzaken van de stijging zijn een toenemende elektrificatie in de 
nijverheid, de gebouwde omgeving en de mobiliteit. Als de verduurzaming van de industrie 
volgens de eigen plannen van de industrieclusters doorzet, dan komt daar in 2030 nog bijna 
95 terawattuur bij, door directe elektrificatie, de productie van groene waterstof en nieuwe 
industriële bedrijven en datacenters (Koelemeijer et al. 2022). Aan de opwekkingskant zal het 
totale geïnstalleerde vermogen aan windenergie op zee bij de huidige plannen zijn toegenomen 
van 2,5 gigawatt in 2021 tot 21 gigawatt in 2031. De opgewekte elektriciteit zal via een beperkt 
aantal punten aan land worden gebracht, en – voor zover die niet in de nabijheid van die 
punten wordt verbruikt – verder landinwaarts moeten worden getransporteerd. Voor opwek-
7
king van hernieuwbare elektriciteit op land verkende het kabinet-Rutte IV samen met de 
koepels van de decentrale overheden hoe in 2030 meer dan het in het Klimaatakkoord 
afgesproken doel van 35 terawattuur kon worden gerealiseerd; gedacht werd aan 55 terawattuur 
(PBL 2022). De investeringen in netcapaciteit kunnen op dit moment de stijging van vraag 
en aanbod van elektriciteit onvoldoende bijbenen, wat op steeds meer plaatsen leidt 
tot netcongestie.
… en vormt daarmee een belemmering voor het verwezenlijken van de duurzaamheidsambities van  
het klimaat- en energiebeleid
Bij de huidige netcapaciteit zullen in steeds meer gebieden zonne- en windparken niet 
kunnen worden aangesloten. Volgens een netcapaciteitskaart van Netbeheer Nederland van 
begin januari 2023 zitten Gelderland, Flevoland, Friesland, de Kop van Noord-Holland en 
delen van Zuid-Holland en Zeeland volledig op slot voor het leveren van elektriciteit aan het 
net (invoeding); dat betekent dat nieuwe aanvragen voor transport van opgewekte 
elektriciteit niet worden gehonoreerd (NBNL 2023). Voor een groot aantal andere gebieden 
is een vooraankondiging gedaan van voorziene structurele netcongestie bij de Autoriteit 
Consument & Markt (ACM). Op basis van onder andere gegevens van de netbeheerders schat 
het PBL in dat de gemiddelde realisatiegraad van grootschalige zon-pv-projecten die al een 
vergunning en een beschikking voor SDE++-subsidie hebben, in de afgelopen drie jaar sterk 
6 
Zie bijvoorbeeld Nieuwe zitting Raad van State in stikstofzaak Porthos.
7 
Om te voorkomen dat het proces zou worden vertraagd door mogelijk tijdrovende heronderhandelingen 
werd in de Kamerbrief over de voortgang van de Regionale Energiestrategieën (RES’en) afgesproken om 
het doel van 35 terawattuur niet formeel op te hogen (EZK 2022b).
34 | Balans van de Leefomgeving 2023
