is gedaald, van 60-75 procent in 2020 naar 25-58 procent eind 2022 (PBL 2022b). Volgens de 
netcapaciteitskaart is de situatie voor nieuwe aanvragen voor zware netaansluitingen 
(groter dan 3 x 80 ampère) slechts iets minder ongunstig dan voor invoeding. Dat betekent 
dat het vaker zal voorkomen dat bijvoorbeeld laadpalen niet kunnen worden aangesloten 
en bedrijven die willen elektrificeren geen zwaardere aansluiting kunnen krijgen. 
Netcongestie vormt dus een belemmering voor het verwezenlijken van de duurzaamheids-
ambities van het klimaat- en energiebeleid.
Netverzwaring is nodig maar duurt lang; oplossingsrichtingen voor de kortere termijn zijn betere 
benutting van het net en vergroting van de flexibele capaciteit
Voor een langetermijnoplossing van de congestieproblemen zetten overheden en net-
beheerders in op het zogenoemd integraal programmeren van toekomstige energie- 
8
infrastructuur, opslag en conversie (EZK & BZK 2023). In het Landelijk Actieplan Netcongestie van 
de landelijke en regionale overheden, netbeheerders, de ACM en marktpartijen (EZK 2022a) 
wordt daarnaast gefocust op een aantal routes die in de komende tijd meer ruimte op het 
elektriciteitsnet zouden moeten creëren: een snellere netverzwaring, een sterkere sturing 
op het beter benutten van het net en het vergroten van de flexibele capaciteit.
• Snellere netverzwaring: elektrificatie vereist dat het elektriciteitsnet in het komende 
decennium twee- tot driemaal zwaarder wordt uitgevoerd. Volgens het ministerie van EZK 
kunnen geplande projecten jaren sneller worden uitgevoerd als netbeheerders, overheden 
en marktpartijen hun plannen beter op elkaar afstemmen en procedures parallel en 
sneller doorlopen (EZK 2022a). 
• Sterkere sturing op betere benutting van het net en vergroting van de flexibele capaciteit: 
door ‘spitsmijden’ voor bedrijven voordeliger te maken of zo nodig af te dwingen, 
flexibele contracten te introduceren en het delen van één aansluiting voor wind-, zon- 
én opslagprojecten mogelijk te maken. Provincies en gemeenten gaan aan de slag met de 
ondersteuning van ‘energyhubs’. Dit zijn lokale netwerken – bijvoorbeeld op bedrijven-
terreinen – waarin één aansluiting wordt gedeeld en waarin opwekking, warmte, opslag 
en verbruik op elkaar worden afgestemd.
Voorlopig is prioriteren van aansluitingen nodig
Ondanks de inzet op een snellere netverzwaring zal dat waarschijnlijk pas op de langere 
termijn een oplossing kunnen bieden voor netcongestie. Zo constateert de ACM (2022) op 
basis van een toetsing van de investeringsplannen van netbeheerders dat er in de komende 
tien jaar nog steeds sprake zal zijn van transportschaarste, omdat onder andere een tekort 
aan personeel, lange vergunningsprocedures en materieeltekorten een tijdige afronding 
van geplande projecten in de weg staan. Zolang de netcongestieproblemen niet structureel 
8 
In de Handreiking Integraal Programmeren (versie 1.0) van december 2022 wordt integraal programmeren als 
volgt gedefinieerd: ‘Integraal programmeren is een gezamenlijk proces van in ieder geval overheden en 
netbeheerders, gericht op het ontwerpen en plannen (in tijd en plaats) van en keuzes maken over 
toekomstige energie-infrastructuur, opslag en conversie, in nauwe samenhang met ruimtelijke en 
sectorale planvorming voor vraag en aanbod (industrie, mobiliteit, gebouwde omgeving, opwek, 
landbouw), op basis van een publieke afweging’ (IPO et al. 2022).
Klimaatverandering en energie |
