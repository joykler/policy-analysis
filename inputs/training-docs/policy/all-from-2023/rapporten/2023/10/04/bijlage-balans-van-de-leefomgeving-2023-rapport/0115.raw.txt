Tabel 5.5
Gemiddeld aantal bereikbare arbeidsplaatsen binnen 30/45 minuten reistijd per auto en 
het openbaar vervoer/fiets, 2020
Beoogde Vinex­ locaties Vinex­
nieuwbouwlocaties
stadsgewesten
OV/fiets (30min) 47.335 70.684 63.455
Auto (30min) 320.497 552.230 457.913
OV/fiets (45 min) 106.309 169.143 142.117
Auto (45min) 860.962 1.416.585 1.165.736
Bron: Bastiaanssen & Breedijk (2022)
Ook de bereikbaarheid van met name bovenlokale voorzieningen, zoals ziekenhuizen en 
voortgezet onderwijs, toont aanzienlijke verschillen. Tabel 5.6 toont het aandeel buurten 
(procent) van waaruit 0, 1, 2 of 3 of meer ziekenhuizen (inclusief buitenpoli) bereikt kunnen 
worden binnen 45 minuten reistijd, uitgesplitst naar openbaar vervoer en fiets; omdat per 
auto vanuit alle buurten vaak meerdere locaties bereikt kunnen worden, laten we dit hier 
buiten beschouwing. Zowel per openbaar vervoer als met de fiets blijkt de bereikbaarheid 
vanuit de beoogde nieuwbouwlocaties beperkt, en bovendien ook aanzienlijk lager te zijn 
dan op Vinex-locaties en vergelijkbare stedelijke buurten in de Vinex-stadsgewesten. Vanuit 
bijna een kwart van de buurten in de beoogde nieuwbouwlocaties kan momenteel geen 
enkel ziekenhuis per openbaar vervoer bereikt worden, en vanuit ruim 15 procent van de 
buurten ook niet met de fiets. Bovendien kan vanuit veel buurten slechts één enkel 
ziekenhuis bereikt worden, waarmee de specifieke zorgbehoefte van mensen sterk bepaalt 
of de geboden bereikbaarheid volstaat. Dit patroon volgt ook hier ten dele uit het nog 
ontbreken van infrastructuur, openbaar vervoer en voorzieningen, maar impliceert dus ook 
dat – in tegenstelling tot meer stedelijke locaties – aanvullende (publieke) investeringen 
nodig zullen zijn om de bereikbaarheid per openbaar vervoer en fiets te garanderen.
Tabel 5.6
Aandeel buurten (procent) naar bereikbare ziekenhuizen binnen 45 minuten reistijd 
per openbaar vervoer en fiets, 2020
Beoogde Vinex­ locaties Vinex­
nieuwbouwlocaties
stadsgewesten
Bereikbare OV Fiets OV Fiets OV Fiets
ziekenhuizen
3+ 45,7 29,8 73,0 50,7 59,8 45,4
2 16,9 20,8 7,7 24,8 16,0 26,6
1 14,5 33,8 8,0 24,5 10,4 25,5
0 23,0 15,6 11,3 0,0 13,7 2,5
Bron: Bastiaanssen & Breedijk (2022)
Stad en regio | 115
