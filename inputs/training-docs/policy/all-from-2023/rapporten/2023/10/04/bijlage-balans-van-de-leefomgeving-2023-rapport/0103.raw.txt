agenda staat. We bespreken de veranderingen in het grondgebruik en de gevolgen daarvan 
hierna uitvoeriger, waarbij we ook dieper ingaan op de woningbouwopgave en de relatie 
met bereikbaarheid.
5.2 Ruimtevraag door verstedelijking
Sterke toename grondgebruik voor stedelijke functies in afgelopen decennia
Het grondgebruik in Nederland is in de afgelopen decennia veranderd. Zo is in de periode 
van 1996 tot en met 2017 het grondgebruik voor met name stedelijke functies zoals wonen, 
groen (zoals parken en plantsoenen), recreatie en sport en voor detailhandel en horeca 
toegenomen (tabel 5.1). Opvallend is de sterke groei van bedrijventerreinen, waarvan het 
oppervlak in twee decennia tijd met 35 procent is toegenomen, terwijl dit voor woonterreinen 
in dezelfde tijd met ruim 16 procent toenam. De oppervlakte voor voorzieningen is daarentegen 
vrijwel stabiel gebleven. Veruit de meeste grond wordt echter voor agrarische doeleinden 
gebruikt, waarvan het aandeel door de jaren heen beperkt is afgenomen.
Tabel 5.1
Grondgebruik in Nederland in procenten en geïndexeerd, 1996-2017*
 Grondgebruik 1996 2017 1996­ 2017
% % Index
Infrastructuur 3,1 3,3 105,1
Woonterrein 5,9 6,9 116,1
Bedrijventerrein 1,9 2,5 135,0
Detailhandel en horeca 0,3 0,4 120,4
Openbare voorzieningen 0,3 0,3 102,0
Sociaal-culturele voorzieningen 0,4 0,5 105,3
Groen, recreatie en sport 2,7 3,2 118,1
Agrarisch (incl. natuurlijk grasland) 67,1 63,6 94,8
Binnenwater (incl. natuurwateren) 3,6 4,1 114,0
Bos en natuur (excl. natuurlijk grasland/ water) 13,6 14,3 104,9
Overig 0,9 1,0 104,6
Bron: CBS; bewerking PBL
* Grondgebied exclusief groot- en buitenwater; 2017 is het laatste jaar waarover gegevens beschikbaar zijn.
De verandering in het grondgebruik in de periode 1996-2017 verschilt sterk tussen stedelijk 
en landelijk gebied. Het grondgebruik door woonterrein neemt in stedelijk gebied veruit 
het grootste oppervlak in, en is duidelijk toegenomen (tabel 5.2). In landelijk gebied neemt 
wonen slechts een beperkt aandeel in, maar is dat aandeel in de afgelopen decennia wel 
sneller toegenomen. Dat volgt uit de grootschalige woninguitleglocaties in die periode, 
zoals de Vinex-wijken (zie de volgende paragraaf ). De sterke groei van bedrijventerreinen 
Stad en regio | 103
