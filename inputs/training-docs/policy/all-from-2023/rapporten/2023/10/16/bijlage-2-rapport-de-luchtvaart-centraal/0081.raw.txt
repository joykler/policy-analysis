Nawoord
Bereid zijn om te reflecteren op de huidige situatie en 
tegelijkertijd onderzoek doen naar de toekomst is wat 
ons betreft een teken van bestuurskracht. Een eerste stap 
om te komen tot doorontwikkeling van de Nederlandse 
luchtvaartautoriteit tot een gezaghebbende, proactieve 
en volwaardige organisatie is daarmee gezet. 
Dit onderzoek is bedoeld om tot bevindingen en 
aanbevelingen te komen die betrokken worden bij 
deze doorontwikkeling. Het rapport moet helpen om 
in deze besprekingen stevig met elkaar van gedachten 
te wisselen over de gewenste positionering van de 
luchtvaartautoriteit en welke doorontwikkeling dat 
vraagt. Betrek hier ook de huidige en de toekomstige 
opgaven bij. Evenals de huidige en toekomstige partners. 
Maar zeker ook de mensen in het primaire proces, want 
zij zullen de ambities invulling moeten geven. Ze hebben 
hart voor de luchtvaart en zijn gedreven om kwaliteit te 
leveren. Of het nu gaat om beleid, toelating, toezicht of 
handhaving. Welk type organisatie, laat hen excelleren? 
Welke strategie er ook gekozen wordt, het heeft 
consequenties voor de organisatie. Bewustzijn van deze 
consequenties is belangrijk, net zoals als het omarmen 
ervan. Daarbij vraagt het vrijwel altijd iets van de 
cultuur, werkwijzen en samenwerking, maar soms ook 
van de structuur. Soms zijn vraagstukken wel degelijk 
structuurvraagstukken. 
81
