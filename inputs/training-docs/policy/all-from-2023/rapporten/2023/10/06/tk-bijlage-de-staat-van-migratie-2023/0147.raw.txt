Bijlage III Methodologie
In de Staat van Migratie zijn in beginsel alle aantallen op tientallen afgerond. Omdat deze 
afronding standaard is, zijn ten behoeve van de leesbaarheid de termen ‘circa’ en ‘ongeveer’ 
weggelaten. De aantallen van één tot vier worden wegens eventuele herleidbaarheid tot een 
persoon weergegeven als ‘<5’ en de aantallen van vijf tot tien worden naar boven afgerond 
tot tien. De afronding op tientallen geldt overigens niet voor cijfers die elders onafgerond 
of afgerond op vijftallen zijn gepubliceerd. Deze zijn ook in de Staat van Migratie niet op 
tientallen afgerond. Dit geldt bijvoorbeeld voor aantallen van het CBS, EuroStat en het ECID.
 
Bij een afgeronde opsomming, bijvoorbeeld in een tabel, kan het voorkomen dat de 
(afgeronde) delen niet optellen tot de (afgeronde) som. De opsomming is in dat geval niet 
kloppend gemaakt om zo dicht mogelijk bij de niet-afgeronde aantallen te blijven. Om 
dezelfde reden zijn percentages berekend op basis van de niet-afgeronde aantallen. 
Bij het opstellen van de Staat van Migratie wordt gestreefd naar maximale vergelijkbaarheid, 
zowel tussen de Staat van Migratie en rapportages die worden genoemd als brondocumenten 
als tussen de opeenvolgende edities van de Staat van Migratie. Voor 2022 is 31 december 
2022 of 1 januari 2023 als peildatum gehanteerd; voor 2021 is 31 december 2021 of 1 januari 
2022 als peildatum gehanteerd. Voor de lezer is duidelijk dat het cijfer in kwestie de stand 
van zaken op een specifieke datum weergeeft. 
Naregistraties, registraties die na een jaarwisseling zijn verwerkt, zijn hierdoor niet 
meegenomen. Indien van de voornoemde peildata is afgeweken is dit vermeld. Veel van de 
157
onderliggende data is gepubliceerd als open data , of is te vinden via de links in de voetnoten.
Tot slot moet de kanttekening worden geplaatst dat de aantallen binnen een proces en tussen 
processen onderling niet als cohort kunnen worden benaderd. Waar bijvoorbeeld wordt 
gerapporteerd over het aantal ingediende toelatingsaanvragen en het aantal afgehandelde 
toelatingsaanvragen, zal het niet altijd om dezelfde procedures gaan. Een aanvraag kan net 
voor het verstrijken van de rapportageperiode worden ingediend of de behandeling van een 
aanvraag kan langer duren dan de tijdspanne van de rapportageperiode. Om die reden worden 
de aantallen aanvragen en de aantallen afgehandelde aanvragen binnen dezelfde periode niet 
rechtstreeks met elkaar in verband gebracht.
157 
data.overheid.nl/communities/open-data-migratieketen
De Staat van Migratie 2023 147
