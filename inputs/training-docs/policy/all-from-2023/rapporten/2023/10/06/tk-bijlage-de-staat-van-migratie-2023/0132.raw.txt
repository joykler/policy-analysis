Ontheemden uit Oekraïne (Bron: BZK)
JenV ontvangt van BZK gegevens over inschrijvingen van ontheemden uit Oekraïne 
in de BRP. Dit betreft het aantal registraties van personen met de Oekraïense 
nationaliteit ingeschreven in de BRP, met een datum immigratie op of na 24 
februari 2022. Op 31 december 2022 waren dit 87.340 personen. De uitschrijvingen, 
ofwel opschortingen, zijn hier al vanaf gehaald. De uitschrijvingen bestaan uit 
emigraties en een klein aantal overledenen. Het cumulatief aantal uitschrijvingen 
bedroeg op 31 december 15.870 personen. 
Daarnaast stonden op 31 december 2022 6.640 ontheemden uit Oekraïne met een 
andere nationaliteit ingeschreven in de BRP. Het cumulatief aantal uitschrijvingen 
bedroeg 600 personen. Genoemde aantallen worden ook gepubliceerd op 
Rijksoverheid.nl.
Ontheemden die vallen onder de richtlijn tijdelijke bescherming en in Nederland 
bescherming zoeken, kunnen een asielaanvraag indienen. De IND neemt hierop echter 
geen beslissing zolang de richtlijn is geactiveerd. Vreemdelingen, afkomstig uit Oekraïne 
maar met een andere nationaliteit, of familieleden van personen die onder de richtlijn 
vallen, vallen ook onder de richtlijn mits zij in het bezit zijn van een permanente 
verblijfstatus of internationale bescherming genoten in Oekraïne. 
Op 31 december 2022 stonden 87.340 ontheemden uit Oekraïne met de Oekraïense 
nationaliteit ingeschreven in de Basisregistratie Persoonsgegevens (BRP) en 6.640 personen 
153
met een andere nationaliteit. 
100.000
90.000
80.000
70.000
60.000
50.000
40.000
30.000
20.000
10.000
0
jan feb mrt apr mei jun jul aug sep okt nov dec
 Figuur 96: Aantal BRP-inschrijvingen door ontheemden uit Oekraïne (Bron: BZK)
Opvang
Ontheemden uit Oekraïne hebben op grond van de richtlijn recht op onder meer fatsoenlijk 
onderdak, levensonderhoud en medische zorg. COA was, mede door de instroom, bezetting, 
en achterblijvende uitstroom van andere asielzoekers en statushouders, niet in staat om in 
de opvang van deze grote groep ontheemden te voorzien. Daarom zijn op 1 april 2022 de 
artikelen 2c en 4 van de Wet verplaatsing bevolking in werking gesteld. Vanaf deze datum heeft 
het kabinet de verantwoordelijkheid voor de opvang van ontheemden uit Oekraïne bij de 
153 
Bron: BZK (peildatum: 31 december 2022).
132 De Staat van Migratie 2023
