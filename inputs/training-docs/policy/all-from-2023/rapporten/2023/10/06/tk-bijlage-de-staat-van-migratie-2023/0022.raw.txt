eveneens in op het in lijn brengen van het visum-, asiel- grens- en migratiebeleid in de 
Westelijke Balkanregio met het Europese beleid in het kader van het EU-toetredingstraject 
van deze landen. De samenwerking tussen de EU en deze landen is geïntensiveerd.
Het kabinet werkt daarnaast ook zelfstandig aan duurzame en brede migratiepartner-
schappen met herkomst- en transitlanden, waarbij de Europese en bilaterale inzet in elkaars 
verlengde liggen. In deze dialogen is er oog voor medewerking aan menswaardige 
terugkeer, het beschermen van kwetsbare migranten, reguliere (arbeids)migratie en het 
tegengaan van mensensmokkel en mensenhandel. Dit doet het kabinet door, vergelijkbaar 
aan de inzet op EU-niveau, tevens de samenwerking te zoeken op het gebied van handel, 
ontwikkelingssamenwerking, veiligheid en visa. Voorbeelden van landen waar Nederland 
een dialoog mee voert zijn Egypte, Marokko en Nigeria. Sinds begin 2023 zijn structurele 
aanvullende middelen beschikbaar gesteld ter ondersteuning van de migratiepartner-
schappen. Deze middelen zullen worden besteed aan dialooggestuurde projecten in de 
prioritaire landen, met een focus op terugkeer, grensmanagement, aanpak mensenhandel/
smokkel, legale migratie en capaciteitsopbouw migratiemanagement.
In de Europese Unie hebben de lidstaten in de Raad van Ministers op 8 juni 2023 een 
akkoord bereikt op enkele belangrijke onderdelen van het nieuwe Europese stelsel. 
De eerste schakel van dat nieuwe stelsel betreft screening aan de grens en verplichte 
grensprocedures. Beide elementen moeten registratie aan de buitengrenzen van de EU 
verbeteren en zorgen voor een snelle beoordeling en onderscheid tussen ‘kansarme’ en 
‘kansrijke’ asielaanvragen. Doel hiervan is om meer zicht te krijgen op wie binnenkomt, om 
doormigratie binnen de EU tegen te gaan en snelle terugkeer van asielzoekers zonder recht 
op bescherming te bewerkstelligen. 
De tweede schakel betreft een solidariteitsmechanisme dat de lidstaten ontlast die onder 
een hoge migratiedruk staan. In dat mechanisme kan de ondersteuning van lidstaten aan de 
buitengrenzen niet enkel vorm krijgen via overname van asielzoekers maar ook op andere 
manieren, zoals met financiële bijdragen of capaciteitsopbouw. Met dit mechanisme wordt 
gestalte gegeven aan solidariteit tussen de lidstaten. Volgende stap in het wetgevende 
proces zijn de onderhandelingen met het Europees Parlement over deze voorstellen. 
De nieuwe wetgeving zal pas over enkele jaren zijn ingevoerd. Daarom wordt in Europees 
verband ook ingezet op maatregelen voor de korte termijn. Zo zijn in de Europese Raad van 
9 februari 2023 een aantal maatregelen afgesproken om op de korte termijn de grip op 
10
migratie te verbeteren. Allereerst is afgesproken migratiebewegingen binnen de EU en de 
opvangcapaciteit van lidstaten beter te monitoren om snel in te kunnen spelen op actuele 
ontwikkelingen. Ook zijn praktische afspraken tussen de lidstaten gemaakt om de 
voornaamste obstakels voor Dublinsamenwerking weg te nemen en om overdrachten van 
personen onder de Dublinverordening zo soepel en snel mogelijk te laten verlopen. 
De IND ziet zich in de asielprocedure maar ook bij de aanvragen voor nareis geconfronteerd 
met oplopende voorraden en wachttijden. Ook nationaal heeft het kabinet daarom een 
aantal maatregelen genomen. Zo heeft het kabinet per brief d.d. 28 april 2023 aangekondigd 
11
in te zetten op de toepassing van een rechtvaardig, humaan en effectief landenbeleid. In 
dezelfde brief heeft het kabinet voorts aangekondigd in te zetten op een realisatie van een 
versnelling bij de IND om in te lopen op de huidige voorraden en op een brede herijking 
van het identificatie- en registratieproces (I&R-proces), om asielzoekers zo vroeg mogelijk 
in het asielproces geregistreerd te krijgen. Deze reeks aan maatregelen hebben tot doel 
ervoor te zorgen dat zij die onze bescherming echt nodig hebben die bescherming ook 
sneller krijgen en eerder kunnen meedoen in onze samenleving. Daarnaast dienen deze 
10 
Conclusies van de Europese Raad van 9 februari 2023.
11 
Tweede Kamer, vergaderjaar 2022-2023, 19 637, nr. 3100.
22 De Staat van Migratie 2023
