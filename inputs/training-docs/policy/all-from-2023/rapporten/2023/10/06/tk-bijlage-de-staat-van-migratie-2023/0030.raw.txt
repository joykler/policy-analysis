Ten aanzien van de opvang van Oekraïners geldt dat dit kort na de Russische invasie ingericht 
was op kortdurende en tijdelijke opvang. Inmiddels is duidelijk dat ook op langere termijn 
opvang nodig zal zijn. Aan de veiligheidsregio’s en gemeenten is daarom gevraagd om 
90.000 gemeentelijke opvangplekken te realiseren per 1 juli 2023 en zich hiervoor ook na 
deze datum te blijven inspannen. Door veel gemeenten wordt gewerkt aan duurzamere 
opvang. Met betrokken partijen wordt momenteel bekeken op welke wijze bestaand beleid 
slimmer kan worden gecombineerd voor gemeenten in de realisatie van opvang en 
huisvesting. Daarbij wordt gekeken naar de samenhang tussen ontheemden, statushouders 
en spoedzoekers. 
31
Ook is de Tijdelijke wet opvang ontheemden Oekraïne aangeboden aan de Tweede Kamer. 
De wet is bedoeld om het staatsnoodrecht weer uit te kunnen zetten op grond waarvan de 
burgemeesters nu de opvangtaak uitvoeren. Met de Tijdelijke wet opvang ontheemden 
wordt de taak belegd bij het college en worden enkele wijzigingen doorgevoerd die 
benodigd zijn nu de opvang langer voortduurt. Gemeenten worden voorts ondersteund bij 
het realiseren van meer duurzame opvang nu opvang langer nodig is. Op het moment dat 
de tijdelijke wet in werking treedt komt ook de coördinerende rol van de Veiligheidsregio’s 
te vervallen. Er wordt daarom gewerkt aan het creëren van een alternatieve werkwijze om de 
coördinatie boven het gemeentelijke niveau te blijven borgen.
Sinds eind 2022 wordt nadrukkelijk ingezet op participatie en zelfredzaamheid. Dit betekent 
dat ontheemden zoveel mogelijk worden ondersteund om maximaal mee te doen in 
Nederland. De inzet is optimale arbeidsparticipatie, onderwijsdeelname en maatschappelijke 
participatie. Zo is het afgelopen jaar ingezet om Oekraïense psychologen te ondersteunen 
bij diplomawaardering en matching met mogelijke werkgevers. Er wordt momenteel bezien 
of dit ook voor andere beroepsgroepen kan worden ingezet met inachtname van vraag en 
aanbod op de arbeidsmarkt en onder ontheemden. Voorts is er in 2023 15 miljoen euro 
beschikbaar gesteld aan gemeenten om volwassen ontheemden uit Oekraïne taallessen aan te 
bieden. Het spreken van de Nederlandse taal is een belangrijke voorwaarde voor het verkrijgen 
van passend en duurzaam werk en het meedoen in de samenleving. In de eerste helft van 2023 
zijn belemmeringen en acties rondom matching en bemiddeling naar passend en duurzaam 
werk in kaart gebracht. Er zal vanaf de tweede helft van 2023 intensiever worden ingezet op 
goede informatievoorziening van de rechten op de Nederlandse arbeidsmarkt, matching en 
erkenning van diploma’s en vaardigheden en de rol van werk in relatie tot eventuele terugkeer 
en wederopbouw.
31 
Tweede Kamer, vergaderjaar 2022–2023, 36 394, nr. 2.
30 De Staat van Migratie 2023
