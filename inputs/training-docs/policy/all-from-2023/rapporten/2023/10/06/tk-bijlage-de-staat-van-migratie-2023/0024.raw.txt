Het stabiliseren van het opvanglandschap valt of staat met een evenwichtige bijdrage van 
gemeenten aan de asielopvang. Daarom is een wetsvoorstel ingediend om gemeenten een 
18
wettelijke taak te geven om asielopvang mogelijk te maken. Er is daarbij gestreefd naar een 
balans tussen enerzijds het neerleggen van een wettelijke taak, en anderzijds het streven 
naar zoveel mogelijk vrijwilligheid door gemeenten. Het wetsvoorstel ligt voor behandeling 
bij de Tweede Kamer.
In aanvulling hierop zet het kabinet in op een hogere vaste capaciteit van 41.000 plekken 
voor het COA. Indien de capaciteit op enig moment onder dit aantal daalt dan zal deze 
capaciteit niet worden afgeschaald maar kan deze capaciteit bijvoorbeeld door gemeenten 
worden ingezet voor maatschappelijke opvang. Hiermee wordt getracht de invloed van 
externe factoren op de mogelijkheid die het COA heeft om opvanglocaties te realiseren te 
verminderen en om meer stabiliteit in het opvanglandschap te creëren. 
Een integrale benadering van de asielketen, integratie, zorg, onderwijs en huisvesting zal 
daarnaast nodig blijven om de druk op de sociale voorzieningen over de volle breedte te 
kunnen reguleren. Een goed voorbeeld hiervan is de spoedwet Tijdelijke nieuwkomers-
voorzieningen voor onderwijs aan leerlingen die nieuw zijn in Nederland. Via deze wet, die 
inmiddels door de Tweede Kamer is aangenomen, krijgt de gemeente in geval van nood (dat 
wil zeggen wanneer alle reguliere mogelijkheden zijn uitgeput) en na toestemming van de 
minister voor Primair en Voortgezet Onderwijs de mogelijkheid tot het oprichten tot een 
tijdelijke nieuwkomersvoorziening. Hiermee krijgen gemeenten de regierol en mogen de 
schoolbesturen in de tijdelijke nieuwkomersvoorziening afwijken van het structurele 
onderwijscurriculum door bijvoorbeeld les te laten geven door onbevoegde docenten met 
uitzondering van de kernvakken. Ook mag er, als het echt niet anders kan, worden 
afgeweken van de onderwijstijd. Daarbij geldt een minimum van 12,5 lesuren per week 
verdeeld over drie dagen. De Eerste Kamer heeft aangekondigd na de zomer schriftelijke 
vragen te willen stellen en heeft het voornemen uitgesproken de wet nog in september 2023 
te willen behandelen.
Aanpak overlast
Overlast en crimineel gedrag van asielzoekers zetten het veiligheidsgevoel van medewerkers, 
medebewoners van opvanglocaties en omwonenden onder druk. Bovendien doet dit 
probleem afbreuk aan de bereidheid om asielzoekers op te vangen. Het kabinet heeft in 
2022 daarom aanvullend 45 miljoen euro structureel beschikbaar gesteld om de integrale 
19
aanpak van overlast te intensiveren. 
In 2022 is de aanpak van overlastgevend en crimineel gedrag van asielzoekers geïntensiveerd 
met o.a. de aanstelling van een Coördinator Nationale Aanpak Overlast, met het doel om de 
aansluiting met de strafrechtketen te versterken. Door nauwe samenwerking tussen de 
strafrechtketen en vreemdelingenketen wordt voorkomen dat overlastgevers uit beeld 
verdwijnen en vindt dossieropbouw plaats, zodat beter kan worden opgetreden bij 
herhaaldelijke overlast en daar waar mogelijk ook direct met snelrecht kan worden gewerkt. 
Het Openbaar Ministerie heeft een werkgroep opgericht om strafzaken van asielzoekers die 
een misdrijf hebben gepleegd snel en slagvaardig te behandelen.
Om overlastgevers in Ter Apel zo snel mogelijk door ons asiel- en opvangstelsel te halen en bij 
afwijzing te werken aan terugkeer, zijn IND, DT&V, COA en AVIM in Ter Apel in het najaar van 
2022 gestart met de pilot procesoptimalisatie. Aanvragen van asielzoekers die overlast 
veroorzaken, worden in deze pilot binnen de kaders van bestaande wet- en regelgeving versneld 
afgehandeld. Na afwijzing kan eerder worden gewerkt aan terugkeer naar land van herkomst of 
overdracht aan de verantwoordelijke lidstaat. Deze pilot wordt halfjaarlijks geëvalueerd.
18 
Tweede Kamer, vergaderjaar 2022-2023, 36 333, nr. 2.
19 
Tweede Kamer, vergaderjaar 2021-2022, 19 637, nr. 2992. 
24 De Staat van Migratie 2023
