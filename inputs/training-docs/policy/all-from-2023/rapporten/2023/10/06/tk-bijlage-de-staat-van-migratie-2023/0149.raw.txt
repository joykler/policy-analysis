Koninklijke Marechaussee 
De Koninklijke Marechaussee (KMar) is een politieorganisatie met een militaire status die 
waakt over de veiligheid van de staat, in Nederland en ver daarbuiten. De KMar is als 
grensautoriteit verantwoordelijk voor de bewaking van de Nederlandse grenzen en fungeert als 
grenspolitie. Hiervoor is de KMar in Nederland (aan de binnen- en buitengrenzen) en aan de 
buitengrenzen van Europa actief. Relevante thema’s zijn: grenstoezicht, gedwongen terugkeer, 
mobiel toezicht veiligheid en de aanpak van migratiecriminaliteit, waaronder mensensmokkel 
en identiteitsfraude. 
Ministerie van Binnenlandse Zaken en Koninkrijksrelaties
Het ministerie van Binnenlandse Zaken en Koninkrijksrelaties (BZK) is stelselverantwoordelijke 
voor de huisvesting van vergunninghouders. De minister van BZK informeert, mede namens de 
staatssecretaris van Veiligheid en Justitie, elk halfjaar via een brief de betrokken partijen over 
de ontwikkelingen in het rijksbeleid, zoals over de taakstelling voor de huisvesting van 
vergunninghouders op gemeenteniveau en over de bijdrage die van andere partners wordt 
verwacht. Waar nodig ondersteunt BZK gemeenten bij het behalen van de taakstelling. Het rijk 
voert geen direct toezicht uit op de gemeenten omtrent het behalen van de taakstelling. Die rol 
is aan de direct hogere bestuurslaag (de provincie) voorbehouden. Het rijk voert wel verticaal 
toezicht uit op de provincies. Als BZK vaststelt dat een provincie onvoldoende optreedt, zal hij 
deze daarop aanspreken en afspraken maken.
Ministerie van Buitenlandse Zaken 
Het ministerie van Buitenlandse Zaken (BZ) is verantwoordelijk voor het Europees visumbeleid 
voor kort verblijf. Dit ministerie toetst visumaanvragen (‘kort verblijf’, minder dan 90 dagen, 
zogenoemde Schengen-visa) en bepaalt of de vreemdeling in aanmerking komt voor een 
visum. Verder is het ministerie van Buitenlandse Zaken betrokken bij het MVV-proces 
(machtiging tot voorlopig verblijf ), de inburgeringstaak en de terugkeerproblematiek. Ook 
stelt het ministerie van BZ op verzoek van het ministerie van JenV (algemene, thematische en 
individuele) ambtsberichten op. Het ministerie is tevens verantwoordelijk voor de coördinatie 
van het Europees (migratie)beleid, waaronder nadrukkelijk Schengen i.v.m. de nauwe relatie 
met de rechtstaat en de interne markt. Tot slot valt zowel de beleidsmatige inzet als de 
financiering van projecten gericht op het wegnemen van de grondoorzaken van migratie en 
opvang in de regio onder de verantwoordelijkheid van BZ. De ontwikkeling van brede 
migratiepartnerschappen met derde landen is een gedeelde verantwoordelijkheid met het 
ministerie van JenV. 
Ministerie van Justitie en Veiligheid
Het ministerie van Justitie en Veiligheid (JenV) is verantwoordelijk voor de ontwikkeling van 
het vreemdelingenbeleid gebaseerd op de Vreemdelingenwet en het beleid op grond van de 
Rijkswet op het Nederlanderschap. Het departement heeft daarbij een financierende rol ten 
aanzien van de opvang van asielzoekers, de afwikkeling van toelatingsprocedures in Nederland 
en de terugkeer van vreemdelingen uit Nederland. Ook is het verantwoordelijk voor de 
uitvoering van de Vreemdelingenwet en de Rijkswet op het Nederlanderschap door het geheel 
aan overheidsorganisaties dat zich (primair) met het vreemdelingen- en nationaliteitsbeleid 
bezighoudt. Derhalve is het ministerie verantwoordelijk voor de uitvoeringsorganisaties 
Immigratie- en Naturalisatiedienst (IND), Dienst Terugkeer en Vertrek (DT&V), het zelfstandig 
bestuursorgaan Centraal Orgaan opvang asielzoekers (COA) en voor de centra van de Dienst 
Justitiële Inrichtingen (DJI) waar de vreemdelingenbewaring en de grensdetentie ten uitvoer 
wordt gelegd. Daarnaast heeft JenV een gezagsrelatie met de Koninklijke Marechaussee (KMar) 
en de politie voor wat betreft het vreemdelingentoezicht en grensbewaking.
Ministerie van Sociale Zaken en Werkgelegenheid
Het ministerie van Sociale Zaken en Werkgelegenheid (SZW) is verantwoordelijk voor de 
toegang tot de Nederlandse arbeidsmarkt. In de Wav staan de regels voor het laten werken van 
mensen met een niet-Nederlandse nationaliteit: ‘vreemdelingen’. De Wav verbiedt werkgevers 
De Staat van Migratie 2023
