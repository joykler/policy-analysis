Het totaal aantal aanvragen is in 2022 in vergelijking met 2021 met 23% toegenomen. 
De toename deed zich zowel voor bij MVV-plichtige als niet-MVV-plichtige aanvragen. 
Vanaf 2015 steeg het aantal aanvragen constant, met uitzondering van de dip in 2020 door 
de COVID-19-pandemie. In 2021 was het aantal aanvragen weer op het niveau van 2019. In 
2022 lijkt een inhaalslag te zijn gemaakt. Vooral de aanvragen voor de verblijfdoelen 
”Arbeid: Kennis en Talent” en “Familie- of gezinslid” trokken sterk aan. 
In 2022 zijn 1.700 aanvragen voor erkend referentschap ingediend en 1.480 aanvragen 
afgehandeld. Van deze afgehandelde aanvragen werden 1.220 ingewilligd en 130 afgewezen. 
Daarnaast zijn 130 aanvragen ingetrokken door de klant, buiten behandeling gesteld, of 
anderszins niet inhoudelijk afgedaan. Op 1 januari 2023 was het totale aantal geregistreerde 
erkende referenten 9.820, een stijging van 7% ten opzichte van een jaar eerder.
2.2.3 Soort verblijfsvergunning
Na een positieve beslissing van de IND op de aanvraag voor een verblijfsvergunning, geeft 
de IND de vergunning voor het specifieke doel van verblijf af. Een internationale student 
krijgt een verblijfsvergunning studie, een gezinsmigrant een verblijfsvergunning voor 
gezinsmigratie, een arbeidsmigrant een verblijfsvergunning arbeid. Binnen de verblijfs-
vergunning arbeid bestaan verschillende vergunningen die samenhangen met het soort 
werkzaamheden dat de migrant gaat verrichten en de verblijfsregeling waarvoor een 
aanvraag is ingediend. Ook de verblijfsvergunning voor gezinsmigratie bestaat uit 
verschillende subcategorieën. Dit wordt hieronder toegelicht.
37
2.2.3.1 Familie en gezin
Leden van het kerngezin kunnen naar Nederland komen om te verblijven bij een Nederlander 
of een rechtmatig in Nederland verblijvende vreemdeling. Het gaat hier om (huwelijks)partners 
en minderjarige kinderen. Dit geldt voor reeds in het buitenland bestaande gezinnen als ook 
voor nieuw te vormen gezinnen. Referenten van gezinsherenigers- en gezinsvormers zijn 
zogenoemde sociale referenten. Zij komen niet in aanmerking voor erkenning als referent. 
Zij zijn ook niet verplicht om namens de vreemdeling een aanvraag in te dienen. Zij hebben 
daartoe wel de mogelijkheid.
De subcategorieën binnen de categorie familie en gezin zijn gezinshereniging, gezinsvorming, 
in Nederland geboren kinderen, 8 EVRM, inkomende mobiliteit en overig.
37 
Deze paragraaf ziet op reguliere gezinshereniging. Een vreemdeling die in het bezit is gesteld van een 
asielvergunning kan voor één of meerdere kerngezinsleden een MVV-nareisaanvraag doen. De indiening 
moet binnen een termijn van 3 maanden geschieden na een (positief) besluit op de asielaanvraag. De 
gegevens over asiel-nareis zijn opgenomen in hoofdstuk 5, over asielmigratie.
De Staat van Migratie 2023
