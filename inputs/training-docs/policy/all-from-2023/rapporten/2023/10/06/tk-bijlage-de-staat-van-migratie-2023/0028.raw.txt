houders zijn er ook andere aandachtsgroepen, al dan niet met een migrantenachtergrond, 
die gehuisvest moeten worden. Vanuit de rijksoverheid is daarom ook in 2022 extra inzet 
gepleegd om gemeenten te ondersteunen bij de tijdige huisvesting van vergunninghouders. 
De noodzaak hiertoe was in de eerste plaats gelegen in het belang om vergunninghouders 
zo snel mogelijk te laten integreren en participeren aan de Nederlandse samenleving. 
Daarnaast werd daarmee bijgedragen aan het verlichten van de druk op de opvangcapaciteit 
van het COA.
Met het programma ´Een thuis voor iedereen´ wordt beoogd voldoende betaalbare woningen 
voor alle aandachtsgroepen te krijgen, met een evenwichtige verdeling over gemeenten en 
28
met de juiste zorg, ondersteuning en begeleiding. Dit betreft ook onder andere vergunning-
houders, arbeidsmigranten en internationale studenten. Centraal uitgangspunt is dat 
voorkomen moet worden dat kwetsbare huishoudens elkaar beconcurreren om dezelfde 
woningen. Daarom wordt met het wetsvoorstel Versterking regie op de volkshuisvesting 
wettelijk verankerd dat gemeenten een volkshuisvestingsprogramma opstellen met daarin de  
woonopgave voor alle woningzoekenden, met specifieke aandacht voor álle aandachtsgroepen, 
waaronder vergunninghouders. Het volkshuisvestingsprogramma maakt helder wat mensen 
uit de aandachtsgroepen nodig hebben aan zowel huisvesting als aan zorg en ondersteuning. 
Voor een deel van de aandachtsgroepen, de meest kwetsbare, is iets extra’s nodig om ze te 
huisvesten, namelijk wettelijke urgentie. Gemeenten moeten daarom in het voorstel een 
huisvestingsverordening met een urgentieregeling opstellen. In de urgentieregeling zal een  
aantal verplichte categorieën van urgent woningzoekenden moeten worden opgenomen, 
ongeacht de mate van schaarste. Momenteel worden de definities van verplicht urgenten 
nader uitgewerkt. Voor vergunninghouders blijft de taakstelling gelden. In het wetsvoorstel 
Versterking regie op de volkshuisvesting is opgenomen dat gemeenten maatregelen moeten 
treffen gericht op nieuwbouw van ten minste 30% sociale huurwoningen. Dit geldt voor 
gemeenten waar het aandeel sociale huurwoningen in de woningvoorraad lager is dan het 
landelijke gemiddelde sociale huurwoningen. 
Naast een betere verdeling van de woningvoorraad, zet het kabinet ook in op het vergroten 
van de woningvoorraad. De bouw van tijdelijke woningen voor de huisvesting van onder 
meer vergunninghouders kan de druk op gemeenten verlichten. In de in augustus 2022 
gesloten bestuurlijke afspraken is daarom een doelstelling voor 37.500 flexwoningen in de 
periode 2022-2024 opgenomen. Om dit te bereiken worden de realisatieprocessen ingekort 
en ruimtelijke belemmeringen gemitigeerd. Met provincies zijn woondeals gesloten over 
aantallen te bouwen woningen en hun prijssegmentering. Daarnaast wordt het versnellen 
van de woningbouw ondersteund met diverse regelingen. In de zomer van 2022 is de 
Taskforce versnelling tijdelijke huisvesting van start gegaan.
Inburgering
De Wet inburgering 2021 (hierna: Wi2021), die op 1 januari 2022 in werking is getreden, 
heeft zich te bewijzen in een complexe tijd. Een deel van de genoemde ontwikkelingen op 
het gebied van migratie, met name de huisvestingsproblematiek, maar ook het uitbreken 
van de oorlog in Oekraïne, beïnvloeden ook (direct dan wel indirect) de werking van het 
nieuwe inburgeringsstelsel. Ook personeelstekorten en knelpunten binnen het stelsel zelf 
zorgen echter voor druk op het inburgeringsproces.
Gemeenten, die in dit nieuwe stelsel een belangrijke regierol in de inburgering hebben 
gekregen, hebben bijvoorbeeld moeite om voldoende klantmanagers te werven, en de 
klantmanagers die er zijn worden ook bevraagd op onderwerpen zoals de opvang en 
begeleiding van Oekraïense ontheemden en de realisatie van opvanglocaties voor asiel-
zoekers. Verder is er sprake van een tekort aan Nt2-docenten. Vrij snel na de start van de 
Wi2021 bleek ook dat de leerbaarheidstoets, die – als onderdeel van de brede intake - een 
28 
Tweede Kamer, vergaderjaar 2021-2022, 32 847, nr. 883.
28 De Staat van Migratie 2023
