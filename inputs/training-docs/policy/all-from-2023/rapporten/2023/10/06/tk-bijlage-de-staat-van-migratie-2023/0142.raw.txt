hierop. Daarnaast wordt geconstateerd dat gedragsinzichten tot op zekere hoogte al worden 
ingezet, maar dat dit idealiter gebeurt aan de hand van een systemische aanpak
Migrating EAST (wodc.nl)
Tijd voor kwaliteit
Inspectie Justitie en Veiligheid
In dit onderzoek brengt de Inspectie Justitie en Veiligheid in kaart hoe de IND 
asielaanvragen in de Algemene Asielprocedure (AA) behandelt en formuleert leer- en 
verbeterpunten voor deze procedure. De Inspectie Justitie en Veiligheid stelt dat in de 
dagelijkse uitvoeringspraktijk van de AA belangrijke randvoorwaarden en 
kwaliteitswaarborgen tekort schieten. Daardoor is de kwaliteit van de asielbeslissing in te 
grote mate afhankelijk van de inzet van de individuele hoor- en beslismedewerkers. Volgens 
de Inspectie Justitie en Veiligheid vergroot dit het risico op subjectieve besluitvorming. Om 
asielaanvragen zorgvuldig af te kunnen handelen, moet de IND voldoende mensen, 
middelen en tijd krijgen.
Rapport Tijd voor kwaliteit | Rapport | Inspectie Justitie en Veiligheid (inspectie-jenv.nl)
Woningdelen of zelfstandig een woning huren of kopen, de woonsituatie van 
migrantenhuishoudens in de eerste jaren na aankomst in 
Nederland (2014-2018)
Planbureau voor de Leefomgeving (PBL)
Het PBL constateert dat er een grote variëteit bestaat in woonontwikkelingen bij migranten. 
Dit onderzoek bekeek de woonsituatie van migrantenhuishoudens in de eerste periode na 
aankomst in Nederland. Bij aankomst delen met name migrantenhuishoudens die vanwege 
arbeid of studie naar Nederland zijn gekomen vaak een woning met andere huishoudens. 
Uit het onderzoek bleek dat migranten veel naar universiteitssteden trekken, maar dat een 
niet onaanzienlijk aandeel migranten zich in overige gemeenten vestigt, ook kleinere en 
plattelandsgemeenten. 
Woningdelen of zelfstandig een woning huren of kopen (pbl.nl)
Zorgvuldig arbeidsmigratiebeleid
Adviesraad Migratie (AM)
De AM signaleert dat er veel vacatures zijn in de langdurige zorg en dat dit aantal naar 
verwachting zal blijven toenemen. Als het beleid niet verandert, kan het totale tekort in de 
langdurige zorg al oplopen tot ruim 85.000 werknemers in 2031. In dit rapport beveelt de 
AM aan om partnerschappen met zendende landen te ontwikkelen voor ‘vakmigranten’ om 
huidige en komende personeelstekorten in de langdurige zorg tegen te gaan. 
Adviesrapport ‘Zorgvuldig arbeidsmigratiebeleid. Hoe de langdurige zorg profijt kan 
hebben van vakmigranten’ | Rapport | Adviesraad Migratie
Terugkeer: verschillende belangen en perspectieven
Wetenschappelijk Onderzoek- en Documentatiecentrum (WODC)
Dit themanummer van het tijdschrift Justitiële Verkenningen gaat in op de terugkeerproblematiek 
vanuit verschillende perspectieven. Alle bijdragen belichten belangrijke aspecten van 
terugkeer. Gezamenlijk geven zij een veelzijdig beeld in de verschillende perspectieven van 
beleid, migrant en het land van herkomst. Volgens dit themanummer zijn er geen 
gemakkelijke oplossingen voor het terugkeerprobleem en is het onderwerp enorm complex.
142 De Staat van Migratie 2023
