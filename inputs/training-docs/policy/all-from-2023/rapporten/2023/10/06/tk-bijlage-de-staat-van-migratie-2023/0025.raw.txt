In november 2022 is onder regie van de Coördinator een mobiel toezichtsteam aangesteld in 
Ter Apel. De toezichthouders zetten in op persoonlijk contact met de doelgroep. Daarnaast 
onderhouden zij nauw en frequent contact met de lokale bewoners, winkeliers en onder-
nemers, de politie, de ketenpartners in Ter Apel en vervoerders. In de eerste helft van 2023 is 
deze werkwijze breder uitgerold en zijn pilots gestart in Cranendonck, Weert en Delfzijl.
Naast een repressieve aanpak blijft het van belang om met adequate maatregelen te 
voorkomen dat overlast plaatsvindt. Het Ambulant Ondersteunings Team van het COA, 
gericht op ondersteuning op locaties waar sprake is van overlast, en de pilot Intensief 
begeleiden en activeren, waarbij COA-medewerkers bewoners begeleiden en activeren die 
(potentieel) overlastgevend gedrag vertonen, dragen bij aan het voorkomen van overlast op 
COA-locaties.
Ook is in juli 2023 in pilotvorm gestart met een zogenaamde procesbeschikbaarheidslocatie. 
Deze heeft als doel om de asielprocedure zo efficiënt mogelijk te laten verlopen en overlast-
gevend gedrag door asielzoekers te voorkomen. Op deze locatie wordt opvang geboden aan 
vreemdelingen die een asielaanvraag hebben ingediend waarbij de kans op afwijzing groot 
is. Dit helpt overlast te voorkomen. 
Toezicht en vertrek
Grensbeheer
Effectief grensbeheer draagt eraan bij dat migratiebewegingen gestructureerd plaatsvinden. 
Dit vergt een delicate balans tussen het borgen van interne veiligheid enerzijds en het 
bevorderen van de mobiliteit van bonafide reizigers anderzijds. Daartoe is in 2022 gewerkt aan 
een integrale benadering, vooruitlopend op de Europese Integrale grensmanagementstragie 
20
die de Europese Commissie in het voorjaar van 2023 heeft gepubliceerd. 
In de eerste helft van 2022 heeft de nadruk gelegen op de implementatiewerkzaamheden voor 
de aanpassingen aan het Schengen Informatiesysteem (SIS). Nederland heeft zich op 28 juli 
2022 gereed gemeld, waarna op 7 maart 2023 de verordening in alle lidstaten tegelijk in 
werking is getreden. In 2023 wordt verder gewerkt aan de voorbereiding van implementatie 
van EES en ETIAS en zijn aanpassingen voor het Visum Informatie Systeem (VIS) en 
onderdelen voor de implementatie van de Interoperabiliteitsverordeningen in gang gezet 
waarbij door de Commissie en euLISA wordt gewerkt aan een herziene holistische planning 
van al deze nog te implementeren verordeningen. Om de uitvoering mogelijk te maken is 
het wetsvoorstel (uitvoeringswet Grenzen en Veiligheid) begin 2023 aangeboden aan de 
21
Tweede Kamer en op 29 maart 2023 gepubliceerd. De coördinatie op de implementatie van 
deze Europese verordeningen is ondergebracht in het interdepartementale programma 
Grenzen en Veiligheid.
Het Schengengebied kent de nodige uitdagingen door de toename en diversiteit van 
reizigersstromen, grensoverschrijdende veiligheidsrisico’s waaronder terrorisme, 
secundaire en irreguliere migratie, de gevolgen van Brexit en bedreigingen voor de 
volksgezondheid. Het belang van een goede naleving van de Schengenregels is daarom van 
groot belang. In dat kader is in 2022 een belangrijke stap gezet met de herziening van de 
Verordening inzake Schengenevalaties waarmee het toezicht door Commissie en Lidstaten 
onderling op de tenuitvoerlegging van het Schengenacquis is verbeterd. Ook ontstaan 
nieuwe bedreigingen voor het Schengengebied. EU-lidstaten aan met name de oostelijke 
buitengrens van het Schengengebied worden geconfronteerd met de dreiging van 
20 
Mededeling 2023/146 van de Commissie tot vaststelling van het meerjarig strategisch beleid inzake 
Europees geïntegreerd grensbeheer.
21 
Staatsblad 2023, 115.
De Staat van Migratie 2023 25
