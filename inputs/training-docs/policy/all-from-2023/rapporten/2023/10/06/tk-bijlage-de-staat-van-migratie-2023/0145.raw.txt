worden sinds de invoering van de LVV. Uit het onderzoek blijkt dat voor de deelnemers die 
tot 1 juli 2022 zijn uitgestroomd (in totaal 1258 personen) voor bijna 60 procent een 
oplossing gevonden is, zoals vertrek uit Nederland, legaliseren van verblijf of doormigratie. 
Uit de analyse komt naar voren dat het bereiken van een (semi-)bestendige oplossing zowel 
samenhangt met achtergrondkenmerken als met de gemeenten waar de deelnemers 
verblijven. Uit het onderzoek blijkt dat de LVV ook bredere maatschappelijke effecten heeft, 
zoals beter zicht op de problematiek van vreemdelingen die in de betrokken gemeenten 
verblijven.
Eindevaluatie Landelijke Vreemdelingenvoorziening (wodc.nl)
Tijdsdruk bij opleggen vreemdelingenbewaring
Wetenschappelijk Onderzoek- en Documentatiecentrum (WODC), Universiteit Leiden
Doel van het onderzoek was te bezien of het loskoppelen van het moment van aanzegging 
van bewaring en de uitreiking van het daadwerkelijke besluit kan bijdragen aan de 
terugkeer van vreemdelingen die onrechtmatig in Nederland verblijven door een 
intensievere inzet van bewaringstelling. Het onderzoek beargumenteert dat de 
mogelijkheden in de bestaande wet- en regelgeving om meer tijd te nemen voor het 
motiveren van een bewaringsmaatregel beperkt zijn en dat het ‘losknippen’ binnen de 
huidige wetgeving en jurisprudentie niet mogelijk is. Daarnaast adviseren de onderzoekers 
om het ophoudingstermijn naar negen uur te verlengen om de ervaren tijdsdruk te 
verminderen en om te werken met alternatieven voor vreemdelingenbewaring. 
Tijdsdruk bij opleggen vreemdelingenbewaring (wodc.nl)
Verantwoord vertrek vreemdelingen
Inspectie Justitie en Veiligheid
Volgens de Inspectie Justitie en Veiligheid gaan de regievoerders van de DT&V te werk 
volgens vaste procedures en nemen zij in mindere mate de vertrekwensen van 
vreemdelingen in overweging bij het realiseren van vertrek uit Nederland. Daarnaast kwam 
naar voren dat regievoerders op een verschillende manier te werk gaan. Tenslotte signaleert 
het onderzoek ook indicaties dat bijzondere omstandigheden van vreemdelingen niet altijd 
worden meegenomen in het terugkeerproces.
Rapport Verantwoord vertrek vreemdelingen | Rapport | Inspectie Justitie en Veiligheid 
(inspectie-jenv.nl)
Van incident tot misdrijf?
Wetenschappelijk Onderzoek- en Documentatiecentrum (WODC)
Dit rapport bouwt voort op het eerder verschenen rapport ‘Incidenten en misdrijven door 
COA-bewoners 2017-2021’ en duidt de daar beschreven cijfers. Specifiek gaat het onderzoek 
in op de vraag of er een verband is tussen betrokkenheid van bewoners bij incidenten en bij 
misdrijven. Het onderzoek wijst erop dat er inderdaad een verband is tussen betrokkenheid 
bij incidenten en misdrijven. COA-bewoners die betrokken zijn geweest bij een incident 
worden gemiddeld 2,75 keer vaker geregistreerd als verdachte van een misdrijf dan 
bewoners die nooit betrokken waren bij een incident. Daarnaast stelt het onderzoek dat het 
type incident waar een bewoner bij betrokken was, uitmaakt voor het aantal 
verdachtenregistraties en dat vooral mensen die betrokken waren bij fysieke 
geweldsincidenten vaker verdacht worden van een misdrijf.
Van incident tot misdrijf? (wodc.nl)
De Staat van Migratie 2023
