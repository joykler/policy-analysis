Deze ontwikkeling is ook terug te zien als naar het niveau van provincies en individuele 
gemeenten wordt gekeken. Aan het begin van 2022 hadden 250 gemeenten (71%) een 
achterstand van gezamenlijk 4.272, tegenover 102 gemeenten (29%) met een gezamenlijke 
voorsprong van 524. Per 1 januari 2023 waren de verhoudingen omgedraaid en hadden 107 
gemeenten (32%) een achterstand van gezamenlijk 1.835 personen tegenover 232 gemeenten 
(68%) met een gezamenlijke voorsprong van 3.453 personen. 
Waar elke provincie met een netto achterstand begon, sloten negen van de twaalf provincies 
het jaar 2022 af met een netto voorsprong. De provincie Zuid-Holland was hierin absolute 
koploper met een voorsprong van 946 personen. Limburg, Noord-Holland en Groningen 
sloten af met een netto achterstand, waarbij het resultaat in Noord-Holland werd getekend 
door de achterstand in de gemeente Amsterdam (610) en voor Groningen een grote 
verschoonbare achterstand bestaat in aardbevingsgebied in de gemeente Eemsdelta (91). 
De opgave om vergunninghouders te huisvesten kan niet los worden gezien van de algehele 
krapte op de woningmarkt. Naast vergunninghouders zijn er ook andere aandachtsgroepen, 
al dan niet met een migratieachtergrond, die gehuisvest moeten worden. Vanuit de rijksoverheid 
is daarom ook in 2022 extra inzet gepleegd om gemeenten te ondersteunen bij de tijdige 
huisvesting van vergunninghouders. De noodzaak hiertoe was in de eerste plaats gelegen in 
het belang om vergunninghouders zo snel mogelijk te laten integreren en participeren in 
de Nederlandse samenleving. Daarnaast werd daarmee bijgedragen aan het verlichten van 
de druk op de opvangcapaciteit van het COA.
Ondersteuning gemeenten bij huisvesting 
• In 2022 is 49 miljoen beschikbaar gesteld door het ministerie van Binnenlandse 
Zaken en Koninkrijksrelaties via de regeling huisvesting aandachtsgroepen 
(RHA). Hiermee is een bijdrage geleverd aan de realisatie van 8.831 woningen 
voor aandachtsgroepen, waaronder vergunninghouders.
• In de tweede helft van 2022 is 100 miljoen beschikbaar gesteld door het 
ministerie van Binnenlandse Zaken en Koninkrijksrelaties voor de 
Stimuleringsregeling Flex. In 2022 is hiervan € 88 miljoen toegekend, waarmee 
in totaal 7363 woningen worden gerealiseerd. De woonruimten zijn bij de eerste 
verhuur of gebruik voor ten minste 30 procent voor ontheemden of 
vergunninghouders bestemd.
• Daarnaast is de Taskforce Versnelling Tijdelijke Huisvesting opgericht, die 
147
ondersteuning biedt aan gemeenten bij 85 projecten.
• In 2022 hebben gemeenten via de Hotel- en Accommodatieregeling (HAR) 1.120 
vergunninghouders in hotels of accommodaties in hun gemeente opgevangen. 
Een plaatsing in de HAR telt mee voor de taakstelling. Er zijn in 2022 370 personen 
vanuit een HAR-locatie naar huisvesting in gemeenten doorgestroomd. De 
regeling is in 2023 verlengd en loopt nu tot en met 31 december 2024. Daarnaast is 
de regeling uitgebreid. Met de uitbreiding kunnen meer vormen van vastgoed 
worden ingezet voor het aanbieden van tijdelijk onderdak aan vergunninghouders 
die in afwachting zijn van huisvesting in een gemeente. Ook kunnen gemeenten 
lege kamers in woningen waar een referent is gehuisvest die in afwachting is van 
nareizende familieleden, tijdelijk aanbieden aan andere vergunninghouders tot de 
nareizende familieleden zijn gearriveerd. 
147 
Peildatum: medio januari 2023.
124 De Staat van Migratie 2023
