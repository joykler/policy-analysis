5.4.2 Hoe verloopt het proces van vertrek van vertrekplichtige vreemdelingen?
Als een vreemdeling geen rechtmatig verblijf in Nederland (meer) heeft, is vertrek de 
volgende stap. Dit geldt onder andere voor personen die de toegang tot Nederland is 
geweigerd, in het toezicht worden aangetroffen zonder rechtmatig verblijf of een afwijzing 
hebben ontvangen op hun verblijfsprocedure (regulier en asiel) samen.
5.4.3 Hoeveel vertrekplichtige vreemdelingen zijn vertrokken uit Nederland?
Er zijn verschillende definities waarmee inzicht kan worden gegeven van het vertrek 
van vreemdelingen uit Nederland. Er bestaat hiervoor – anders dan bij bijvoorbeeld 
het aantal asielaanvragen - geen eenduidige definitie. 
In de vorige paragraaf werd het emigratiecijfer gepresenteerd. Dit aantal is gebaseerd 
op de BRP-registraties van gemeentes. Het vertrek van vreemdelingen die niet staan 
ingeschreven in de BRP – zoals illegale vreemdelingen - wordt hierin niet meegeteld. 
Het vertrek van reguliere vreemdelingen en EU-burgers wordt wel meegeteld.
Het ketenbreed vertrek is gebaseerd op de vertrekregistraties van de KMar, politie 
en DT&V. Het gaat niet alleen om afgewezen asielzoekers, maar ook om 
vreemdelingen die onrechtmatig in Nederland verblijven, vreemdelingen van wie 
de vergunning is ingetrokken of niet meer geldig is en vreemdelingen aan wie door 
de KMar de toegang tot Nederland is geweigerd en die zijn vertrokken naar het land 
van herkomst of een ander land waar de toegang is gewaarborgd.
Het vertrek uit de caseload van de DT&V omvat het vertrek van vreemdelingen die 
behoren tot de doelgroepen van de DT&V, waaronder afgewezen asielzoekers en 
vreemdelingen die niet of niet langer rechtmatig verblijf hebben in Nederland. 
Het ketenbreed vertrek en het vertrek uit de caseload van de DT&V omvatten in 
principe niet het vertrek van reguliere vreemdelingen en van EU-burgers. Hun 
vertrek vindt plaats zonder tussenkomst van de migratieketen.
Tot slot wordt op Europees niveau onderscheid gemaakt tussen vertrek dat onder 
de Terugkeerrichtlijn valt (in beginsel naar landen buiten de EU) en overdrachten 
De Staat van Migratie 2023 111
