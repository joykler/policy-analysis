Ook worden de handhavings-en controlemaatregelen geharmoniseerd binnen de EU. 
Dit laatste gebeurt onder andere door het door de Europese Commissie ontwikkelde 
Europese meldloket voor detacheringsverklaringen in het wegvervoer. Dit portaal is op 
2 februari 2022 opengesteld. Dit betekent dat sinds 2 februari 2022 ondernemingen in de 
sector wegvervoer hun detacheringsverklaringen kunnen indienen bij dit loket in plaats van 
60
bij het nationale online meldloket. Vanaf 1 juni 2023 is de wegvervoersector verplicht 
gebruik te maken van het Europese meldloket voor detacheringsverklaringen wegvervoer, 
met uitzondering van intra concern detachering en uitzendarbeid. Daarnaast blijft voor 
zelfstandigen in het goederenvervoer de meldplicht in het nationale meldloket bestaan.
Jaarrapportage Arbeidsmigranten
In 2020 is door het Aanjaagteam Bescherming Arbeidsmigranten onder leiding van 
61
Emile Roemer een advies aan het kabinet opgesteld met concrete aanbevelingen om 
misstanden onder kwetsbare EU-arbeidsmigranten aan te pakken. Deze aanbevelingen 
zijn door het kabinet Rutte IV in het coalitieakkoord overgenomen en worden 
62
uitgevoerd. In januari 2023 is de tweede Jaarrapportage Arbeidsmigranten 
gepubliceerd met een voortgangsoverzicht van de implementatie van de 
aanbevelingen. Deze rapportage gaat onder andere in op de situatie van 
huisvesting, registratie en de regulering van de uitzendsector. In het verlengde 
hiervan is er door de ministeries van VWS, SZW en JenV een Plan van Aanpak 
opgesteld voor dakloze EU-burgers, met de focus op teruggeleiden naar werk of 
terugkeer naar lidstaat van herkomst.
3.2 Wat is de omvang van migratie vanuit de EU naar Nederland?
3.2.1 Hoeveel migranten van andere EU-lidstaten komen naar Nederland?
In 2022 in totaal immigreerden 403.108 personen naar Nederland. Daarvan hebben 127.146 
personen een Europese nationaliteit, exclusief mensen met een Nederlandse nationaliteit. 
Derdelander partners en afhankelijke familieleden van EU-burgers die in Nederland willen 
verblijven, moeten bij de IND een EU-document aanvragen. Het is geen toelatingsaanvraag, 
maar een aanvraag om een bewijs van het verblijfsrecht op grond van het vrij verkeer van 
personen. Uit het EU-document blijkt onder welke voorwaarden in Nederland mag worden 
gewerkt (toegang tot de arbeidsmarkt).
Aanvragen Afgehandeld
Inwilligings-
percentage
2021 4.060 3.840 84%
2022 4.960 4.730 84%
% verschil 2022 +22% +23%
t.o.v. 2021
Figuur 17: Instroom  en afhandeling van aanvragen EU-documenten door familieleden van EU-burgers uit derde 
landen, exclusief aanvragen onder het Chavez-Vilchez arrest, 2021-2022 (Bron: IND)
60 
https://www.postedworkers.nl/actueel/nieuws/2022/02/01/
nieuwe-europees-portaal-voor-indienen-detacheringsverklaringen-wegtransport.
61 
Tweede Kamer vergaderjaar 2020/2021, 29 861, nr. 65.
62 
Tweede Kamer vergaderjaar 2022/2023, 29 861 nr. 99.
56 De Staat van Migratie 2023
