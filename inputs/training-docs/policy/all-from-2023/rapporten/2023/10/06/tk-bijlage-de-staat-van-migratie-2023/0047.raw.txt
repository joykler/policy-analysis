incidenteel werk te verrichten om het verblijf in Nederland financieel te ondersteunen. 
De werkgever hoeft daarvoor niet in het bezit te zijn van een twv.
Humanitair tijdelijk en niet-tijdelijk
Een verblijfsvergunning kan ook worden afgegeven om humanitaire redenen. In de meeste 
gevallen wordt eerst een tijdelijke verblijfsvergunning humanitair afgegeven. Het gaat hier 
bijvoorbeeld om vreemdelingen die (voor een langere periode) een medische behandeling 
ondergaan, terminaal zieke vreemdelingen, slachtoffers van huiselijk geweld of personen die 
aangifte hebben gedaan van mensenhandel dan wel van huiselijk of eergerelateerd geweld.
In 2022 ging het om 170 migranten voor humanitair niet-tijdelijk en om 280 migranten voor 
humanitair tijdelijk. Bij voortduren van de situatie kan na verloop van een bepaalde periode 
een verblijfsvergunning humanitair niet-tijdelijk worden verleend.
Bijzonder verblijf
Tot slot is er nog bijzonder verblijf. Daarbij kan worden gedacht aan vermogende vreem-
delingen, vreemdelingen die in een andere lidstaat de status van langdurig ingezetene 
hebben en vervolgens naar Nederland komen om hier te verblijven als economisch 
niet-actieve vreemdeling of vreemdelingen die ambtshalve verblijf hebben gekregen op 
grond van een schrijnende situatie die gelegen is in een samenstel van bijzondere 
omstandigheden die de vreemdeling betreffen. In 2022 ging het om 60 migranten die in 
aanmerking kwamen voor een verblijfsvergunning voor bijzonder verblijf 
Het kabinet heeft besloten om de toelatingsregeling voor vermogende vreemdelingen af te 
schaffen. De Tweede Kamer heeft hiermee ingestemd. Dit zal in 2023 worden geÃ«ffectueerd. 
In 2022 zijn onderhandelingen begonnen over aanpassing van de richtlijn inzake de langdurig 
ingezetene derdelanders. De aanpassingen zijn erop gericht om de toelatingsprocedures te 
vereenvoudigen en de derdelanders, die onder deze richtlijn vallen, meer rechten te geven.
2.2.3.7 Bezwaar en (hoger) beroep
Bezwaar
Indien een migrant het niet eens is met een beslissing van de IND kan hij een bezwaarschrift 
indienen. Bezwaar op een beslissing van een reguliere aanvraag wordt bij de IND ingediend 
en afgehandeld. In de bezwaarprocedure kijkt de IND opnieuw op basis van alle relevante 
feiten en belangen of de aanvraag om een verblijfsvergunning kan worden ingewilligd. In 
dat geval wordt het bezwaarschrift gegrond verklaard. In 2022 zijn in totaal 6.110 bezwaar-
schriften ingediend voor de verblijfsdoelen familie en gezin, kennis en talent, studie, arbeid 
en overig.
2021 Ingediend Afgehandeld % gegrond
Familie en gezin 4.970 4.340 30%
Kennis en talent 390 330 12%
Studenten 10 10 50%
Arbeid 190 190 24%
Overig 420 420 19%
Totaal 5.980 5.290 28%
De Staat van Migratie 2023
