71
Volgens UNHCR kwamen in 2022 1,47 miljoen vluchtelingen voor hervestiging in aanmerking. 
In 2022 heeft UNHCR 116.481 vluchtelingen voorgedragen voor hervestiging aan 25 landen. 
Dit is 84% hoger dan het aantal voordrachten in 2021, hetgeen voornamelijk toe te schrijven is 
aan de impact van de COVID-19-pandemie op het hervestigingsproces. In 2022 zijn 58.457 
72
vluchtelingen hervestigd in 22 landen. Daarmee zit in 2022 het aantal voordrachten weer 
boven het aantal van voor de COVID-19-pandemie en is ook het aantal vertrekken vergelijkbaar 
73
met het aantal van voor de COVID-19-pandemie. In 2022 werd 4% van het aantal mensen dat 
in aanmerking komt voor hervestiging ook daadwerkelijk hervestigd. 
4.1.3 Hoe draagt Nederland bij op internationaal niveau?
4.1.3.1 Multilaterale inzet 
Het VN Vluchtelingenverdrag, het VN Global Compact for Migration (GCM) en het VN Global 
Compact on Refugees (GCR) bieden internationale kaders voor de samenwerking met 
landen van herkomst, transit, bestemming en opvang. De afspraken rondom migratie in 
multilateraal verband dragen ook bij aan de basis voor Europese en bilaterale 
samenwerking, waaronder migratiepartnerschappen. 
Daarnaast is Nederland actief in een aantal multilaterale migratiedialogen, te weten de 
Euro-Afrikaanse migratiedialoog (ook wel het “Rabat-proces”), het EU-Horn of Africa 
Migration Route Initiative” (ook wel het “Khartoum-proces),“het Praag-proces” en het 
“Boedapest-proces”– eveneens om migratiesamenwerking met derde landen, met 
nadrukkelijke aandacht voor gelijkwaardige partnerschapslanden, te versterken.
Opvang in de regio
In 2018 heeft Nederland zich aan het Global Compact on Refugees (GCR) gecommitteerd. 
Hierin staan vier hoofddoelen: verlichten van druk op opvanglanden, vergroten van 
zelfredzaamheid onder vluchtelingen, verruimen van hervestigingsmogelijkheden en 
ondersteunen van veilige en waardige terugkeer. Nederland draagt bij aan deze hoofddoelen 
via de volgende inzet.
Ondersteuning opvanglanden en zelfredzaamheid vluchtelingen
Nederland zet in op de ondersteuning van opvanglanden en het vergroten van de zelf-
redzaamheid van vluchtelingen en kwetsbare gemeenschappen. Door het bieden van 
perspectiefvolle opvang dichtbij huis wordt de noodzaak om verder te migreren, mogelijk 
via gevaarlijke routes ondersteund door mensensmokkelaars, weggenomen. Uit onderzoek 
volgt dat het ontbreken van toegang tot onderwijs en werkgelegenheid, alsmede onvoldoende 
bescherming van vluchtelingen in opvanglanden, belangrijke beweegredenen vormen voor 
vluchtelingen om doorreis uit de opvanglanden te overwegen. Nederland zet daarom onder 
meer in op het ondersteunen van deze sectoren. Het budget voor opvang in de regio bedroeg 
tot en met 2022 standaard 128 miljoen euro per jaar, exclusief aanvullende middelen 
toegekend gedurende het jaar door onder andere moties. In 2022 bedroeg het budget 140 
miljoen euro. Van de totale opvang in de regio programmering in 2021 ging 7% direct naar 
niet-gouvernementele organisaties (NGO’s) en kennisinstellingen, 72% naar VN-agentschappen 
en 21% naar internationale financiële instellingen, zoals de Wereldbank. Hiermee financiert 
Nederland vooral programma’s in acht landen; Egypte, Ethiopië, Irak, Jordanië, Kenia, 
Libanon, Oeganda en Soedan. Bovendien zet Nederland in op opvang in de regio 
71 
UNHCR - Projected Global Resettlement Needs 2022.
72 
UNHCR - RSQ.
73 
Zie Staat van Migratie 2022.
64 De Staat van Migratie 2023
