RefugeeHomeNL coördineert en faciliteert landelijk een gedeelte van de opvang die door 
particulieren wordt geboden en ontvangt daarvoor subsidie vanuit het Ministerie van 
Justitie en Veiligheid. Tot en met april 2023 zijn door RefugeeHomeNL in totaal 3.390 
ontheemden ondergebracht bij 1.660 gasthuishoudens. Bij de matching van ontheemden 
en gasthuishoudens wordt door RefugeeHomeNL in het bijzonder aandacht besteed aan 
veiligheid en het voorkomen van risicovolle situaties.
Terugkeer
De onzekerheid over het verdere verloop van de oorlog in Oekraïne weerhoudt ontheemden 
er niet van om vrijwillig, al dan niet tijdelijk, terug te keren naar Oekraïne. Een deel weet dit 
op eigen initiatief te realiseren. Voor het geval bijstand is gewenst, staat de Nederlandse 
overheid en in het bijzonder de DT&V klaar om te helpen, bijvoorbeeld door het faciliteren 
van buscharters naar de Oekraïense grens. In 2022 zijn 380 Oekraïense ontheemden met 
156
hulp van DT&V vertrokken. Gedwongen vertrek van Oekraïners vindt niet plaats.
156 
Bron: DT&V (peildatum: 2 januari 2023).
De Staat van Migratie 2023 135
