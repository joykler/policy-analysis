Nadat de MVV is ingewilligd heeft het gezinslid 90 dagen de tijd om de MVV op de 
diplomatieke post op te halen en daarna 90 dagen de tijd om Nederland in te reizen. 
Nareizigers krijgen een afgeleide asielvergunning nadat ze in Nederland zijn aankomen. Het 
totaal aantal inwilligingen van de MVV-nareis aanvragen geeft een indicatie van het aantal 
gezinsleden van asielvergunninghouders dat naar Nederland komt.
Nareis 8 EVRM
Broers en zussen van een alleenstaande minderjarige vreemdeling (amv) vallen niet onder 
de reikwijdte van het nareisbeleid zoals hierboven omschreven, omdat ze niet onder het 
kerngezin vallen. De broers en zussen van een amv kunnen echter wel gelijktijdig gezins-
hereniging aanvragen met de biologische ouders van de amv. Dit kan op grond van artikel 8 
EVRM. De IND registreert de aanvragen van de broers en zussen van de amv met een aparte 
asielstatus als ‘nareis 8 EVRM’. De behandeling van deze aanvragen vindt gezamenlijk plaats 
met de MVV-nareisaanvragen van de andere gezinsleden. Wanneer de aanvraag om een MVV 
voor deze categorie wordt ingewilligd kunnen deze vreemdelingen ook inreizen. In Nederland 
worden ze niet in het bezit gesteld van een verblijfsvergunning asiel (VVA) maar van een 
verblijfsvergunning regulier (VVR).
4.3.2 Wat is de omvang en herkomst van de asielaanvragers in Nederland?
De asielinstroom bestaat uit het aantal ingediende asielaanvragen, zowel eerste 
aanvragen (inclusief geboorten) als tweede en volgende aanvragen, nareizende 
gezinsleden van vergunninghouders, herplaatste personen en hervestigde 
vluchtelingen.
Nareizende gezinsleden van houders van een zelfstandige asielvergunning worden 
ook als asielinstroom meegeteld. Zij ontvangen een VVA en het COA biedt hen ook 
opvang. Daarnaast zijn asielzoekers die vanuit een lidstaat van de EU naar Nederland 
zijn overgebracht, de zogenaamde herplaatsing, weergegeven. Tenslotte zijn de 
vluchtelingen die in het kader van hervestiging vanuit een land van buiten de EU naar 
Nederland zijn overgebracht ook apart opgenomen. Nareizigers, herplaatste 
asielzoekers en hervestigde vluchtelingen tellen mee in de totale asielinstroom van 
asielzoekers in Nederland op het moment van aankomst in Nederland.
  Totaal Eerste Tweede en Nareizigers Herplaatsing Hervestiging
aanvragen volgende 
aanvragen
98
2021 37.150 24.690 1.810 10.120 60 480
2022 49.420 35.540 1.530 10.930 0 1.420
% verschil +33% +44% -18% +8% -100% +196%
2022 t.o.v. 
2021 
Figuur 37: Asielinstroom totaal en uitgesplitst naar type aanvraag, 2021-2022 (Bron: IND Asylum Trends)
De totale asielinstroom nam met 33% toe ten opzichte van 2021 tot 49.420 in 2022. Het aantal 
eerste asielaanvragen bedroeg 35.540 in 2022. Het aantal ingereisde nareizigers was hoger dan 
in 2021. In 2022 zijn geen personen herplaatst en zijn 1.420 personen hervestigd. In 2022 is een 
deel van de achterstand ingelopen van het hervestigingsprogramma 2020-2021. 
98 
In werkelijkheid zijn in 2021 50 personen herplaatst. Door administratieve oorzaken wordt hier een 
aantal van 60 getoond. Deze onvolkomenheid doet zich ook voor in de Asylum Trends, Appendix I over 
2021.
80 De Staat van Migratie 2023
