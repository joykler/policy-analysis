Aanvragen Afgehandeld Inwilligingspercentage
2021 2.600 2.550 76%
2022 3.360 2.590 78%
% verschil 2022 t.o.v. 2021 +29% +2%  
Figuur 5: Instroom en afhandeling van aanvragen derdelands verzorgende ouders van een minderjarig Nederlands 
kind (arrest Chavez-Vilchez), 2021-2022 (Bron: IND)
In 2022 zijn 3.360 aanvragen ingediend in het kader van het Chavez-Vilchez arrest en zijn 2.590 
aanvragen afgehandeld. Van de afgehandelde aanvragen werd 78% ingewilligd. De instroom is 
29% hoger dan in 2021 maar vergelijkbaar met 2019, voor de COVID-19-pandemie. 
2.2.3.3 Arbeid (exclusief kennis en talent)
Het beleid voor arbeidsmigratie van buiten de EU is erop gericht om het aanbod van 
arbeidskrachten uit de landen van herkomst af te stemmen op de behoeften van de 
Nederlandse arbeidsmarkt. Bij het vervullen van vacatures wordt prioriteit gegeven aan 
werkzoekenden binnen Nederland, de EU/EER of Zwitserland, het zogenoemde prioriteit-
genietend aanbod. Als een werkgever iemand van buiten de EU/EER of Zwitserland in dienst 
wil nemen, is in principe een tewerkstellingsvergunning (twv) nodig, moet de werkgever de 
vacature tijdig melden bij het UWV en kunnen aantonen dat voldoende inspanningen zijn 
verricht om geschikte kandidaten te vinden binnen Nederland en de EER. Dit beleid is 
neergelegd in de Wet arbeid vreemdelingen (Wav). Het UWV voert de Wav uit en toetst op de 
voorwaarden van de Wav. 
Op 1 januari 2022 is een wijziging van de Wav in werking getreden. De maximale duur van de 
twv is verlengd van één jaar naar drie jaar. In het Besluit uitvoering Wet arbeid vreemdelingen 
(BuWav) is, in afwijking van de hoofdregel, geregeld dat een twv voor ten hoogste twee jaar 
kan worden verleend bij aanvragen waarbij door UWV wordt getoetst of er prioriteit-
genietend aanbod aanwezig is en of de vacature voldoende kenbaar is gemaakt (volledige 
arbeidsmarkttoets).
Tijdelijke, legale, circulaire arbeidsmigratie kan bovendien, stapsgewijs en via (kleinschalige) 
pilots, onderdeel vormen van migratiepartnerschappen met prioritaire landen van herkomst 
en transit. Deze partnerschappen moeten ook strikte wederzijde afspraken bevatten over 
het terugnemen van personen zonder rechtmatig verblijf en/of het tegengaan van irreguliere 
migratie. Zie ook paragraaf 4.1.
De categorie kennis en talent is een vorm van arbeidsmigratie waarop soepelere 
voorwaarden van toepassing zijn. Dit wordt in een separate paragraaf beschreven.
Verblijf voor arbeid korter dan drie maanden / tewerkstellingsvergunningen
Bij een verblijf korter dan drie maanden heeft de werkgever van de arbeidsmigrant alleen 
een twv nodig. Deze dient de werkgever aan te vragen bij het UWV. Het UWV toetst op de 
voorwaarden uit de Wav.
Een twv kan ook worden afgegeven voor langer dan drie maanden aan een werkgever die een 
vreemdeling wil laten werken die al in het bezit is van een verblijfsvergunning voor een ander 
doel dan arbeid, bijvoorbeeld studenten. Arbeid is dan niet het hoofddoel van het verblijf. 
Het UWV is verantwoordelijk voor de toetsing of werkgevers hierbij voldoen aan de criteria van 
de Wav. In 2022 heeft het UWV 12.950 twv’s verleend. Het UWV maakt geen onderscheid tussen 
eerste aanvragen en verlengingsaanvragen. Het betreft dus het totale aantal verleende twv’s in 
2022. De cijfers van UWV wijken daarom af van de cijfers in onderstaande figuur, waarin alleen 
42
verleende gvva’s na een eerste aanvraag zijn opgenomen en geen verlengingsaanvragen. 
42 
Gecombineerde vergunning voor verblijf en arbeid.
40 De Staat van Migratie 2023
