4.3.3 Hoeveel personen zaten in de asielopvang?
In de zomer van 2022 was sprake van een grote druk op de opvang. Eind 2021 was de nood al 
hoog en werden oproepen gedaan aan medeoverheden om gezamenlijk oplossingen te 
104
vinden, gezien de verwachting dat de taakstellingen niet behaald zouden worden. De druk 
op de opvangcapaciteit werd niet minder in het voorjaar van 2022. Ongeacht diverse 
maatregelen nam de druk op de opvangcapaciteit in de zomer van 2022 nog verder toe en 
105
werd de nationale crisisstructuur geactiveerd. De tot dan toe genomen maatregelen 
voorkwamen niet dat er in Ter Apel mensen de nacht buiten hebben moeten doorbrengen.
 
Om deze schrijnende situatie aan te pakken en om op lange termijn perspectief te bieden, 
106
zijn in augustus 2022 bestuurlijke afspraken met medeoverheden gemaakt. Om de 
uitstroom van vergunninghouders te bevorderen zijn afspraken gemaakt om voor de tweede 
helft van 2022 voor 20.000 vergunninghouders een passende woning te vinden. Daarnaast 
107
zijn afspraken gemaakt om flexwoningen te bouwen. In aanvulling zijn ook nog andere 
maatregelen aangekondigd door het kabinet, waaronder een wet om gemeenten, anders 
dan nu het geval is, een wettelijke taak te geven om asielopvang mogelijk te maken. Het 
108
wetsvoorstel is eind maart 2023 naar de Tweede Kamer gestuurd voor behandeling.
Ondanks dit pakket aan maatregelen is de druk op de opvangcapaciteit tot op de dag van 
vandaag hoog. In 2022 is de bezetting bij het COA van 36.580 bewoners toegenomen naar 
51.730 bewoners. Het aantal COA-opvanglocaties is in 2022 toegenomen van 113 naar 167. 
Dat is een uitbreiding van bijna 12.000 opvangplekken. Wanneer ook de crisisnoodopvang 
wordt meegeteld, zijn er momenteel 246 opvanglocaties en zijn er ruim 19.000 meer 
opvangplekken dan aan het begin van 2022.
Samen met medeoverheden, ketenpartners en andere betrokkenen zoals maatschappelijke 
organisaties blijft het kabinet maatregelen treffen om te komen duurzaam voldoende 
opvangvoorzieningen. Zo wordt op dit moment onder andere gewerkt aan doorstroomlocaties.
Ontvangen Uitgestroomd Bezetting opvang
in opvang uit opvang (31 december)
Totaal Vergunning- amv’s 
houders
2021 42.940 33.910 36.580 11.980 1.390
2022 54.970 40.340 51.730 16.200 3.120
% verschil 2022 +28% +19% +41% +35% +124%
t.o.v. 2021
Figuur 43:   Instroom, uitstroom en bezetting van de centrale opvang, inclusief gezinslocaties en vrijheidsbeperkende 
locaties, 2021-2022 (Bron: COA)
109
De instroom in de COA-opvang is in 2022 met 54.970 hoger dan de instroom in 2021. Ook 
de bezetting op 31 december 2022 was met 51.730 aanzienlijk hoger dan op 31 december 2021. 
104 
Tweede Kamer, vergaderjaar 2021-2022, 19 637, nr. 2806.
105 
Tweede Kamer, vergaderjaar 2021-2022, 19 637, nr. 2906.
106 
Tweede Kamer, vergaderjaar 2021-2022, 19 637, nr. 2992.
107 
Tweede Kamer, vergaderjaar 2021–2022, 19 637, nr. 2992.
108 
Tweede Kamer, vergaderjaar 2022–2023, 36 333, nr. 2.
109 
Het instroomcijfer van het COA is doorgaans hoger dan het instroomcijfer van de IND. Stel dat een 
asielzoeker uit de COA-opvang is vertrokken en die persoon meldt zich daarna opnieuw bij een 
aanmeldcentrum. Dan heropent de IND het asieldossier van die persoon met hetzelfde nummer. Het 
COA gaat echter een nieuwe ‘opvangovereenkomst’ met die persoon aan, met een nieuw nummer dat 
meetelt voor het COA-instroom cijfer.
84 De Staat van Migratie 2023
