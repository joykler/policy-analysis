Humanitair niet-tijdelijk; 170
Bijzonder verblijf; 60
Humanitair tijdelijk; 280
Uitwisseling; 3.050
Figuur 8: Verleende vergunningen overige verblijfsdoelen uitgesplitst, 2022 (Bron: IND)
Uitwisseling
Het hoofddoel van uitwisseling is om jongeren voor maximaal één jaar kennis te laten 
maken met de Nederlandse cultuur en samenleving. In 2022 zijn 3.050 verblijfsvergunning 
voor uitwisseling afgegeven. Daartoe bestaan verschillende regelingen, voor au-pairs, 
uitwisseling op grond van WHP/WHS, via particuliere organisaties en het Europees 
vrijwilligerswerk. 
Jongeren (vanaf 15 jaar tot en met 30 jaar) kunnen deelnemen aan een cultureel 
uitwisselingsprogramma via een door de IND erkend uitwisselingsorganisatie. Zij maken 
kennis met de Nederlandse cultuur en samenleving via het verblijf in een gastgezin, via 
activiteiten van de organisatie en via het volgen van onderwijs. Eventueel vrijwilligerswerk 
in het kader van dit programma is aan strikte eisen gebonden en dient nauwkeurig in het 
programma te worden vastgelegd. Zo dient er een twv te worden aangevraagd, ter 
bescherming van deze groep tegen oneigenlijk gebruik van uitwisseling als verkapte 
arbeidsmigratie en verdringing van het prioriteitgenietend aanbod. De IND dient het 
programma van tevoren goed te keuren. Vrijwilligers kunnen in het kader van Europees 
Vrijwilligerswerk ook gebruik maken van het EU-uitwisselingsprogramma ‘Youth in Action’. 
Op 15 november 2021 is de regeling voor au pairs om een verblijfsvergunning te verkrijgen 
aangescherpt. Op grond van de nieuwe regels moeten au pairs ongehuwd zijn, mogen zij 
geen (pleeg)kinderen hebben en moeten ze jonger zijn dan 25 jaar. Deze aanscherpingen 
gelden voor aanvragen die na 1 oktober 2022 zijn ingediend. Het doel hiervan is om de 
kwetsbaarheid van au pairs te verminderen en mogelijk misbruik van deze regeling te 
voorkomen. In het verleden zijn signalen binnengekomen dat deze regeling niet gebruikt 
werd om kennis te maken met de Nederlandse cultuur en samenleving maar om te werken. 
Andere maatregelen, zoals toezicht, voorkwamen dit niet. De aanscherpingen zullen 
worden geëvalueerd. De uitkomsten van de evaluatie worden in 2024 verwacht.
De laatste regeling betreft het Working Holiday Programme (WHP), soms aangeduid als het 
Working Holiday Scheme (WHS) (vanaf 18 jaar tot en met 30 jaar). In feite gaat het hier om 
negen verschillende, maar gelijkwaardige programma’s neergelegd in Memoranda of 
Understanding (MoU’s) of Notes Verbales (NV’s) tussen Nederland en betreffende partners. 
Op dit moment zijn dat Argentinië, Australië, Canada, Hongkong, Japan, Nieuw-Zeeland, 
Taiwan, Uruguay en Zuid-Korea. Voor Argentinië, Hongkong, Taiwan, Uruguay en Zuid-
Korea geldt een quotum van 100 jongeren per jaar, voor Japan 200. Voor de overige landen 
geldt geen quotum. De afspraken in de MoU’s of de NV’s zijn wederkerig. Per jaar kunnen 
dus ook 100 Nederlandse jongeren op culturele uitwisseling naar bijvoorbeeld Hongkong. 
Gedurende het verblijf in Nederland is het toegestaan een korte studie/cursus te volgen en 
46 De Staat van Migratie 2023
