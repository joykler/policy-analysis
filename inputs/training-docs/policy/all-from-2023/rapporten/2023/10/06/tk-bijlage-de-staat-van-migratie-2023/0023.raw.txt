maatregelen er ook toe om degenen die onterecht een beroep doen op de voorzieningen en 
procedures snel af te wijzen en te laten terugkeren.
Opvang
Het afgelopen jaar heeft vooral in het teken gestaan van de vele uitdagingen op het 
opvangdossier. Vanwege de urgentie en complexiteit van deze problematiek heeft het 
kabinet op 17 juni 2022 besloten om de structuur voor nationale crisisbesluitvorming te 
activeren. Dit ging gepaard met een verzoek aan de veiligheidsregio’s om crisisnood-
12
opvanglocaties in te zetten voor de opvang van asielzoekers. Voorts is op 26 augustus 2022 
een set bestuurlijke afspraken gemaakt om de acute noodsituatie aan te pakken o.a. door 
middel van een voortdurende en aanvullende inzet van crisisnoodopvanglocaties, maar ook 
13
door maatregelen af te spreken die bijdragen om uit de crisis te komen en te blijven. In 
deze afspraken zijn onder andere maatregelen op het gebied van nareis, hervestiging en 
huisvesting opgenomen. De maatregel op nareis voorzag in een wachtperiode van 
maximaal zes maanden na een positief besluit voor het ophalen van de mvv. Nareizigers die 
geschikte huisvesting hadden of van wie de tijd tussen het indienen en het besluit op de 
aanvraag vijftien maanden of meer besloeg, waren uitgezonderd van de maatregel. De 
maatregel werd op 9 februari 2023, naar aanleiding van een uitspraak van de Afdeling 
bestuursrechtspraak van de Raad van State, definitief afgeschaft nadat de maatregel al op 11 
14
januari 2023 tijdelijk was opgeschort. Voor hervestiging geldt dat het kabinet tijdelijk de 
hervestiging in het kader van de EU-Turkije Verklaring heeft gestaakt. 
Ten aanzien van huisvesting was afgesproken tussen Rijk en medeoverheden dat gemeenten 
in de tweede helft van 2022 ten minste 20.000 vergunninghouders zouden huisvesten 
voor uitlopend op de te verwachte hoge wettelijke taakstelling voor de eerste helft van 2023. 
Ook is voor de periode 2022-2024 een doelstelling afgesproken om 37.500 flexwoningen te 
bouwen, voor zowel mensen met een verblijfsvergunning als andere woningzoekenden, 
zoals onder andere starters. De minister voor Volkshuisvesting en Ruimtelijke Ordening 
heeft in mei 2023 aan de Tweede Kamer laten weten dat er inmiddels circa 4.200 flex-
woningen zijn gerealiseerden dat voor 2023 in totaal 12.000 flexwoningen in de planning 
staan. Een risico hierbij is dat de nodige projecten in het laatste kwartaal van 2023 gepland 
15
staan, waardoor bij vertraging de oplevering doorschuift naar 2024.  
Per 23 september 2022 is een specifieke crisisstructuur gestart om de samenwerking voort te 
16
zetten. De druk op de opvangcapaciteit is tot op de dag van vandaag hoog. Er wordt 
daarom nog altijd samen met alle relevante partijen zowel binnen als buiten deze crisis-
structuur hard gewerkt om weer rust te krijgen op het opvangdossier. Deze inzet zal 
onverminderd door blijven gaan ook nu het kabinet demissionair is. 
Nog altijd is de locatie waar de druk op de opvang het meeste gevoeld wordt Ter Apel. Het blijft 
dan ook een absolute prioriteit van het demissionaire kabinet om de druk aldaar te verlichten. 
Om deze reden wordt ingezet op voorportaallocaties waar personen kunnen verblijven 
alvorens zij door het I&R-proces kunnen. De druk op de asielopvang wordt mede veroorzaakt 
door vergunninghouders die in de COA-opvang verblijven. Om deze reden zijn de 
medeoverheden verzocht om doorstroomlocaties te realiseren voor statushouders met als doel 
het ontlasten van de COA-locaties én het bevorderen van een snellere integratie en participatie 
in de gemeente, dan wel in de buurt van de gemeente waar de statushouder uiteindelijk 
17
gehuisvest zal worden. Met voornoemde maatregelen wordt ernaar gestreefd om de druk op 
de opvang te kunnen verlichten en de doorstroom en uitstroom te kunnen bevorderen.
12 
Tweede Kamer, vergaderjaar 2021-2022, 19 637, nr. 2911.
13 
Tweede Kamer, vergaderjaar 2021-2022, 19 637, nr. 2992.
14 
Tweede Kamer, vergaderjaar 2022-2023, 19 637, nr. 3055.
15 
Tweede Kamer, vergaderjaar 2022-2023, 32 847, nr. 1037.
16 
Tweede Kamer, vergaderjaar 2021-2022, 19 637, nr. 2986.
17 
Tweede Kamer, vergaderjaar 2022-2023, 19 637, nr. 3110.
De Staat van Migratie 2023
