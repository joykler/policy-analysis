omstandigheden in de gastgemeenschappen, en/of de versterking van samenwerking op 
75
migratieterrein met prioritaire herkomst- en transitlanden.
76
Hervestiging
Nederland brengt de vluchtelingen, van wie door de IND voorafgaand is vastgesteld dat zij 
volgens het Nederlandse asielbeleid in aanmerking komen voor internationale bescherming, 
over naar Nederland. Zij krijgen direct na inreis een asielvergunning. Het aantal te hervestigen 
vluchtelingen is vastgelegd in het nationaal meerjarig beleidskader hervestiging 2020-2023 
77
(nationaal quotum). Daarnaast kan hervestiging naar Nederland plaatsvinden in het kader 
78
van EU-migratiesamenwerking met derde landen, vooralsnog enkel de EU-Turkije Verklaring. 
De hieraan gekoppelde hervestigingsinzet wordt bepaald voor een jaar of de duur van een 
EU-hervestigingsprogramma.
Het zogenaamde ‘nationaal quotum’ bedraagt in totaal 2.000 vluchtelingen in de periode 
van vier jaar; gemiddeld 500 aankomsten per jaar. Op grond van een kabinetsbesluit is de 
totaalinzet onder het meerjarig beleidskader hervestiging 2020-2023 1.900 in plaats van 
2.000 te hervestigen vluchtelingen omdat 100 personen die na de brand op Moria naar 
79
Nederland zijn herplaatst op het hervestigingsquotum in mindering zijn gebracht. In 2022 
was er nog immer sprake van een nog in te lopen achterstand voor 2020-2021 vanwege de 
COVID-19-pandemie. 
Nederland heeft in Europees verband toegezegd om in 2022 1.915 vluchtelingen te 
hervestigen: 915 vluchtelingen op grond van het meerjarig beleidskader hervestiging 
2020-2023 (nationaal quotum, inclusief achterstanden vanwege covid-19) en 1.000 Syrische 
vluchtelingen in het kader van de EU-Turkije Verklaring. Eind augustus 2022 heeft het 
kabinet besloten de hervestiging in het kader van de EU-Turkije Verklaring tijdelijk te staken 
80
met het oog op de opvangproblematiek in Nederland. 
Van de toegezegde 1.915 hervestigingsaankomsten heeft Nederland in 2022 ongeveer 1.420 
aankomsten gerealiseerd: ongeveer 715 nationaal quotum en 705 uit Turkije. Deze vluchtelingen 
zijn hervestigd uit Turkije (Syrische vluchtelingen), Libanon (vooral Syrische vluchtelingen), 
Jordanië (met name Syrische vluchtelingen en vluchtelingen afkomstig uit Jemen), Kenia 
(vluchtelingen afkomstig uit Sub-Sahara Afrika, onder meer Congolese vluchtelingen) en 
Rwanda (vluchtelingen afkomstig uit Sub-Sahara Afrika waaronder Congolese en Soedanese 
vluchtelingen). Tot slot werd een aantal individuele vluchtelingen op dossierbasis 
hervestigd in Nederland. 
Evacuatie en overbrenging Afghanen
Ook in 2022 is Nederland doorgegaan met het overbrengen van personen vanuit Afghanistan 
of buurlanden daarvan. De overbrenging van Afghanen kan onder het Europese hervestigings- 
en humanitaire toelatingsprogramma 2021-2022 worden aangemerkt als humanitaire toelating. 
Nederland heeft in dit verband toegezegd om 3.159 Afghanen naar Nederland over te 
brengen, welke toezegging volledig is voldaan. Sinds de start van de evacuaties tot peildatum 
31 december 2022 zijn 4.540 personen naar Nederland overgebracht. Daaronder bevonden 
zich 80 personen met de Nederlandse nationaliteit en zijn 240 personen vanuit Nederland 
doorgereisd naar een ander land. Van de personen die zich op 31 december 2022 nog in 
Nederland bevonden, hebben 4.160 personen een asielvergunning ontvangen. 10 personen 
hebben een andersoortige verblijfsvergunning ontvangen.
75 
Staatscourant 2018 nr. 54481.
76 
Hervestiging is het overbrengen van door de VN Vluchtelingenorganisatie (UNHCR) voorgedragen 
vluchtelingen vanuit een opvangland in de regio naar NL, van wie voorafgaand aan hun overkomst is 
vastgesteld dat zij op grond van het asielbeleid in aanmerking komen voor een asielvergunning (IND).
77 
Tweede Kamer, meerjarig beleidskader hervestiging 2020-2023, vergaderjaar 2019-2020, 19 637 nr. 2608.
78 
Tweede Kamer, meerjarig beleidskader hervestiging 2020-2023, vergaderjaar 2019-2020, 19 637 nr. 2608.
79 
Tweede Kamer, vergaderjaar 2019–2020, 19 637, nr. 2652.
80 
Tweede Kamer, vergaderjaar 2021–2022, 19 637, nr. 2992.
66 De Staat van Migratie 2023
