36
overplaatsing binnen een onderneming en verblijf als houder van een Europese blauwe 
kaart. Ook een niet-erkende zakelijke referent kan dus een aanvraag indienen. 
Bij de behandeling van een aanvraag voor een gecombineerde vergunning voor verblijf en 
arbeid (gvva) heeft UWV een termijn van vijf weken om advies te geven aan de IND over het 
verlenen, verlengen of intrekken van de gecombineerde vergunning. In dit geval geldt een 
beslistermijn van 90 dagen voor de IND, maar er wordt naar gestreefd om binnen zeven 
weken een beslissing te nemen. In 2022 zijn onderhandelingen gestart over het voorstel van 
de Commissie om de richtlijn inzake de gecombineerde vergunning verblijf en arbeid aan te 
passen. Het doel is om de toelatingsprocedure verder te vereenvoudigen en 
arbeidsmigranten meer rechten te geven.
2.2.1.2 Aanvraag in buitenland of in Nederland
De start van de procedure is de aanvraag voor een verblijfsvergunning. De aanvraag kan 
worden gedaan door de migrant zelf of door een (erkend) referent. Voor de meeste 
nationaliteiten geldt dat een vreemdeling tijdens de aanvraag in het buitenland verblijft, 
omdat zij een MVV nodig hebben om naar Nederland te kunnen afreizen. In de meeste 
gevallen dient een (erkend) referent de aanvraag voor een migrant direct in bij de IND. 
Na inwilliging door de IND kan de vreemdeling bij de diplomatieke post zijn MVV afhalen. 
De aanvraag wordt in sommige gevallen gedaan bij de diplomatieke post in het land van 
herkomst of het land van bestendig verblijf van de vreemdeling. Het ministerie van 
Buitenlandse Zaken (BZ) is in die gevallen verantwoordelijk voor het doorgeleiden van de 
aanvraag naar de IND, die de aanvraag beoordeelt. De aanvraag voor de MVV en de 
verblijfsvergunning zijn met de Wet MoMi samengevoegd in een gecombineerde procedure 
voor Toegang en Verblijf (TEV-procedure).
Voor een aantal nationaliteiten geldt geen MVV-plicht. Het gaat onder andere om burgers uit 
Australië, Canada, Japan, Monaco, Nieuw-Zeeland, Vaticaanstad, het Verenigd Koninkrijk, de 
Verenigde Staten en Zuid-Korea. Zij kunnen een aanvraag voor een verblijfsvergunning 
indienen, zowel vanuit een derde land of in Nederland direct bij de IND. Migranten met een 
nationaliteit van een land waarvoor de MVV-plicht geldt, zijn hiervan vrijgesteld indien zij 
rechtmatig verblijf hebben in een andere EU-lidstaat en naar Nederland komen voor een 
van de verblijfsdoelen waarvoor een aanvraag verplicht moet worden ingediend door een 
erkend referent.
2.2.2 Hoeveel reguliere migranten van buiten de EU komen naar Nederland?
In 2022 zijn bij de IND in totaal 117.250 aanvragen voor een verblijfsvergunning ingediend. 
Deze aanvragen worden onderverdeeld naar de categorieën familie en gezin, arbeid, kennis 
en talent, studie en overig. 
36 
Richtlijn 2014/66/EU van het Europees Parlement en de Raad van 15 mei 2014 betreffende de voorwaar-
den voor toegang en verblijf van onderdanen van derde landen in het kader van een overplaatsing 
binnen een onderneming.
De Staat van Migratie 2023 35
