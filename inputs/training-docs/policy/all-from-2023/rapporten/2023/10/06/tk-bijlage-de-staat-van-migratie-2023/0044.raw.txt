Nederland. De Rijksdienst voor Ondernemend Nederland (RVO) adviseert de IND hierover. 
Amerikaanse en Japanse ondernemers kunnen zich beroepen op het Nederlands-
Amerikaans vriendschapsverdrag dan wel het Japans handelsverdrag die gunstigere 
bepalingen kennen. 57% van de ingewilligde aanvragen werd ingediend in kader van het 
Nederlands-Amerikaans vriendschapsverdrag.
Voor zelfstandige ondernemers met de Turkse nationaliteit geldt het puntensysteem niet 
vanwege de Associatieovereenkomst. Aan de hand van onder meer het ondernemingsplan 
beoordeelt de RVO het wezenlijk Nederlands belang. Hierbij wordt gekeken of de onderneming 
levensvatbaar is en voorziet in een behoefte in Nederland, of de onderneming geen negatieve 
invloed heeft op de markteconomie en op toetreding tot de markt en of de onderneming 
geen negatieve invloed heeft op de werkgelegenheid.
Startup-regeling
Voor startende ondernemers die een innovatief bedrijf willen starten in Nederland bestaat 
een speciale startup-regeling. Dit doet de startende ondernemer samen met een begeleider, 
een facilitator. Facilitators worden door de Rijkdienst voor Ondernemend Nederland (RVO) 
aangesteld op basis van een aantal voorwaarden zoals het hebben van ervaring met het 
begeleiden van innovatieve startups. Daarnaast moet facilitators financieel gezond zijn en 
mogen zij geen meerderheidsbelang hebben in de startup.
Het kabinet blijft inzetten op een kenniseconomie waarbij wordt geïnvesteerd in onderzoek 
en ontwikkeling, en innovatieve startups en scale-ups worden ondersteund. Naar aanleiding 
van een eerdere toezegging aan de Tweede Kamer heeft de IND in 2022 een evaluatie van de 
50
startup-regeling uitgevoerd. 
De regeling heeft volgens het onderzoek de aanvankelijke doelstellingen behaald, draagt 
positief bij aan de Nederlandse kenniseconomie in het algemeen en het Nederlandse 
startup-ecosysteem in het bijzonder. Daarnaast functioneert de verblijfsregeling goed. 
Het evaluatierapport bevat ook zes aanbevelingen voor verbeteringen waarmee de regeling 
kan worden geoptimaliseerd. Deze verbeteringen zien op:
• status van de facilitator;
• duur van de startup verblijfsvergunning;
• voldoen aan de voorwaarde voor verlenging van de zelfstandigenregeling (toets aan het 
middelenvereiste binnen de zelfstandigenregeling);
• mogelijkheid om de aanvraag digitaal in te dienen;
• verbeteren van dienstverlening; en
• gerichter de regeling promoten in het buitenland.
51
Het kabinet zal de verschillende aanbevelingen overnemen dan wel verder onderzoeken. 
In 2023 zal de Tweede Kamer nader worden geïnformeerd over de stand van de uitwerking 
van de aanbevelingen en de uitvoering hiervan.
Pilotregeling verblijfsvergunning essentieel startup personeel
Startende innovatieve bedrijven zijn belangrijk voor de Nederlandse economie en de 
kenniseconomie in het bijzonder. Deze bedrijven hebben om te kunnen groeien vaak al 
snel werknemers met specifieke hoogwaardige expertise, ervaring en vaardigheden nodig. 
De verblijfsvergunningen voor kennismigrant of startup sluiten niet goed aan bij de manier 
waarop startups in deze groeifase personeel aan zich binden. Met de pilot essentieel startup 
personeel wil Nederland de kenniseconomie stimuleren door deze startende bedrijven een 
betere mogelijkheid te geven om de gewenste experts van buiten de Europese Unie in de 
vroege fase van hun ontwikkeling aan te trekken en te behouden. 
50 
Succesvol opgestart? Een evaluatie van de startup regeling, 2015-2021 (ind.nl).
51 
Tweede Kamer, vergaderjaar 2022–2023, 31 311, nr. 245.
44 De Staat van Migratie 2023
