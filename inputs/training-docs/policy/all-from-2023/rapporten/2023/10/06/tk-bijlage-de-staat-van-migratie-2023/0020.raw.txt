Het afgelopen jaar was een bewogen migratiejaar. Ook in 2022 bleek dat de ontwikkelingen 
op het terrein van migratie elkaar in hoog tempo opvolgen en op elkaar ingrijpen. 
Voorbeelden zijn het aanhoudende asielvraagstuk, het uitbreken van de oorlog in Oekraïne 
en de daarmee samenhangende migratiestroom, de vorderingen op het Europees Asiel- en 
Migratiepact en de desastreuze aardbevingen in Turkije en Syrië. Dergelijke ontwikkelingen 
hebben tot gevolg dat het beeld het afgelopen jaar zeer snel veranderde en de aanpak van 
het kabinet zich daar continu op diende aan te passen. 
Het zwaartepunt lag in 2022 op het aanpakken van de meeste acute uitdagingen in het 
asieldomein en daar kwam geheel onvoorzien ook een enorme opgave in de opvang van 
ontheemden uit Oekraïne bovenop. Daarvoor is veel werk verzet, ook al valt er nog het 
nodige te doen. Het kabinet wil ook via deze weg waardering uitspreken voor alle mede-
werkers in de migratieketen, de verschillende departementen, de medeoverheden en alle 
andere betrokken partijen die zich onvermoeibaar hebben ingezet om deze uitdagingen het 
hoofd te kunnen bieden. Deze waardering geldt ook voor de onderdelen van het migratie-
domein die minder belicht zijn geweest het afgelopen jaar. Migratie omvat immers meer 
dan het asieldomein en de Oekraïense ontheemden. Er is een brede inzet gepleegd op 
terreinen zoals kennismigratie, arbeidsmigratie en het aanpakken van misstanden, 
grensbeheer en de migratiepartnerschappen. 
Dit hoofdstuk begint met de voortgang op enkele langetermijntrajecten. Daarna sluit dit 
hoofdstuk zoveel mogelijk aan bij de thematische opbouw van de Staat van Migratie. We 
openen met een terugblik op de meest relevante ontwikkelingen op het vlak van migratie 
buiten en binnen de EU, gevolgd door asielmigratie, toezicht en vertrek, huisvesting en 
inburgering, en we sluiten af met de ontheemden uit Oekraïne.
Trajecten langere termijn
Uit onderzoek van het Nederlands Interdisciplinair Demografisch Instituut (NIDI) en het 
Centraal Bureau voor de Statistiek (CBS) blijkt dat Nederland de komende decennia als 
3
gevolg van migratie en vergrijzing steeds drukker, grijzer en diverser wordt. Demografische 
ontwikkelingen zijn bepalend voor de toekomst van ons land en tegelijkertijd lijkt het lastig 
om er structureel beleid voor te ontwikkelen. In de zomer van 2022 is daarom de Staats-
commissie Demografische Ontwikkelingen 2050 ingesteld met de taak om de regering te 
adviseren over scenario’s, beleidsopties en handelingsperspectieven van de regering in 
relatie tot de maatschappelijke gevolgen van de demografische ontwikkelingen. In het 
bijzonder adviseren zij over de gevolgen van vergrijzing en migratie, tot ten minste 2050 en 
4
tegen de achtergrond van de brede welvaartsbenadering. De Staatscommissie verwacht 
haar werkzaamheden begin 2024 af te ronden.
Een ander belangrijk traject voor de lange termijn is de fundamentele heroriëntatie op 
5
asiel. Dit traject vloeit voort uit de bestuurlijke afspraken die het kabinet op 26 augustus 
2022 heeft gemaakt. Het doel van deze heroriëntatie is om tot aanbevelingen over het 
huidige asielbeleid en de inrichting van het asielstelsel te komen. Dit traject wordt 
onafhankelijk door ABDTOPConsult uitgevoerd. Ketenpartners, medeoverheden en andere 
stakeholders worden betrokken bij de nadere opzet en uitwerking hiervan. Op dit moment 
ligt de focus op de inventarisatie van knelpunten in (de uitvoering van) het asielbeleid en 
het asielstelsel. Hierbij is oog voor de bestaande probleemanalyses, lopende verbeter-
trajecten en nieuwe perspectieven en invalshoeken. Op basis van deze uitkomsten worden 
3 
NIDI & CBS (2021), Bevolking 2050 in beeld: opleiding, arbeid, zorg en wonen. Eindrapport Verkenning 
Bevolking 2050.
4 
Home | Staatscommissie demografische ontwikkelingen 2050 (staatscommissie2050.nl).
5 
Tweede Kamer, vergaderjaar 2022-2023, 19 637, nr. 3053.
20 De Staat van Migratie 2023
