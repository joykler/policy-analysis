EU-burgers en hun familieleden, vreemdelingen met verblijfsrecht in een EU-lidstaat, 
Dublinclaimanten, grensgeweigerden en aan derdelanders die zich op het moment van het 
besluit niet (meer) in Nederland bevinden.
Zware inreisverboden
Een inreisverbod is een besluit waarbij de vreemdeling de toegang tot en het verblijf op het 
grondgebied van de EU-lidstaten voor een bepaalde termijn wordt verboden. Een inreisverbod 
kan alleen worden opgelegd als een terugkeerbesluit is opgelegd. Met een terugkeerbesluit 
wordt vastgesteld dat het verblijf van een vreemdeling onrechtmatig is of onrechtmatig 
wordt verklaard, en wordt een terugkeerverplichting opgelegd al dan niet met een vertrek-
termijn en naar een bepaald land. Een terugkeerbesluit kan alleen worden opgelegd in 
zaken waarin de terugkeerrichtlijn van toepassing is en als de vreemdeling zich in 
Nederland bevindt.
Een inreisverbod wordt in beginsel opgelegd voor de duur van maximaal twee jaar. Echter, 
als het persoonlijke gedrag van de vreemdeling een werkelijke, actuele en voldoende 
ernstige bedreiging van de openbare orde vormt die een fundamenteel belang van de 
samenlevingaantast, kan een inreisverbod van (maximaal) 10 worden opgelegd. Dit kan 
onder meer het geval zijn als er sprake is van:
• Een veroordeling naar aanleiding van een geweldsdelict of opiumdelict;
• Een veroordeling tot een vrijheidsstraf wegens een misdrijf waartegen een 
gevangenisstraf van meer dan zes jaren is bedreigd;
• Toepassing van artikel 1F van het Vluchtelingenverdrag (o.a. oorlogsmisdrijven, 
misdrijven tegen de menselijkheid); of
• De oplegging van een tbs-maatregel.
Als de vreemdeling een ernstige bedreiging vormt voor de nationale veiligheid of als er 
zwaarwegende belangen nopen tot een duur van meer dan tien jaar, wordt een inreisverbod 
van 20 jaar opgelegd.
Een inreisverbod van 1 of 2 jaar is een zogeheten ‘licht’ inreisverbod. Een inreisverbod van 
meer dan 2 jaar is een ‘zwaar’ inreisverbod.
  Ongewenstverklaring Zwaar inreisverbod Totaal
2021 350 200 550
2022 360 150 510
% verschil 2022 
t.o.v. 2021 3% -25% -7%
Figuur 72: Opgelegde ongewenstverklaringen en zware inreisverboden (Bron: IND)
Door de IND ingetrokken en afgewezen verblijfsvergunningen asiel
Binnen elke procedure van de IND die tot toelating tot Nederland of een verblijfsstatus in 
Nederland kan leiden, wordt de openbare orde getoetst, nu dit een contra-indicatie voor 
inwilliging betreft. De IND kan op grond van de Vreemdelingenwet verblijfsvergunningen 
asiel intrekken of aanvragen voor een verblijfsvergunning asiel afwijzen indien de 
vreemdeling (onherroepelijk) is veroordeeld voor een (bijzonder) ernstig misdrijf. 
De IND dient een asielaanvraag te toetsen aan de geldige wet- en regelgeving. Voordat een 
asielaanvraag op grond van openbare orde wordt afgewezen, wordt eerst beoordeeld of de 
vreemdeling op grond van zijn individuele omstandigheden of het landgebonden asiel-
beleid in aanmerking komt voor bescherming van de Nederlandse staat. Als de vreemdeling 
niet in aanmerking komt voor een asielvergunning, dan wordt de aanvraag op inhoudelijke 
gronden afgewezen. De openbare orde is dan in beginsel niet de grond waarop de aanvraag 
108 De Staat van Migratie 2023
