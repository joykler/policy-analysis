74
interventies ten behoeve van Afghaanse vluchtelingen en hun gastgemeenschappen. 
Gezamenlijk vangen deze landen een significant deel van ’s werelds vluchtelingen op. 
Nederland richt zich op onderwijs, werkgelegenheid en bescherming, met gendergelijkheid 
en psychosociale steun als dwarsdoorsnijdende thema’s om perspectief te bieden aan 
vluchtelingen in de regio alsmede kwetsbare leden van de gastgemeenschappen. In de 
komende jaren zal Nederland zich daarnaast ook richten op onderdak en water/ sanitair.
Onderwijs: Met Nederlandse steun hebben in de in het afgelopen rapportage jaar bijna 690,000 
kinderen en jongeren in de hierboven genoemde landen toegang tot onderwijs gekregen.
Werkgelegenheid: Nederland financiert programma’s voor het ontwikkelen van inkomsten-
genererende activiteiten, waaronder ondersteuning bij het opzetten van een eigen bedrijf, 
facilitering van toegang tot financiering en begeleiding bij het vinden van werk. In het 
afgelopen rapportagejaar zijn meer dan 64.000 mensen geholpen bij het ontwikkelen van 
inkomsten-genererende activiteiten.
Bescherming: De programmering is vooral gericht op het versterken van de rechtspositie 
van vluchtelingen. Door partners wordt gewerkt aan het verbeteren van registratiesystemen 
bij de overheid. Registratie is een voorwaarde tot dienstverlening in het land waar de 
vluchtelingen verblijven. Nederlandse hulp heeft eraan bijgedragen dat meer dan 1,3 
miljoen vluchtelingen zich konden registreren bij de overheid. In het afgelopen 
rapportagejaar hebben met Nederlandse inzet 12.000 mensen toegang gekregen tot 
geestelijke gezondheid en psychosociale ondersteuning.
Voor bovengenoemde steun wordt voornamelijk met twee instrumenten gewerkt: het 
Prospects partnerschap en het subsidiekader Migratie en Ontwikkeling. 
Sinds 2018 heeft Nederland een meerjarig innovatief Partnerschap met UNICEF, UNHCR, 
ILO, IFC en de Wereldbank genaamd Prospects. Het doel van Prospects is om perspectief te 
bieden aan vluchtelingen, intern ontheemden en kwetsbare gastgemeenschappen in 
landen die een groot aantal vluchtelingen opvangen. De visie achter Prospects is dat de vijf 
partners gezamenlijk een grotere bijdrage kunnen leveren aan het overbruggen van het gat 
tussen humanitaire hulp en ontwikkelingssamenwerking, in lijn met de Global Compact on 
Refugees, de Nexus agenda, en het Grand Bargain gedachtegoed. Nederland en de vijf 
Prospects partners beogen samen een ontwikkelingsgerichte benadering van langdurige 
ontheemding te bevorderen, waarbij (lokale) overheden, de private sector en verschillende 
andere partijen de handen ineen slaan. In de afgelopen jaren zijn onder Prospects in de 
Hoorn van Afrika (Ethiopië, Oeganda, Soedan, en Kenia), en MENA regio (Egypte, Irak, 
Libanon en Jordanië) goede resultaten bereikt. Dit wordt beaamd in de recente Mid-Term 
Review (MTR). Het totale Prospects budget voor de periode 2018–2023 is zo`n EUR 500 mln. 
Recent heeft de minister voor Buitenlandse Handel en Ontwikkelingssamenwerking 
besloten om deze inzet in de periode 2024-2027 te continueren en te verhogen.
In het subsidiekader Migratie en Ontwikkeling zijn de beleidsregels opgenomen voor de 
beoordeling van aanvragen voor een subsidie voor activiteiten gericht op de verbetering en 
bevordering van de bescherming en opvang van vluchtelingen in de regio, inclusief de 
74 
In lijn met Motie 27 925 nr 906- Piri/Van der Lee over een aanpak voor de bescherming van de Afghaanse 
vluchtelingen in de regio is in 2022 een bijdrage van 30 miljoen euro beschikbaar gesteld aan programma’s 
ten behoeve van Afghaanse vluchtelingen en hun gastgemeenschappen in Pakistan via UNHCR en UNICEF. 
Voor de opvolgende jaren worden partnerschappen verder uitgebreid. De concrete focus van de 
programmering is uitgewerkt en zal zich richten op bescherming, huisvesting, onderwijs, schoon water en 
sanitaire voorzieningen, gendergelijkheid en werkgelegenheid voor Afghaanse vluchtelingen, asielzoekers, 
ongedocumenteerden, nieuwe arrivés en gastgemeenschappen in de regio.  
De Staat van Migratie 2023
