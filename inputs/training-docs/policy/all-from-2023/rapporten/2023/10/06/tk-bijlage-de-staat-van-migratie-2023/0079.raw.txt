asielprocedure gedifferentieerd naar een zogeheten sporenbeleid, waarbij voor specifieke groepen 
asielzoekers aparte procedures (sporen) worden toegepast. 
Gedurende de asielprocedure verzorgt het COA de opvang. Er zijn verschillende vormen van opvang tijdens de 
asielprocedure. Wie asiel aanvraagt in Nederland, moet zich melden bij een aanmeldcentrum. Vervolgens 
worden asielzoekers opgevangen in een centrale ontvangstlocatie (col). Daar krijgen ze de eerste opvang. 
Zodra asielzoekers verder de asielprocedure ingaan, verhuizen ze van de centrale ontvangstlocatie naar een 
van de proces opvanglocaties (pol). Als ze in de Algemene Asielprocedure (AA) worden doorverwezen naar  
de Verlengde Asielprocedure (VA), dan wel een toekenning of een afwijzing op het asielverzoek ontvangen, 
dan verhuizen asielzoekers van de proces opvanglocatie naar een asielzoekerscentrum (azc). G edurende de 
behandeling van de asielaanvraag heeft de asielzoeker recht op opvang. De duur van de opvang is gekoppeld 
aan de periode dat iemand rechtmatig verblijf in Nederland heeft op grond van de Vreemdelingenwet. 
Voor amv’s wordt de opvang georganiseerd door het COA of de voogdijinstelling Nidos. Afgewezen 
asielzoekers kunnen verblijven op de vrijheidsbeperkende locatie (vbl) en op de gezinslocatie (gl). 
Sommige asielzoekers kunnen niet zelfstandig in een azc wonen. Ze hebben bijvoorbeeld psychische 
problemen, missen vaardigheden of zorgen voor overlast. Voor hen zijn er twee opvanglocaties: de 
intensief begeleidende opvang (ibo) en de handhaving en toezichtlocatie (htl). Ook kunnen asielzoekers 
worden doorverwezen naar het Centrum voor Transculturele Psychiatrie Veldzicht.
Vanwege een tekort aan reguliere opvang voor asielzoekers, heeft het COA ook noodopvanglocaties in gebruik. 
Noodopvang zijn tijdelijke opvanglocaties van het COA met vaak een lager kwaliteits- en voorzieningenniveau. 
Daarnaast zijn ook crisisnoodopvanglocaties ingezet voor de opvang van asielzoekers. Dit betreft kortdurende 
opvang van asielzoekers in accommodaties die het Rijk normaal inzet voor burgeropvang bij incidenten, 
rampen of crises. De gemeenten en veiligheidsregio’s coördineren deze crisisnoodopvang.
Als de IND de asielaanvraag inwilligt, ontvangt een asielzoeker een verblijfsvergunning asiel (VVA) voor 
bepaalde tijd. Hij of zij verruilt zo snel mogelijk de opvang voor huisvesting die één van de gemeenten aan 
hem of haar toewijst. Op het moment dat een vreemdeling een afwijzing ontvangt op zijn aanvraag, wordt het 
dossier overgedragen aan de DT&V die start met een terugkeertraject. De vreemdeling kan tegen deze afwijzing 
beroep indienen bij de rechtbank en vervolgens eventueel hoger beroep bij de Afdeling bestuursrechtspraak 
van de RvS. Indien de vreemdeling na afwijzing van zijn asielaanvraag redenen heeft om een nieuwe aanvraag 
in te dienen kan hij een opvolgende of herhaalde asielaanvraag indienen bij de IND.
Veilige landen van herkomst
In artikel 37 van de Procedurerichtlijn is vastgelegd dat lidstaten voor de behandeling van asielverzoeken 
bepaalde landen als veilige landen van herkomst mogen aanmerken. Sinds 2015 hanteert Nederland een 
96
nationale lijst met veilige landen van herkomst. Sinds 2021, naar aanleiding van Afdelingsjurisprudentie , 
wordt elk land dat op de lijst staat vermeld elke twee jaar herbeoordeeld. Deze asielaanvragen van 
vreemdelingen uit veilige landen van herkomst worden in beginsel behandeld in een versnelde procedure 
in spoor 2. In 2022 werd, naar aanleiding van een Afdelingsuitspraak van 5 april 2022, besloten om het 
begrip ‘verhoogde aandacht’ niet langer te hanteren binnen het veilige landenbeleid en de groepen 
97
waarvoor op dat moment verhoogde aandacht gold uit te zonderen van de aanwijzing.
MVV nareis
Iemand die in het bezit is gesteld van een asielvergunning kan voor één of meerdere kerngezinsleden een 
MVV-nareisaanvraag doen (machtiging voorlopig verblijf ). Onder kerngezinsleden wordt verstaan een 
echtgeno(o)t(e), partner of (pleeg)kind. Daarnaast kan een alleenstaande minderjarige houder van een 
asielvergunning een MVV-nareisaanvraag indienen voor diens ouder(s). De aanvraag in het kader van nareis 
moet binnen een termijn van 3 maanden worden ingediend na een (positief ) besluit op de asielaanvraag. 
Na die termijn is er alleen nog een mogelijkheid tot reguliere gezinshereniging.
96 
Uitspraak van 7 april 2021, ECLI:NL:RVS:2021:738.
97 
Tweede Kamer, vergaderjaar 2021-2022, 19 637, nr. 2894.
De Staat van Migratie 2023
