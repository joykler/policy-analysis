4.2.2 Waar komen de asielzoekers vandaan die naar de EU zijn gekomen?
De belangrijkste landen van herkomst van asielzoekers in 2022 waren Syrië, Afghanistan, 
Venezuela, Turkije en Colombia. Het aantal asielaanvragen voor iedere nationaliteit steeg 
aanzienlijk, het sterkst bij Colombia en Venezuela. Syrië is het belangrijkste herkomstland 
voor asielzoekers sinds 2013, van wie de meerderheid asiel vroeg in Duitsland. Colombianen 
en Venezolanen trekken voornamelijk naar Spanje.
40%
35%
30%
25%
20%
15%
10%
5%
0%
Figuur 30: Aandeel eerste asielverzoeken van de top 10 nationaliteiten in de gehele EU-27 , Nederland, België en 
EU-27 Nederland Duitsland België
Duitsland, 2022 (Bron: Eurostat, laatst bijgewerkt op 23 maart 2023)
De top 5 nationaliteiten van asielzoekers in de EU bestond in 2022 uit Syrië, Afghanistan, 
Venezuela, Turkije en Colombia. In 2021 bestond de top 5 uit Syrië, Afghanistan, Turkije, 
Jemen en Somalië. 
Het aantal eerste asielaanvragen van Syrische asielzoekers steeg van 98.300 in 2021 naar 
131.970 in 2022. Het aandeel eerste asielaanvragen van Syriërs in het totale aantal daalde van 
18% naar 15%. 
Ongeveer 33% van de eerste asielaanvragen in Duitsland had in 2022 de Syrische nationaliteit. 
In Nederland is dat 36%. In België is dat met 10% een relatief kleine groep. Afghanen vormden 
16% van het totale aantal eerste asielaanvragen in Europa. In Duitsland komt 16% van de 
instroom uit Afghanistan, in België 18%. Het aandeel van Afghanen in de asielinstroom in 
Nederland is 8%. Venezolanen en Colombianen vroegen vooral asiel in Spanje. De asiel-
instroom van deze nationaliteiten in Nederland, Duitsland en België is gering.
4.2.3 Hoeveel asielzoekers in de EU krijgen een asielvergunning?
De asielstelsels van de verschillende EU-landen zijn gebaseerd op dezelfde EU-wetgeving 
maar kennen ook verschillen. Om de cijfers van de landen te kunnen vergelijken wordt 
zowel gekeken naar de beschikkingen in eerste aanleg, ofwel het besluit op de eerste 
asielaanvraag, als naar de definitieve besluiten, oftewel het besluit aan het einde van de 
asielprocedure. Vervolgens wordt gekeken naar de verschillende typen vergunningen voor 
bescherming die worden gegeven na een positief besluit na de eerste asielaanvraag en na 
een definitief besluit. Als laatste wordt het aantal openstaande asielprocedures, ofwel op 
hoeveel aanvragen nog een besluit moet worden genomen, genoemd.
72 De Staat van Migratie 2023
Syrië
Afghanistan
Venezuela
Turkije
Colombia
Pakistan
Bangladesh
Georgië
Irak
India
