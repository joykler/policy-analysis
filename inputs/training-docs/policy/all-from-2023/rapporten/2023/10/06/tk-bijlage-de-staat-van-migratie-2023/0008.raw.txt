Asielmigratie
De asielinstroom vormt – gezien over de periode 2013-2022 - gemiddeld 11% van de totale 
migratie naar Nederland. De asielinstroom bestaat uit het aantal ingediende 
asielaanvragen, zowel eerste aanvragen (inclusief geboorten) als tweede en volgende 
aanvragen, nareizende gezinsleden van vergunninghouders, herplaatste kwetsbare 
personen en hervestigde vluchtelingen.
Toezicht en vertrek
Om te kunnen reizen naar het Schengengebied, moet een reiziger voldoen aan de criteria 
van de Schengengrenscode om de grens te mogen passeren. Een deel van de reizigers die 
worden gecontroleerd aan de grenzen van Nederland, voldoet niet aan deze criteria en 
wordt daarom de toegang tot Nederland geweigerd. 
De meerderheid van de migranten die naar Nederland komt, vertrekt ook weer zelfstandig. 
Een deel van het vertrek van migranten uit Nederland vergt wel inspanning van de overheid, 
namelijk het faciliteren dan wel organiseren van het zelfstandig of waar aangewezen 
gedwongen vertrek van migranten die niet (meer) rechtmatig in Nederland verblijven. Dit 
betreft migranten wiens asielaanvraag is afgewezen of migranten die worden aangetroffen 
bij toezichtscontroles en geen rechtmatig verblijf (meer) hebben.
Huisvesting, inburgering en naturalisatie
Voor een volledig beeld van alle relevante aspecten van het migratiebeleid wordt in deze 
rapportage ook gekeken naar migranten die (langere tijd) in Nederland verblijven. Denk 
daarbij aan thema’s als huisvesting van asielzoekers die een asielvergunning hebben 
verkregen (vergunninghouders), inburgering en migranten die de Nederlandse nationaliteit 
aanvragen (naturalisatie). 
Oekraïense ontheemden
Op 24 februari 2022 viel Rusland het buurland Oekraïne binnen. De gevolgen op het terrein 
van migratie en aanpalende beleidsdomeinen zijn substantieel, zowel internationaal, in 
Europa als in Nederland. Hoofdstuk 7 geeft inzicht in de ontwikkelingen ten aanzien van de 
Oekraïense ontheemden, vanuit juridisch, beleidsmatig en cijfermatig perspectief.
Afbakening en methodologie
In deze rapportage staat het fenomeen migratie centraal. Er wordt inzicht gegeven in de 
diverse typen migratiebewegingen, de daarbij behorende juridische kaders en beleidskaders 
en de aantallen in 2022. Het functioneren van de uitvoeringsorganisaties binnen het 
migratiedomein is geen onderdeel van deze rapportage, maar is opgenomen in diverse 
1 
Standen van de Uitvoering.
Hoewel Nederland als land ook verantwoordelijkheid draagt voor het migratiebeleid van de 
Openbare Lichamen Bonaire, Saba en Sint-Eustatius (oftewel Caribisch Nederland), beperkt 
2
deze editie zich tot Europees Nederland.
In bijlage III over methodologie vindt u meer informatie over de cijfers en daarbij gemaakte 
afwegingen in deze rapportage. Er is gebruik gemaakt van cijfers op nationaal, Europees en 
internationaal niveau. Veelal zijn de cijfers afkomstig van organisaties uit de migratieketen, 
1 
Tweede Kamer, vergaderjaar 2022–2023, 29 362, nr. 326, alsmede www.coa.nl.
2 
Zie verder de JenV-beleidsagenda Caribisch Nederland (2021-2025): Werken aan veiligheid en rechtvaardigheid 
in Caribisch Nederland. Binnen het Koninkrijk der Nederlanden geldt migratie als landsaangelegenheid. De 
autonome landen Aruba, Curaçao en Sint-Maarten zijn elk voor hun eigen migratiebeleid verantwoordelijk.
8 De Staat van Migratie 2023
