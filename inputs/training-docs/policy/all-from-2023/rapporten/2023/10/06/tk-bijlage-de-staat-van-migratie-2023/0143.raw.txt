Terugkeer: verschillende belangen en perspectieven (wodc.nl)
Een huis voor statushouders
Adviesraad Migratie (AM)
Volgens de AM zitten er al te lang te veel asielzoekers met een asielvergunning 
(statushouders) in de opvang voor asielzoekers. Dat belemmert hun integratie in de 
Nederlandse samenleving en houdt plekken bezet voor nieuwe asielzoekers, die daardoor 
zijn aangewezen op noodopvang. De AM pleit voor een combinatie van maatregelen om de 
uitstroom van statushouders uit de COA-opvang te stimuleren.
Adviesrapport Een huis voor statushouders | Publicatie | Adviesraad Migratie
Gevestigd, maar niet thuis. Eerste bevindingen uit de Survey integratie migranten 
(SIM2020)
Sociaal Cultureel Planbureau (SCP)
Uit dit onderzoek van het SCP blijkt dat mensen met een migratieachtergrond die al langer 
in Nederland verblijven of in Nederland zijn geboren zijn, somber zijn over het politieke 
systeem en vaak discriminatie ervaren vanwege hun afkomst. De helft van hen vindt 
Nederland geen gastvrij land voor mensen met een migratieachtergrond. 
Gevestigd, maar niet thuis. Eerste bevindingen uit de Survey integratie migranten (SIM2020) 
| Publicatie | Sociaal en Cultureel Planbureau (scp.nl)
Realisme rond richtgetallen
Adviesraad Migratie (AM)
De AM beargumenteert in dit het rapport dat de inzet van richtgetallen binnen het 
migratiedomein kan bijdragen aan een meer toekomstgericht, coherent en maatschappelijk 
verankerd migratiebeleid. Het onderzoek wijst uit dat door externe factoren, zoals oorlog 
elders, de nationale overheid beperkte grip heeft over asielmigratie, anders dan 
bij arbeidsmigratie. Volgens de AM biedt het Canadese model van richtgetallen, 
aanknopingspunten. 
Adviesrapport ‘Realisme rond richtgetallen - Kansen en risico’s van streefcijfers en quota in 
het migratiebeleid’ | Publicatie | Adviesraad Migratie
Bijzonder ingewikkeld om aan papieren te komen, een verkennend onderzoek naar de 
nationaliteit en verblijfspositie van Roma in Nederland
Wetenschappelijk Onderzoek- en Documentatiecentrum (WODC), Verwey-Jonker Instituut
Het doel van dit onderzoek was om een beschrijving te geven van de achtergronden van de 
staatloze Roma en Roma die in Nederland verblijven waarvan de nationaliteit onbekend is 
en om vast te stellen wat hun verblijfspositie is. Ook werd gekeken naar mogelijke 
oplossingen voor staatloosheid en nationaliteit onbekend en mogelijke 
verblijfsproblematiek.
‘Bijzonder ingewikkeld om aan papieren te komen’ (wodc.nl)
De Staat van Migratie 2023 143
