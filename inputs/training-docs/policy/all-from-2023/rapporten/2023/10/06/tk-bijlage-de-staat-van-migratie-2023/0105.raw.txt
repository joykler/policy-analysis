5.3.3.2 Mensensmokkel
Mensensmokkelaars proberen migranten op irreguliere wijze in het Schengengebied te 
krijgen, bijvoorbeeld door het regelen van vervoer, valse of vervalste documenten en/of 
informatie. Medewerkers van de KMar en de zeehavenpolitie zijn getraind om op signalen 
van mensensmokkel te letten bij grenscontroles en tijdens controles in het kader van 
Mobiel Toezicht Veiligheid (MTV).
Aantal geregistreerde incidenten Aantal aanhoudingen
2021 193 246
2022 173 215
% verschil 2022 -10% -13%
t.o.v. 2021
Figuur 68: Incidenten mensensmokkel bij buitengrenzen en MTV, 2021-2022 (Bron: KMar)
In 2022 zijn door de KMar 173 incidenten mensensmokkel geregistreerd waarbij 
daadwerkelijk aanhoudingen zijn verricht. Er zijn 215 personen aangehouden.
5.3.3.3 Inklimmers
Nederland heeft, net als andere lidstaten van de EU die ferryverbindingen hebben met het 
Verenigd Koninkrijk, te maken met zogeheten inklimmers. Migranten proberen, door zich te 
verstoppen in of onder(vracht)wagens en containers, grenscontroles te omzeilen en irregulier 
het Verenigd Koninkrijk in of uit te reizen. De afgelopen jaren zijn de controles van de KMar en 
de politie bij de maritieme grensdoorlaatposten en rondom de havengebieden ge√Øntensiveerd 
en is de samenwerking met het Verenigd Koninkrijk versterkt. Ook de private sector, onder 
andere de vervoerders, heeft maatregelen getroffen. Hierdoor zijn de afgelopen jaren meer 
inklimmers aangetroffen. Sommige aangetroffen inklimmers moeten Nederland verlaten, 
omdat zij niet voldoen aan de voorwaarden voor rechtmatig verblijf in Nederland. Anderen 
zijn rechtmatig in Nederland maar plegen een strafbaar feit door niet via een grensdoorlaat-
post uit te reizen of door bijvoorbeeld op verboden terrein te zijn. Voor inklimmers die in 
Nederland zijn binnen de visumvrijetermijn, vervalt daarmee ook het rechtmatig verblijf op 
grond van artikel 12 van de Vreemdelingenwet.
KMar Politie
2021 570 780
2022 280 370
% verschil 2022 -51% -52%
t.o.v. 2021
Figuur 69: Aantal aangetroffen inklimmers aan de buitengrenzen, 2021-2022 (Bron: KMar, Politie)
Het totale aantal inklimmers is gehalveerd ten opzichte van 2021. Er is een verschuiving zichtbaar 
van het werkterrein van de KMar naar de (zeehaven)politie. Ook zijn in 2022 minder Albanezen 
aangetroffen dan in 2021. Het afgelopen jaar werd juist geconstateerd dat de oversteek richting 
het Verenigd Koninkrijk veelal via Frankrijk werd gemaakt. Dergelijke verschuivingen hebben te 
maken met de continu veranderende werkwijze van migranten en hun facilitators wanneer reeds 
gebruikte werkwijzen worden bemoeilijkt door genomen maatregelen.
De registratie van inklimmers beperkt zich tot de maritieme grensbewaking. Inklimmers die 
door de KMar in het kader van Mobiel Toezicht Veiligheid (MTV) worden aangetroffen, worden 
geregistreerd als mensensmokkel. Ook inklimmers die door de politie elders in het land 
worden aangetroffen, zoals op parkeerplaatsen voor vrachtwagens, zijn niet inbegrepen bij 
deze cijfers.
De Staat van Migratie 2023 105
