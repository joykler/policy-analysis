6.2 Voorinburgering, vroege integratie en participatie
Het is wenselijk dat nieuwkomers zo vroeg mogelijk beginnen met integratie en participatie. 
Daarom zijn er mogelijkheden om al gedurende het verblijf in de asielopvang de Nederlandse 
taal te leren en om (vrijwilligers)werk te doen. 
Vergunninghouders die nog bij COA verblijven, hebben recht op een aanbod voor zogeheten 
voorinburgering. Ook worden er activiteiten met het oog op vroege integratie en participatie 
aangeboden. Sommige van deze activiteiten worden tevens aangeboden aan asielzoekers 
die een grote kans maken op een verblijfsvergunning.
De activiteiten aan vergunninghouders worden aangeboden in de eerste 14 weken nadat een 
asielzoeker een verblijfsvergunning heeft ontvangen. Vergunninghouders verblijven 
momenteel vaak langer dan 14 weken na vergunningverlening bij COA. De gemeenten 
nemen vanaf het moment dat het COA de inburgeringsplichtige aan de gemeente koppelt, 
de regie over de inburgering over. 
 
In 2022 zijn 14.480 screeningsgesprekken gevoerd in het kader van vroege integratie en 
participatie en zijn 5.880 begeleidingsgesprekken participatie gevoerd. Ook hebben 1.030 
kansrijke asielzoekers deelgenomen aan een NT2-traject (Nederlands als Tweede Taal). 
Tot slot zijn in het programma Voorbereiding op inburgering 8.700 trajecten gerealiseerd. 
Daarnaast zijn op minimaal 38 COA-locaties zogenoemde Meedoenbalies ingericht om het 
aanbod van werk, vrijwilligerswerk en andere vormen van participatie in de omgeving voor 
asielzoekers samen te brengen. Er zijn inmiddels al meer dan 56.000 matches gemaakt. Tot voor 
kort werden deze activiteiten niet structureel gefinancierd. Middels de voorjaarsnota 2023 zijn 
structurele middelen voor de Nt2-taallessen en 38 Meedoenbalies beschikbaar gesteld.
6.3 Hoeveel migranten zijn inburgeringsplichtig? 
Migranten die een verblijfsvergunning voor bepaalde tijd hebben gekregen en die niet voor een 
tijdelijk doel in Nederland verblijven, zijn in beginsel inburgeringsplichtig. Voor inburgeraars 
die in 2021 of eerder startten met de inburgering geldt de Wet Inburgering 2013. Zij zijn verplicht 
de Nederlandse taal te leren en zich te verdiepen in de Nederlandse samenleving, waarden en 
normen. Ook moeten zij hun mogelijkheden op de Nederlandse arbeidsmarkt verkennen met 
als doel om zo snel mogelijk zelfstandig in hun levensonderhoud te kunnen voorzien.
Er zijn twee categorieÃ«n inburgeringsplichtigen:
1. Bepaalde groepen houders van een verblijfsvergunning regulier voor bepaalde tijd 
conform artikel 14 van de Vreemdelingenwet 2000. Deze groep inburgeringsplichtingen 
bestaat uit:
a. Gezinsmigranten: personen die hier voor gezinshereniging of gezinsvorming zijn, 
bijvoorbeeld omdat zij een Nederlandse echtgenot(o)te of partner hebben.
b. Overige migranten: o.a. geestelijk bedienaren of vreemdelingen met een 
verblijfsvergunning voor een niet-tijdelijk humanitair verblijfsdoel.
2. Houders van een verblijfsvergunning asiel voor bepaalde tijd, conform artikel 28 van de 
Vreemdelingenwet 2000. Nareizende familieleden vallen ook onder deze categorie.
Wet inburgering 2021
Op 1 januari 2022 is de Wet inburgering 2021 (hierna: Wi2021) inwerking getreden. Deze geldt 
voor iedereen die op of na 1 januari 2022 inburgeringsplichtig is geworden. Met de Wi2021 wordt 
beoogd dat inburgeringsplichtigen zo snel mogelijk de Nederlandse taal leren en volwaardig  
aan de Nederlandse samenleving gaan deelnemen, het liefst via betaald werk. Het taalniveau 
om aan de inburgeringsplicht te voldoen is verhoogd naar niveau B1. Voor personen die dit 
De Staat van Migratie 2023 125
