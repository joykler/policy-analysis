5.3.4 Hoe verloopt het proces van toezicht?
In Nederland zijn de KMar en de politie verantwoordelijk voor vreemdelingentoezicht 
gericht op de bestrijding van onrechtmatig verblijf.
De KMar voert controles uit in het kader van Mobiel Toezicht Veiligheid (hierna: MTV), 
steekproefsgewijs en op basis van informatie over personen die vanuit andere landen van het 
Schengengebied Nederland inreizen. Deze MTV-controles worden uitgevoerd op de wegen, in 
de treinen, op het water, bij lucht- en maritieme havens. Wanneer een persoon zonder 
rechtmatig verblijf wordt aangetroffen op de grens met Duitsland of België, wordt deze 
persoon - indien mogelijk - overgedragen aan de grensautoriteiten van Duitsland of België.
De politie heeft als taak het binnenlands vreemdelingentoezicht: het controleren, 
identificeren en overdragen van criminele (il)legale vreemdelingen aan de strafrechtketen 
en/of aan de vreemdelingenketen ter fine van uitzetting. De politie handhaaft verder de 
openbare orde (als sterke arm), treedt op bij strafbare feiten (zoals gewelds- en 
vermogensdelicten) en handelt deze af, en spoort (migratie)criminaliteit op (zoals 
mensensmokkel/mensenhandel/uitbuiting en identiteitsfraude). De politie volgt hierbij 
haar reguliere politieprocessen.
De uitvoering van deze migratietaak is belegd bij de Afdelingen Vreemdelingenpolitie, 
Identificatie en Mensenhandel (AVIM). De AVIM voert vanuit haar politietaak zowel object- als 
persoonsgerichte controles uit als sprake is van een redelijk vermoeden van onrechtmatig 
verblijf. Bij deze controles wordt zoveel mogelijk gekeken naar de kernprioriteiten binnen dit 
werkveld. Persoonsgerichte controles worden bijvoorbeeld uitgevoerd op de laatst bekende 
plaats van verblijf, nadat een vreemdeling niet aan zijn meldplicht heeft voldaan. 
Als de vreemdeling die in het vreemdelingentoezicht door KMar of politie wordt aangetroffen 
geen rechtmatig verblijf heeft en wordt gezocht vanwege criminele antecedenten, wordt hij 
direct overgedragen aan de strafrechtketen. Het uitgangspunt is dat criminele onrechtmatig 
verblijvende vreemdelingen na het uitzitten van hun straf Nederland aantoonbaar verlaten, bij 
voorkeur vanuit de strafrechtelijke detentie. De samenwerking tussen de strafrecht- en de 
migratieketen bij de zogeheten VRIS-ers (Vreemdelingen in de Strafrechtketen) is vastgelegd in 
de ketenprocesbeschrijving VRIS. Hiertoe voeren de AVIM of de KMar bij het aantreffen van 
een vreemdeling identiteitsonderzoeken en -controles uit.
De onrechtmatig verblijvende vreemdeling die in het toezicht wordt aangetroffen en geen 
aanvraag voor asiel of regulier verblijf indient, krijgt een terugkeerbesluit opgelegd met een 
106 De Staat van Migratie 2023
