Spoor Gemiddelde doorlooptijd van de Percentage beslist binnen wettelijke 
111
uitstroom (in weken) termijn
Spoor 1 26 Nvt
Spoor 2 10 93%
Spoor 4 AA 34 29%
Spoor 4 VA 43 30%
112
Figuur 50: Gemiddelde doorlooptijd van eerste asielaanvragen per spoor 2022 (Bron: IND). 
 
Bij een asielaanvraag in spoor 1 (Dublinclaimanten) of spoor 2 (veilig land van herkomst) is 
duidelijk dat er weinig kans op asiel is. Op deze aanvragen probeert de IND zo snel mogelijk 
een beslissing te nemen. Zo blijven er voldoende plaatsen in de opvang voor asielzoekers 
met een grotere kans op een verblijfsvergunning. Vanwege de korte procedure en aangezien 
de zaken over het algemeen inhoudelijk minder complex zijn, is de doorlooptijd van spoor 1 
en 2 korter dan die van spoor 4. Van de zaken in spoor 4 werd ongeveer een derde van de 
zaken binnen de wettelijke termijn beslist. Met de huidige werkwijze en kaders was het voor 
113
de IND niet mogelijk om de instroom bij te houden of op de werkvoorraad in te lopen.
4.3.4.1 Sporenbeleid
In Nederland is de asielprocedure gedifferentieerd naar een zogeheten sporenbeleid, 
waarbij voor specifieke groepen asielzoekers aparte procedures (sporen) worden toegepast. 
Het sporen beleid bestaat uit vijf sporen, waarvan de sporen 3 (evidente inwilliging) en 5 
(evidente inwilliging na onderzoek) momenteel niet in gebruik zijn. Deze twee sporen voor 
evident kansrijke zaken worden alleen onder specifieke omstandigheden bij een grote 
toename van de asielinstroom gebruikt. Asielaanvragen kunnen op dit moment worden 
behandeld in:
- Spoor 1: Dublinclaimanten;
- Spoor 2: Asielzoekers afkomstig uit een veilig land van herkomst of die al in een andere 
EU-lidstaat bescherming hebben. Dit zijn veelal asielzoekers die via secundaire migratie 
binnen de EU naar Nederland zijn gekomen;
- Spoor 4: Asielzoekers waarvan de aanvraag in de algemene asielprocedure (AA) of de 
verlengde asielprocedure (VA) worden behandeld.
111 
De wettelijke einddatum wordt bepaald aan de hand van de ‘standaard’ wettelijke termijn plus 
(eventueel) termijnopschortende factoren. Een aanvraag kan dus een doorlooptijd hebben van meer dan 
15 maanden en toch nog binnen de wettelijke termijn zijn afgehandeld.
112 
In de tabel is rekening gehouden met een eventuele verlenging van de beslistermijn.
113 
Tweede Kamer, vergaderjaar 2022–2023, 19 637, nr. 3100.
88 De Staat van Migratie 2023
