instrumentalisering van migranten. Het gaat dan om (dreigen met) het misbruiken van 
migratie voor geopolitieke doeleinden waardoor de integriteit en veiligheid van het 
Schengengebied in het geding komen. Grenstoezicht aan de buitengrenzen is daarmee van 
belang voor de veiligheid en mobiliteit van personen en goederen binnen het Schengen-
gebied. Daarnaast is de afgelopen periode, mede dankzij inzet van Nederland, het beheer 
van het Schengengebied nadrukkelijk op de Europese politieke agenda gezet, onder meer 
door de introductie van een Schengenraad. 
De lidstaten en de Commissie zetten zich voorts extra in op visumharmonisatie van 
visumvrije buurlanden, om te voorkomen dat via deze landen irreguliere migratie naar de 
EU plaatsvindt. Ook werkt de Commissie aan een herziening van het noodremmechanisme 
om adequaat te kunnen ingrijpen als visumvrijstelling leidt tot ongewenste migratie-
stromen. Voorts is eind 2022 het Mobiel Toezicht Veiligheid (MTV) geïntensiveerd. 
De afgelopen periode zijn verdere stappen gezet in de implementatie van de Europese 
22
Grens- en Kustwacht (EGKW) Verordening. De Nederlandse inzet is hierbij steeds gericht 
geweest op het versterken van de buitengrens op de plaatsen waar de migratiedruk het 
hoogst is en beheer van de grens tekortkomingen laat zien, waarbij Nederland voortdurend 
aandringt op de naleving van en toezicht op de mensenrechtelijke verplichtingen. 
Mensenhandel en mensensmokkel
In Europees verband zijn ten aanzien op de belangrijkste routes actieplannen opgesteld om 
samen met derde landen op te treden tegen irreguliere migratiestromen en mensensmokkel 
tegen te gaan. Ook is afgesproken het EU-buitengrensbeheer, in lijn met internationaal 
recht, verder te versterken. Zo is Europees Grensagentschap Frontex aan de slag gegaan in 
een aantal derde landen om het lokaal grensbeheer aldaar te versterken, heeft de Europese 
Commissie extra financiële middelen beschikbaar gesteld voor het grensbeheer en 
technologische apparatuur van de lidstaten en zijn pilots gestart met versnelde afhandeling 
van asielaanvragen aan de buitengrenzen. 
Ten aanzien van mensenhandel zijn ten behoeve van het nieuwe actieplan in het kader van 
23
het programma Samen tegen Mensenhandel rondetafels georganiseerd met alle partners 
in het veld. Hierbij is input opgehaald over wat er nodig is op de korte termijn en ook op de 
lange termijn. Het idee hierachter is om te werken vanuit een opdrachtperspectief, dat alle 
betrokken partners hun eigen taak hebben en dat het een bottom-up structuur is in plaats 
van top-down. Er is een werkgroep en een stuurgroep met de belangrijkste partners 
opgericht. Beide bestaan uit overheidspartners en NGO’s, zodat dit programma wordt 
gedragen door alle partners in het veld. Binnen de stuurgroep worden beslissingen 
genomen over alle voorstellen die door alle partners worden gedaan.
Terugkeer
Een deel van de reizigers die wordt gecontroleerd aan de grenzen van Nederland en een deel 
van de personen die asiel aanvraagt in Nederland, voldoet niet aan de voorwaarden voor 
toelating en/of verblijf. Afhankelijk van het individuele geval wordt meestal ingezet op 
vertrek uit het Schengengebied. Dit is een belangrijk onderdeel vaneen geloofwaardig en 
een houdbaar migratiestelsel. Het kabinet zet daarom in op maatregelen die bijdragen aan 
terugkeer of vertrek van mensen die niet in Nederland mogen blijven. 
22 
Verordening (EU) 2019/1896 van het Europees Parlement en de Raad van 13 november 2019 betreffende 
de Europese grens- en kustwacht en tot intrekking van Verordening (EU) nr. 1052/2013 en Verordening 
(EU) 2016/1624.
23 
Samen tegen Mensenhandel: Een integrale programma-aanpak van seksuele uitbuiting, arbeidsuitbui-
ting en criminele uitbuiting
26 De Staat van Migratie 2023
