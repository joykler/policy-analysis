Bijlage II Onderzoeken
De criteria die zijn gehanteerd om onderzoeken op te nemen in dit overzicht zijn:
• Het onderzoek is uitgevoerd door (of in opdracht van) een kennisinstituut van de 
overheid, een planbureau of adviescollege;
• Het onderzoek zegt iets over trends en beleid op het terrein van migratie en/of 
beschouwen migratie in een integraal en lange termijnperspectief; 
• De publicaties zijn verschenen in de periode januari 2022-juni 2023
Policy brief EU-buitengrenzen
Adviesraad Migratie (AM)
Al langere tijd zijn er grote zorgen over de mensenrechtensituatie aan de buitengrenzen van 
de EU, constateert de AM. De berichten over schendingen van internationale verplichtingen, 
zoals ´pushbacks´, zijn talrijk en duren voort. Tegen deze achtergrond gaat dit onderzoek in 
op de vraag of en op welke wijze staten en/of de EU en haar agentschappen 
verantwoordelijk kunnen worden gehouden voor mensenrechtenschendingen aan de 
EU-buitengrenzen. Op basis hiervan doet de AM een aantal aanbevelingen die specifiek 
betrekking hebben op de verantwoordelijkheid en aansprakelijkheid van Nederland.
EU-grenzen zijn ook onze grenzen | Publicatie | Adviesraad Migratie
Incidenten en misdrijven op en rond COA-locaties
Wetenschappelijk Onderzoek- en Documentatiecentrum (WODC), Bureau Ateno
In dit onderzoek beantwoorden de onderzoekers de volgende onderzoeksvraag: Hoe kan de 
stijging in de periode 2018-2019 van het aantal incidenten op COA-locaties en de van 
misdrijven verdachte personen die op enig moment in het peiljaar op een COA-locatie 
verbleven worden geduid? Om deze vraag te beantwoorden werd een analyse uitgevoerd van 
incidenten op COA-locaties en van de criminaliteit waarvan COA-bewoners verdacht werden. 
Incidenten en misdrijven op en rond COA-locaties (wodc.nl)
Asielopvang uit de crisis
Adviesraad Migratie (AM) en Raad voor het Openbaar Bestuur (ROB)
In dit onderzoek betogen de AM en de Raad voor het Openbaar Bestuur (ROB) dat de 
crisisaanpak bij de opvang van asielzoekers ten koste gaat van de kwaliteit van de opvang. 
Ook zet die aanpak het maatschappelijk en politiek draagvlak voor de opvang voortdurend 
onder druk. Om uit de continue crisismodus te komen adviseren de AM en de ROB de 
regering om gemeenten te verplichten asielzoekers op te vangen die grote kans hebben op 
een asielvergunning (de zgn. ‘kansrijke’ asielzoekers). 
Asielopvang uit de crisis | Publicatie | Adviesraad Migratie
Gebruik van gedragsinzichten
Wetenschappelijk Onderzoeks- en Documentatiecentrum (WODC)
De Nederlandse beleidscontext op het terrein van migratiebeleid biedt ruimte voor het 
toepassen van gedragsinzichten, zo is de conclusie van dit onderzoek. Besluitvorming onder 
migranten heeft namelijk raakvlakken met veel principes uit de gedragswetenschap: het wordt 
beïnvloed door het gemak en de aantrekkelijkheid van de verschillende opties, is in hoge mate 
gebaseerd op sociale factoren en is tijdssensitief in verschillende aspecten. Een aantal 
belangrijke aandachtspunten wordt meegegeven. Allereerst kunnen gedragsinzichten niet in 
de plaats van traditionele beleidsinstrumenten worden ingezet, maar enkel als aanvulling 
De Staat van Migratie 2023 141
