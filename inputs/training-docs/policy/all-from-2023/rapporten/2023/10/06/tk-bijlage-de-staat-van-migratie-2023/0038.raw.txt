Overig; 60
Inkomende 
mobiliteit; 1.270
8 EVRM; 2.870
In NL geboren
kinderen; 5.670
Gezinshereniging; 
24.950
Gezinsvorming; 
7.480
Figuur 4: Verleende verblijfsvergunningen familie en gezin, 2022 (Bron: IND)
Gezinshereniging
38
De Europese Richtlijn gezinshereniging schrijft, onder voorwaarden, verblijf voor van 
leden van het kerngezin. Onder gezinshereniging wordt verstaan de komst naar Nederland 
van de partner en/of de kinderen van de referent in een voor de overkomst reeds in het 
buitenland bestaand gezin. Hier vallen ook de gezinsleden onder van kennismigranten die 
gezamenlijk inreizen. In 2022 betrof de categorie gezinshereniging 24.950 personen en is 
daarmee de grootste groep binnen het verblijfsdoel familie en gezin.
Gezinsvorming
In het geval van een nieuw te vormen gezin wordt gesproken over gezinsvorming. In 2022 
kwamen 7.480 personen in het kader van gezinsvorming naar Nederland. Voor een groot 
deel betreft het partners en kinderen van arbeidsmigranten en studiemigranten. 
In Nederland geboren kinderen
Kinderen van wie een van de ouders Nederlander is, verkrijgen van rechtswege de 
Nederlandse nationaliteit. Kinderen die in Nederland worden geboren en van wie beide 
ouders een niet-Nederlandse nationaliteit hebben, hebben een eigen reguliere verblijfs-
vergunning nodig die afhankelijk is van die van de ouders. In 2022 ging het om 5.670 
kinderen. Hieronder vallen ook kinderen van asielmigranten.
8 EVRM
Gezinsmigratie kan ook worden toegestaan als artikel 8 EVRM hiertoe noopt. In 2022 ging 
het om 2.870 personen. Dit verblijfsrecht is afgeleid van het in het Europees Verdrag voor de 
Rechten van de Mens (EVRM) vastgelegde recht op gezinsleven. Hierbij gaat het om de toets 
of er een zogenoemde positieve verplichting rust op de Nederlandse overheid om het 
uitoefenen van dit gezinsleven mogelijk te maken. Het toepassingsbereik van artikel 8 
EVRM is ruim. Onder toelating op grond van artikel 8 EVRM valt bijvoorbeeld het verblijf van 
een ouder bij een minderjarig kind. Ook verblijfsaanvragen van meerderjarige kinderen bij 
in Nederland verblijvende ouders en van ouders bij een in Nederland verblijvende meerder-
jarige worden aan dit artikel getoetst. In tegenstelling tot andere EU-lidstaten kent 
Nederland hier geen specifiek beleidskader voor.
38 
RichtlÄ³n 2003/86/EG van de Raad van 22 september 2003 inzake het recht op gezinshereniging.
38 De Staat van Migratie 2023
