maar dat vertrekkers meer verspreid zijn over een groter aantal nationaliteiten, waardoor de 
top 5 een relatief kleiner aandeel heeft over het totale aantal. 
Identiteitsvaststelling en (vervangende) reisdocumenten
Om te kunnen terugkeren dienen vreemdelingen over een geldig reisdocument te 
beschikken. Vreemdelingen die niet meer beschikken over de juiste documenten kunnen 
(vervangende) reisdocumenten aanvragen bij hun diplomatieke vertegenwoordiging. 
Voor vreemdelingen die Nederland niet zelfstandig willen verlaten of om hulp verzoeken, 
kan de DT&V het (vermoedelijke) herkomstland vragen de nationaliteit (en identiteit) vast te 
stellen en een (vervangend) reisdocument ofwel een laissez-passer (hierna: LP) te verstrekken. 
Bij landen waarmee een T&O-overeenkomst is gesloten, wordt een terug- en overnameverzoek 
ingediend.
% verschil 
2022 t.o.v. 
LP   2021 2022 2021
Verzoeken   1.390 1.410 +1%
Antwoorden Nationaliteit vastgesteld 340 480 +41%
  Nationaliteit niet vastgesteld 80 100 +25%
  Verzoek ingetrokken 690 950 +38%
  Totaal antwoorden 1.110 1.530 +38%
Ontvangen reisdocumenten   110 120 +9%
Totaal uitstaande  
verzoeken 2.570 1.890 -26%
Figuur 82: Aantallen  LP-aanvragen, antwoorden en ontvangen reisdocumenten, 2021-2022 (Bron: DT&V). Bij de 
overgang naar een nieuwe registratiesysteem zijn de achterliggende definities aangepast. De cijfers van 
2021 en 2022 zijn daarom niet onderling vergelijkbaar.
In 2022 heeft de Nederlandse overheid aan buitenlandse autoriteiten 1.410 verzoeken verzonden 
om de nationaliteit van een (vermeende) onderdaan vast te stellen. In 2022 werden 570 
antwoorden ontvangen. Daarvan betrof 83% een vaststelling van de nationaliteit, bij 17% van de 
141
antwoorden werd de nationaliteit niet vastgesteld. In 2022 is 950 maal een verzoek door 
de DT&V ingetrokken. Meer in algemene zin valt uit de cijfers op te maken dat de contacten 
van de DT&V met autoriteiten van herkomstlanden in 2022 vaker resulteerden in vaststelling 
van de nationaliteit dan in 2021. Kabinetsinzet op migratiepartnerschappen, waaronder met 
Marokko, draagt daaraan bij. De Marokkaanse autoriteiten stelden in 2021 minder dan vijf 
keer de nationaliteit van een onderdaan vast tegenover 160 keer in 2022.
In de regel betekent een nationaliteitsvaststelling dat het herkomstland zich ook bereid 
verklaart een (vervangend) reisdocument te verstrekken. De DT&V vraagt het herkomstland 
bij een geplande vlucht een reisdocument te verstrekken. In de tussentijd kunnen 
omstandigheden als onttrekken aan toezicht of het indienen van opvolgende procedures 
maken dat er, ondanks de vastgestelde nationaliteit, (nog) niet verzocht wordt om afgifte 
van een (vervangend) reisdocument.
De DT&V kan om uiteenlopende redenen een verzoek intrekken, bijvoorbeeld omdat er 
geruime tijd geen reactie komt vanuit het herkomstland, omdat vreemdelingen zich 
onttrekken aan het toezicht van de rijksoverheid of omdat vreemdelingen alsnog een 
verblijfsvergunning krijgen toegewezen. De uitkomsten van de verzoeken om een 
(vervangend) reisdocument af te geven, vormen daarom slechts een indicatie van de mate 
van medewerking door de landen van herkomst.
141 
Dit betreft geen cohort. Bij de vaststelling van nationaliteit in 2022 kan het ook gaan om verzoeken uit 2021.
116 De Staat van Migratie 2023
