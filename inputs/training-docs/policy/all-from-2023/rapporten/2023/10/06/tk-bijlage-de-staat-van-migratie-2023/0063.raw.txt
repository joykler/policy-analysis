De volgende vijf landen vingen in 2022 de meeste personen op die hun land zijn ontvlucht: 
1. Turkije 3,6 miljoen
2. Iran 3,4 miljoen
3. Colombia 2,5 miljoen
4. Duitsland 2,1 miljoen
68
5. Pakistan 1,7 miljoen.
4.1.2 Welke oplossingen zijn er voor vluchtelingen?
Er bestaan voor vluchtelingen drie duurzame oplossingen, namelijk terugkeer naar het land 
van herkomst wanneer de situatie dat toelaat, lokale integratie in het land van opvang of 
hervestiging naar een derde land. Voor het overgrote deel van alle vluchtelingen geldt dat zij 
in de regio’s van herkomst verblijven met beperkt perspectief op een van deze drie 
duurzame oplossingen.
Terugkeer: in de jaren negentig van de vorige eeuw keerden jaarlijks gemiddeld 1,5 miljoen 
vluchtelingen terug naar huis. In de afgelopen jaren is dit aantal fors gedaald. In 2022 zijn naar 
schatting 339.300 vluchtelingen teruggekeerd. Dat is 21% minder dan in 2021. Het aantal 
vluchtelingen voor wie een duurzame oplossing beschikbaar is in de vorm van terugkeer of 
hervestiging is minimaal ten opzichte van het aantal nieuwe vluchtelingen. Voor iedere 
vluchtelingen die in 2022 terugkeerde of werd hervestigd, waren er volgens UNHCR zestien 
69
nieuwe vluchtelingen. 
Lokale integratie: In de praktijk blijkt lokale integratie voor het merendeel van de vluchtelingen 
een uitdaging en onzeker proces vanwege sociaaleconomische en culturele spanningen en 
politieke barrières in verschillende opvanglanden.
Hervestiging: bij hervestiging gaat het om door UNHCR voorgedragen vluchtelingen die 
vanuit landen van opvang (buiten de EU) naar derde, veilige landen worden overgebracht. 
 
UNHCR identificeert de meest kwetsbare vluchtelingen en draagt hun dossiers voor.
140.000
120.000
100.000
80.000
60.000
40.000
20.000
0
2021 2022
Voordrachten Vertrekken
70
Figuur 26: Aantal voordrachten en vertrekken van hervestiging wereldwijd, 2021-2022 (Bron: UNHCR)
68 
UNHCR - Global Trends 2022.
69 
UNHCR - Global Trends 2022.
70 
Vanwege verschillen in registratie en registratiemomenten kunnen de cijfermatige gegevens van de 
UNHCR afwijken van die van de IND.
De Staat van Migratie 2023 63
