Interstatelijke betrekkingen en terugkeer
Wetenschappelijk Onderzoek- en Documentatiecentrum (WODC)
Elk jaar geven de lidstaten van de Europese Unie ongeveer 500.000 terugkeerbesluiten af 
aan personen die geen legaal verblijf (meer) hebben, constateert het WODC. Als personen 
niet zelf vertrekken, lopen ze het risico gedwongen teruggestuurd te worden. De uitvoering 
van gedwongen terugkeer vereist vaak medewerking van landen waarvan de persoon die het 
terugkeerbesluit ontvangt onderdaan is, en is dus gedeeltelijk afhankelijk van de 
intergouvernementele relaties tussen EU+ landen en niet-EU+ landen. Het WODC heeft drie 
samenhangende studies uitgevoerd naar de invloed van deze relatie sop terugkeer.
• Deel 1: Een beoordeling van de validiteit en betrouwbaarheid van EU-gegevens over 
terugkeerbesluiten en terugkeer 
In deel 1 van het onderzoek heeft het WODC de validiteit en betrouwbaarheid van 
terugkeer-data van Eurostat onderzocht. Het doel was om te onderzoeken of en hoe de 
terugkeer-data van Eurostat kunnen worden gebruikt om onderzoeksvragen te 
beantwoorden over factoren die de terugkeerpercentages tussen EU-lidstaten en derde 
landen beïnvloeden. Het WODC concludeert dat de huidige Eurostat-gegevens 
behoorlijke methodologische beperkingen hebben.
Intergovernmental relations and return - Part 1: Measuring enforced return to Europe 
(wodc.nl)
• Deel 2: Van papier naar praktijk? EU-brede en bilaterale terugkeerovereenkomsten 
tussen EU+- en niet-EU+-landen en hun effecten op gehandhaafde terugkeer 
In deel 2 heeft het WODC door middel van kwantitatieve analyse de effecten van 
verschillende terugkeer-overeenkomsten op het gedwongen terugkeerpercentage van 
EU+ landen naar niet-EU+ landen onderzocht. Het WODC stelt dat het implementeren 
van een terugkeerovereenkomst op EU-niveau niet leidt tot aantoonbare hogere 
terugkeerpercentages. Daarentegen leidt het implementeren van een 
terugkeerovereenkomst op bilateraal niveau volgens de analyse van het WODC wel tot iets 
hogere terugkeerpercentages, maar allen voor de wettelijk bindende readmission 
agreements.
Intergovernmental relations and return - Part 2: From paper to practice? (wodc.nl)
• Deel 3: Voorbij terugkeerovereenkomsten. Een eerste verkenning van Nederlandse en 
Noorse strategieën om terugkeer naar Afghanistan, Iran en Irak te bewerkstelligen 
Het derde deel van het project onderzoekt of Nederland en Noorwegen van elkaars 
ervaringen en strategieën kunnen leren door de ervaringen en strategieën van beide 
landen met betrekking tot gedwongen terugkeer naar Afghanistan, Iran en Irak met 
elkaar te vergelijken. Het WODC stelt dat zowel Nederland als Noorwegen grote 
moeilijkheden ondervinden bij het doen terugkeren van Afghanen, Iraniërs en Irakezen 
die een terugkeerbesluit krijgen en identificeert strategieën die Nederland en Noorwegen 
hebben ontwikkeld om terugkeer naar Afghanistan, Iran en Irak te bewerkstelligen.
Intergovernmental relations and return - Part 3: Beyond return frameworks (wodc.nl)
Eindevaluatie Landelijke Vreemdelingenvoorziening 
Wetenschappelijk Onderzoek- en Documentatiecentrum (WODC), Regioplan beleidsonderzoek
Het doel van deze eindevaluatie was om inzicht te krijgen in de effectiviteit van de pilot 
Landelijke Vreemdelingenvoorziening (LVV) en daaruit lessen te trekken voor de toekomst. 
Om effectiviteit te kunnen bepalen is gekeken naar welke resultaten zijn behaald in termen 
van gerealiseerde in- en uitstroom en naar andere maatschappelijke effecten die ervaren 
144 De Staat van Migratie 2023
