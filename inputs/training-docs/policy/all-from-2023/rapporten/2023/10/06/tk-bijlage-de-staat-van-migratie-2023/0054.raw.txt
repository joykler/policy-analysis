In dit hoofdstuk wordt ingegaan op de omvang en aard van migratie binnen de Europese 
Unie als geheel en vanuit de Europese Unie naar Nederland in het bijzonder. Het gaat daarbij 
om drie soorten mobiliteit binnen de EU. Allereerst om het vrij verkeer van personen. Dit is 
54
verblijf op grond van de richtlijn vrij verkeer (2004/38). Voor werknemers is daarnaast ook 
55
de Verordening betreffende het vrije verkeer van werknemers (492/2011) van toepassing. 
Tot slot, kan in het kader van detacheringen op grond van het vrij verkeer van diensten ook 
56
migratie plaatsvinden (art. 56 VwEU en art. 57 VwEU) . Daarnaast geeft dit hoofdstuk ook 
inzicht in de verblijfsduur van EU-burgers in Nederland en emigratie van EU-burgers uit 
Nederland.
Naast EU-burgers hebben partners en afhankelijke (derdelands) gezinsleden vaak een 
afgeleid verblijfsrecht. Wanneer een EU-burger gebruik maakt van de mogelijkheid om zich 
in Nederland te vestigen, reizen er wellicht familieleden mee. Een groot deel van het aantal 
migranten dat zich, al dan niet tijdelijk, in Nederland vestigt is EU-burger. Derdelands 
familieleden die zich bij hen voegen vormen daarbij ook een belangrijk onderdeel. 
3.1  Wat is de omvang van migratie binnen de EU?
3.1.1 Het verblijf op grond van het vrij verkeer van studenten, werknemers en 
financieel onafhankelijken
EU-burgers hebben in beginsel het recht om zich in Nederland te vestigen en daarbij het 
recht om gelijk behandeld te worden als Nederlanders, mits ze aan de voorwaarden 
voldoen. De belangrijkste voorwaarde is dat ze moeten kunnen worden aangemerkt als 
werknemer, ondernemer (zzp’er) of student, dan wel voldoende middelen van bestaan 
hebben om in het eigen onderhoud te kunnen voorzien. Daarnaast moet men beschikken 
over een zorgverzekering. Familieleden van de EU-burger, welke zelf ook EU-burger kunnen 
zijn maar ook derdelanders, kunnen aanspraak maken op een afgeleid verblijfsrecht van de 
EU-burger. Het vrij verkeer van personen (waaronder werknemers) en diensten geldt in het 
algemeen ook voor de burgers van Zwitserland en van de landen van de Europese 
Economische Ruimte (EER), namelijk Liechtenstein, Noorwegen en IJsland. 
Onderzoek van de Europese Commissie naar migratie binnen de EU laat zien dat het aantal 
EU-burgers dat in 2021 gebruik maakte van het vrij verkeer om zich elders in de EU te vestigen 
is afgenomen ten opzichte van pre-COVID-jaar 2019. Ook het aantal EU-burgers dat terugkeerde 
naar de eigen lidstaat nam af. Dit is grotendeels het gevolg van de restricties die waren ingesteld 
vanwege de COVID-19-pandemie. 
In 2021 verbleven 13,9 miljoen EU-burgers in een ander EU-land. Hiervan wordt een groep van 
10,2 miljoen mensen door de Europese Commissie aangeduid als de beroepsbevolking. 
Dit betreft de groep in de leeftijd van 20 tot 64 jaar. Duitsland (3,3 miljoen, +1% t.o.v. 2020), 
Spanje (1,1 miljoen, +0,3%) en Italië (1,1 miljoen, -5%) waren in 2021 de lidstaten waar de 
meeste EU-burgers uit de beroepsbevolking van 20 tot 64 jaar verbleven. In Nederland 
verbleven in 2021 474 duizend (+6%) EU-burgers uit deze groep. Roemenië (27%), Polen (12%) 
en Italië (10%) waren de grootste lidstaten van herkomst van deze groep. De herkomstlanden 
zijn sinds 2016 grotendeels gelijk gebleven.
54 
Richtlijn 2004/38/EG van het Europees Parlement en de Raad van 29 april 2004 betreffende het recht van vrij 
verkeer en verblijf op het grondgebied van de lidstaten voor de burgers van de Unie en hun familieleden.
55 
Verordening (EU) nr. 492/2011 van het Europees Parlement en de Raad van 5 april 2011 betreffende het 
vrije verkeer van werknemers binnen de Unie.
56 
Verdrag betreffende de werking van de Europese Unie.
54 De Staat van Migratie 2023
