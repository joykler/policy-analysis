In 2020 vestigden de meeste EU-burgers uit de beroepsbevolking zich in Duitsland (243.000, -13% 
t.o.v. 2019), Zwitserland (64.000, -7%), Spanje (63.000, -44%), Nederland (63.000, -16%) en 
57
Oostenrijk (51.000, -5%). 
In vergelijking met andere lidstaten had Nederland samen met Duitsland onder de in hun 
land verblijvende EU-burgers de hoogste arbeidsparticipatiegraad, respectievelijk 80% en 
58
78% in 2021. Deze cijfers waren het laagst in Griekenland (56%) en Italië (64%). 
3.1.2 Het vrij verkeer van diensten
Ondernemingen uit lidstaten van de EU, EER of uit Zwitserland kunnen in het kader van het 
vrij verkeer van diensten werknemers tijdelijk ter beschikking stellen in Nederland voor de 
uitvoering van een transnationale dienstverrichting. Dit wordt ook wel detachering genoemd. 
Er worden drie vormen van transnationale dienstverrichting onderscheiden in de Wet 
arbeids voorwaarden gedetacheerde werknemers in de EU (WagwEU).
Ten eerste ‘zuivere dienstverrichting’ waarbij een buitenlandse onderneming een opdracht 
uitvoert voor een Nederlandse opdrachtgever en daarvoor werknemers onder zijn eigen 
toezicht en leiding naar Nederland stuurt.
Ten tweede onzuivere dienstverrichting’ of ‘uitzending’ waarbij een buitenlandse 
onderneming werknemers ter beschikking stelt aan een Nederlandse dienstontvanger 
(bijvoorbeeld uitzendkrachten) om onder diens toezicht en leiding tijdelijk arbeid te 
verrichten in Nederland.
Ten derde ‘intra-concern detachering’ waarbij de werknemer van een concern van een 
vestiging in lidstaat A naar een vestiging in lidstaat B wordt gestuurd ter uitvoering van een 
dienst voor de tweede vestiging. Alle vormen van detachering hebben met elkaar gemeen 
dat de werkgever van de gedetacheerde arbeidsmigrant is gevestigd in een andere lidstaat. 
Ook zelfstandig ondernemers kunnen in het kader van het vrij verkeer van diensten een 
opdracht in Nederland uitvoeren.
Derdelanders die rechtmatig werken en verblijven in een andere lidstaat kunnen ook naar 
Nederland worden gedetacheerd. Als zij langer dan drie maanden in Nederland willen 
werken en verblijven, moet voor hen een verblijfsvergunning (VVR) voor bepaalde tijd 
worden aangevraagd. Overigens heeft op 11 augustus 2022 de rechtbank Den Haag 
prejudiciële vragen gesteld aan het EU-Hof of het vereiste van een verblijfsvergunning niet 
in strijd is met het vrij verkeer van diensten binnen de EU.
3.1.3 Nieuwe Europese wetgeving voor de wegvervoersector
In 2020 werd een akkoord bereikt over de richtlijn inzake specifieke detacheringsregels voor 
59
de wegvervoersector (personen- en goederenvervoer). Het doel van deze richtlijn is het 
verduidelijken wanneer er sprake is van detachering in de wegvervoersector. Deze nieuwe 
wetgeving is van toepassing op vervoersondernemingen die zijn gevestigd in andere 
EU-landen, IJsland, Liechtenstein en Noorwegen en die met hun werknemers een dienst 
verlenen aan een Nederlandse opdrachtgever. Dat wil zeggen goederen of personen laden of 
lossen in Nederland. Er moet daarnaast een voldoende nauwe band zijn met Nederland. Dit 
is het geval met cabotage (binnenlands vervoer) en niet-bilateraal vervoer (vervoer tussen 
twee lidstaten, die niet het land van vestiging van de onderneming zijn). 
57 
Voor dit onderdeel bevat de rapportage van de Europese Commissie cijfers over 2020.
58 
2022 Annual Report on Intra-EU Labour Mobility.
59 
Richtlijn 2020/1057/EU tot vaststelling van specifieke regels met betrekking tot Richtlijn 96/71/EG en 
Richtlijn 2014/67/EU wat betreft de detachering van bestuurders in de wegvervoersector en tot wijziging 
van Richtlijn 2006/22/EG wat betreft de handhavingsvoorschriften en Verordening (EU) nr. 1024/2012.
De Staat van Migratie 2023
