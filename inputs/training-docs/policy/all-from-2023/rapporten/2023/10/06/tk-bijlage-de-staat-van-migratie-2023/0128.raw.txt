Het hoge aantal naturalisatieverzoeken in 2021 was gerelateerd aan de hoge asielinstroom 
in 2015/2016. Vanaf 1 november 2021 gelden bovendien soepelere regels voor vreemdelingen 
met een zogeheten RANOV-vergunning (Regeling Afwikkeling Nalatenschap Oude 
Vreemdelingenwet) die Nederlander willen worden. Vanaf 1 juni 2021 golden deze soepeler 
voorwaarden al voor destijds minderjarigen. Voor RANOV-vergunninghouders is het niet 
langer noodzakelijk om een geldig buitenlands paspoort (of ander bewijs) te overleggen 
waaruit hun nationaliteit blijkt. Daarnaast is het ook niet meer verplicht om afstand te doen 
van de oorspronkelijke nationaliteit.
6.4.1 Staatloosheid
Een onderwerp dat raakt aan het verkrijgen van de Nederlandse nationaliteit is dat van 
staatloosheid. Ingevolge twee VN-verdragen over staatloosheid kent Nederland een soepel 
beleid t.a.v. naturalisatie en optie, zoals een versnelde verkrijging van het Nederlanderschap 
voor staatlozen met rechtmatig verblijf na drie jaar i.p.v. vijf, en de mogelijkheid voor 
staatlozen die staatloos in Nederland zijn geboren om te opteren voor de Nederlandse 
nationaliteit na drie jaar rechtmatig verblijf. Het Nederlandse beleid was nog niet volledig 
in overeenstemming met de verdragen. Dit heeft geleid tot twee wetsvoorstellen die op 6 
juni 2023 zijn aangenomen door de Eerste Kamer:
1. Wet vaststellingsprocedure staatloosheid; en
2. Wijziging van de Rijkswet op het Nederlanderschap alsmede de intrekking van twee 
voorbehouden bij het Verdrag inzake de status van staatlozen.
Het eerste wetsvoorstel betreft het inregelen van een gerechtelijke procedure om op verzoek 
de gestelde staatloosheid vast te laten stellen door de rechter. Het tweede wetsvoorstel 
wijzigt de Rijkswet op het Nederlanderschap (artikel 6 RWN). Met dit voorstel krijgen 
staatloos in Nederland geboren kinderen die hier niet rechtmatig verblijven een 
mogelijkheid onder voorwaarden in aanmerking te komen voor verkrijging van het 
Nederlanderschap via de optieprocedure. Het kind moet in het Koninkrijk zijn geboren, 
minimaal vijf jaar stabiel hoofdverblijf in het Koninkrijk hebben, sinds de geboorte 
staatloos zijn en in redelijkheid geen andere nationaliteit kunnen verkrijgen.
Deze wetsvoorstellen geven uitvoering aan de genoemde verdragen over staatloosheid, en 
zijn door het kabinet toegezegd naar aanleiding van het advies ‘Geen land te bekennen’ van 
150
de Adviescommissie voor Vreemdelingenzaken. Beide wetsvoorstellen zullen op 1 oktober 
2023 in werking treden.
150 
Adviesraad voor Vreemdelingenzaken, Geen land te bekennen (2013).
128 De Staat van Migratie 2023
