131
wordt afgewezen. Wel kan de openbare orde dan nog worden betrokken bij het verkorten 
van de vertrektermijn en het opleggen van een inreisverbod. Dan moet er wel voldaan 
worden aan het Europeesrechtelijk openbare orde-criterium (het persoonlijk gedrag van de 
vreemdeling vormt een werkelijke, actuele en voldoende ernstige bedreiging van de 
openbare orde die een fundamenteel belang van de samenleving aantast). 
Een afwijzing of intrekking van een asielvergunning op grond van openbare orde kan 
slechts geschieden wanneer de vreemdeling (onherroepelijk) is veroordeeld voor een 
bijzonder ernstig misdrijf (minimaal tien maanden onvoorwaardelijke strafdetentie ) in het 
geval van een verdragsvluchteling, of voor een ernstig misdrijf (zes maanden onvoorwaardelijke 
strafdetentie) bij subsidiaire bescherming, en er een gevaar is voor de samenleving. 
Daarnaast dient voor een intrekking gekeken te worden naar de glijdende schaal in het 
132
kader van de openbare orde. Hoe langer de vreemdeling rechtmatig in Nederland verblijft, 
hoe hoger de straf moet zijn om tot beëindiging van het verblijfsrecht over te kunnen gaan. 
Voorts moet voor een intrekking eveneens aan het Europees rechtelijk openbare orde 
criterium worden getoetst. Dit criterium behelst dat een vergunning kan worden ingetrokken 
wanneer het persoonlijk gedrag van de vreemdeling een actuele, werkelijke en voldoende 
ernstige bedreiging van de openbare orde vormt die een fundamenteel belang van de 
samenleving aantast. 
Onderstaande figuur laat het aantal verblijfsvergunningen asiel zien dat is ingetrokken en 
het aantal asielaanvragen dat is afgewezen op grond van de openbare orde. Dit kunnen 
zowel eerste als opvolgende asielaanvragen zijn.
  Intrekkingen Afwijzingen
2021 20 20
2022 20 10
% verschil 2022 t.o.v. 2021 0% 0%
Figuur 73: Aantallen ingetrokken asielvergunningen en afgewezen asielaanvragen op grond van de openbare orde,  
2021-2022 (Bron: IND)
In 2022 zijn op grond van openbare orde 20 verblijfsvergunningen asiel ingetrokken en 10 
133
asielaanvragen afgewezen. In 2021 ging het om 20 intrekkingen en 20 afwijzingen.
Overigens kunnen ook reguliere verblijfsvergunningen worden ingetrokken en reguliere 
verblijfsaanvragen worden afgewezen op grond van openbare orde. Voor de intrekking van 
een reguliere verblijfsvergunning is eveneens de glijdende schaal van belang. Voor een 
afwijzing van een reguliere verblijfsaanvraag geldt dat in beginsel elke veroordeling voor een 
134
misdrijf een contra-indicatie kan zijn. De IND zal altijd in een individueel geval toetsen of de 
tegenwerping van dit misdrijf evenredig en proportioneel is. Vanwege technische redenen is 
het niet mogelijk cijfers te genereren over reguliere verblijfsvergunningen die zijn ingetrokken 
en of zijn afgewezen op grond van openbare orde.
131 
Dit geldt niet voor artikel 1F van het vluchtelingenverdrag. Dit wordt altijd getoetst en kan ook een 
afzonderlijke afwijzingsgrond zijn.
132 
Zie artikel 3.86 Vreemdelingenbesluit.
133 
Dit is het totaal aantal zaken waar de asielaanvraag is afgewezen dan wel de asielvergunning is 
ingetrokken op grond van de openbare orde. Tegen de afwijzing van een asielaanvraag dan wel 
intrekking van een asielvergunning kunnen rechtsmiddelen worden aangewend. De mogelijkheid bestaat 
dat naar aanleiding van een beroepsprocedure het besluit tot afwijzen van de asielaanvraag of intrekken 
van de asielvergunning geen standhoudt.
134 
Zie artikel 3.77 Vreemdelingenbesluit.
De Staat van Migratie 2023
