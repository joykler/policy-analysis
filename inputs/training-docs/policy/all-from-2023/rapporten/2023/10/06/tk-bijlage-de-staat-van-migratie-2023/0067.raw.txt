Terugkeer
Nederland houdt de situatie in landen waar veel vluchtelingen vandaan komen, zoals Syrië, 
nauwlettend in de gaten en publiceert regelmatig ambtsberichten op basis waarvan onder 
andere wordt beoordeeld of terugkeer naar betreffende landen mogelijk is. Terugkeer van 
vluchtelingen uit Nederland of uit opvanglanden in de regio is deels afhankelijk van 
conflictresolutie in oorlogsgebieden. Nederland zet daarbij actief in op conflictpreventie en 
–resolutie via diplomatieke en andere kanalen. Daarnaast wordt, vanuit het BHOS-
instrumentarium en vaak via de VN-geleide organisaties, waar nodig en mogelijk, ingezet 
op het creëren van de noodzakelijke omstandigheden om terugkeer te faciliteren, zoals de 
aanwezigheid van basisdiensten als water, elektriciteit, onderwijs, medische zorg en 
economische activiteiten. Onder meer via steun aan VN-agentschappen, ondersteunt 
Nederland ook de vrijwillige terugkeer van vluchtelingen uit gastlanden in de regio.
Migratiesamenwerking met partnerlanden
De huidige situatie omtrent asiel en migratie in Nederland en wereldwijd laat een urgent 
belang zien van succesvolle mondiale migratiesamenwerking. Migratie buiten de regels om, 
ook wel irreguliere migratie, kan namelijk tot veel ellende leiden. Irreguliere migranten 
reizen vaak via levensgevaarlijke routes en lopen het risico slachtoffer te worden van mensen-
handel en mensensmokkel. Asielgerelateerde migratie vormt in de eerste aanleg een kleiner 
deel in het totale aantal migratiebewegingen. Waar het aantal voor gezinshereniging als 
gevolg van asielaanvraag significant is, maakt de toename van het aantal asielaanvragen, de 
inherente onvoorspelbaarheid van irreguliere migratiebewegingen, en het menselijk leed 
dat er vaak aan verbonden is, de maatschappelijke impact ervan groot. Sinds 2014 zijn er 
81
naar schatting meer dan 50.000 migranten overleden langs migratieroutes. Dit is niet 
alleen in door mensensmokkelnetwerken aangestuurde bootjes op zee, maar ook in 
verschillende bron- en transitlanden. Naast duurzame oplossingen voor vluchtelingen en 
opvang in de regio, zet Nederland zich daarom ook in om kwetsbare migranten te 
beschermen en om irreguliere migratie tegen te gaan door het ondersteunen van vrijwillige 
terugkeer en herintegratie, het tegengaan van mensenhandel en –smokkel, versterken 
grensmanagement derdelanden, en het informeren van potentiële migranten over de 
risico’s van irreguliere migratie en de mogelijkheden van legale alternatieven. Hierbij focust 
Nederland zich op Noord- en Oost-Afrika, de Sahel en het Midden-Oosten. De bilaterale 
inzet en Europese inzet liggen hierbij in elkaars verlengde.
4.1.3.2 Bilaterale inzet
Migratiepartnerschappen
Zoals uiteengezet in hoofdstuk 1 zet het kabinet in op migratiepartnerschappen om 
82
irreguliere migratie te beperken en terugkeer te bevorderen. Het uitgangspunt is een 
effectief, duurzaam en gelijkwaardig partnerschap op basis van wederzijdse belangen, dat 
samen met het partnerland wordt vormgegeven, binnen de kaders van internationaal en 
Europees recht, zoals uiteengezet in de beleidsnota Buitenlandse Handel en Ontwikkelings-
83 84
samenwerking en de Afrikastrategie 2023-2032. 
Een succesvol migratiepartnerschap gaat gepaard met randvoorwaarden van een open, 
solidaire en stabiele relatie waarin alle onderwerpen kunnen worden besproken, waar oog 
is voor elkaars uitdagingen en waar in gezamenlijkheid naar oplossingen wordt gezocht. 
Aangezien belangen uiteen kunnen liggen, zullen er soms ook compromissen moeten 
worden gesloten, van beide kanten. Het opbouwen en onderhouden van een dergelijke 
81 
IOM, Missing Migrants Project
82 
Zie ook Tweede Kamer, vergaderjaar 2022–2023, 36 200 V, nr. 27. Motie van de leden Brekelmans en 
Agnes Mulder over migratieafspraken tot belangrijke prioriteit in het buitenlandbeleid maken en daar 
bilateraal en multilateraal meer aandacht aan geven.
83 
Tweede Kamer, vergaderjaar 2021–2022, 36 180, nr. 1.
84 
Tweede Kamer, vergaderjaar 2022–2023, 29 237, nr. 183.
De Staat van Migratie 2023 67
