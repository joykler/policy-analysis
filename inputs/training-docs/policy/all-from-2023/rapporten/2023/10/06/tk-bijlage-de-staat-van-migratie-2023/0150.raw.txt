en particulieren om buitenlandse arbeidskrachten die geen vrije toegang hebben tot de Nederlandse 
arbeidsmarkt, zonder geldige tewerkstellingsvergunning (twv) of gecombineerde vergunning voor verblijf 
en arbeid (gvva) voor zich te laten werken. Het UWV Werkbedrijf voert deze wet uit, de Inspectie SZW ziet toe 
op de handhaving. Verder houdt het ministerie van SZW zich bezig met de bescherming van 
arbeidsvoorwaarden en het tegengaan van schijnconstructies en arbeidsuitbuiting. Tot slot is het ministerie 
van SZW verantwoordelijk voor het inburgeringsbeleid. Vreemdelingen met een verblijfsvergunning 
bepaalde tijd en die niet voor een tijdelijk doel in Nederland verblijven zijn in de regel inburgeringsplichtig. 
Nidos 
Nidos is een onafhankelijke instelling die de voogdijtaak uitvoert voor Alleenstaande Minderjarige 
Vreemdelingen (amv’s). Amv’s krijgen een voogd toegewezen tot ze 18 jaar worden of Nederland verlaten. 
Naast de voogdijtaak verzorgt Nidos voor een deel van de amv’s de opvang. Amv’s jonger dan 15 jaar worden 
opgevangen door opvanggezinnen onder verantwoordelijkheid van Nidos. Jongeren ouder dan 15 met een 
vergunning, waarvoor geen opvanggezin kan worden gevonden, worden door Nidos in kinderwoongroepen 
(kwg) of kleine wooneenheden (kwe) geplaatst. Als onafhankelijke voogdijinstelling stelt Nidos de 
individuele jongere centraal en ziet toe op de ontwikkeling en zelfstandigheid van de jongere.
Politie 
De politie heeft als taak het binnenlands vreemdelingentoezicht, het controleren, identificeren en 
overdragen van criminele (il)legale vreemdelingen aan de strafrechtketen en/of aan de vreemdelingenketen 
ter fine van uitzetting. De politiële vreemdelingentaak is belegd binnen de diensten Regionale Recherche. 
De expertise ligt bij de Afdeling Vreemdelingenpolitie, Identificatie en Mensenhandel (AVIM). Vanuit de 
basisteams wordt bijgedragen aan de uitvoering van deze taak.
Daarnaast houdt de afdeling AVIM zich ook bezig met de opsporing van migratiecriminaliteit en 
mensenhandel. De basisteams van politie kunnen worden betrokken wanneer sprake is van verstoring van 
de openbare orde door vreemdelingen. 
Het uitvoeren van grenscontroles en het uitvoeren van grensbewaking is belegd bij de Zeehavenpolitie 
(ZHP), onderdeel van de politie-eenheid Rotterdam. De Rotterdamse haven is een maritieme buitengrens 
van het Schengengebied. De ZHP is verantwoordelijk voor het controleren van mensen die deze grens 
overschrijden.
Raad voor de rechtspraak 
De Raad voor de rechtspraak (Rvdr) vormt de schakel tussen de minister van Justitie en Veiligheid en de 
gerechten. De Raad heeft als opdracht te bevorderen dat de gerechten (de elf rechtbanken, de vier 
gerechtshoven, de Centrale Raad van Beroep en het College van Beroep voor het Bedrijfsleven) hun 
rechtsprekende taak goed kunnen vervullen. Deelname van de Rvdr aan de migratieketen (als lid van het 
Topberaad en agenda lid van enkele deelberaden) is vooral gericht op de procesmatige en logistieke 
afstemming in de keten op de zogenoemde koppelvlakken. De Rvdr is, gezien zijn bijzondere 
staatsrechtelijke positie, een partner van de migratieketen. 
Raad van State 
De Afdeling bestuursrechtspraak van de Raad van State (RvS) is de hoogste nationale algemene 
bestuursrechter in het vreemdelingenrecht. Deelname van de Afdeling bestuursrechtspraak van de RvS aan 
de migratieketen (als lid van het Topberaad en agenda lid van enkele deelberaden) is vooral gericht op de 
procesmatige en logistieke afstemming in de keten op de zogenaamde koppelvlakken. De Afdeling 
bestuursrechtspraak is, een partner van de migratieketen. 
United Nations High Commissioner for Refugees (UNHCR) 
UNHCR is de Vluchtelingenorganisatie van de Verenigde Naties en heeft als doel het bieden van 
bescherming en zoeken naar permanente oplossingen voor vluchtelingen en asielzoekers, zijnde 
(vrijwillige) terugkeer, lokale integratie of hervestiging. Als partij bij het Vluchtelingenverdrag van Geneve 
(1951) en het Protocol (1967) heeft Nederland zich gecommitteerd aan samenwerking met de UNHCR. Ten 
aanzien van de rol van UNHCR in Nederland als vertegenwoordiger van vluchtelingen en asielzoekers is in 
150 De Staat van Migratie 2023
