Zoals eerder benoemd werkt het kabinet aan duurzame en brede migratiepartnerschappen 
met herkomst- en transitlanden. In deze dialogen is medewerking aan terugkeer een 
belangrijk thema voor het kabinet en dit sorteert ook al positief effect. Zo stelden de 
Marokkaanse autoriteiten in 2022 160 keer de nationaliteit van een onderdaan vast terwijl 
dit in 2021 nog minder dan vijf keer het geval was. 
Op nationaal niveau heeft het kabinet in 2022 de kabinetsbrede aanpak terugkeer geïntensiveerd. 
24
Naast dat vrijwillig vertrek verder wordt gestimuleerd wordt met name de tenuitvoerlegging 
van gedwongen vertrek verder versterkt. Zo wordt ingezet op het uitbreiden van de capaciteit 
van ketenpartners om vreemdelingenbewaring op te leggen, om zo bewaring vaker toe te 
passen wanneer dat juridisch ook mogelijk is, bijvoorbeeld bij Dublinclaimanten die in 
25
meerdere andere Europese lidstaten om bescherming hebben verzocht. Deze nationale 
maatregelen moeten ertoe leiden dat de internationale inzet op de 
migratiepartnerschappen in de praktijk nog meer gaan renderen.
Voorts ligt de Wet terugkeer en vreemdelingenbewaring in de Eerste Kamer in afwachting 
26
van een aanpassing van het wetsvoorstel. Deze wet kan de medewerking van vreemdelingen 
aan de presentatie bij de autoriteiten van het herkomstland borgen. 
Landelijke Vreemdelingen Voorziening 
De gevolgen van migranten zonder verblijfsrecht die om wat voor reden dan ook niet 
vertrekken, manifesteren zich met name op lokaal niveau. Omdat is gebleken dat het bieden 
van onderdak en begeleiding onder bepaalde voorwaarden kan bijdragen aan oplossingen 
voor de problematiek rond ongedocumenteerden, waaronder het effectueren van terugkeer, 
werken Rijk en gemeenten samen in het programma Landelijke Vreemdelingen Voorziening 
(hierna: LVV). Een belangrijk uitgangspunt hierbij is de nadruk op terugkeer. Rijk en 
gemeenten hebben eind 2022 een aantal richtinggevende afspraken gemaakt over de 
werkwijze op de LVV. Deze afspraken, die onder meer zien op de effectiviteit, de verblijfsduur 
en de transparantie van het LVV-proces, moeten eraan bijdragen dat vaker en sneller 
bestendige oplossingen worden gerealiseerd en dat de samenwerking en de focus op 
terugkeer wordt versterkt.
Huisvesting, inburgering en naturalisatie
Naast de inzet die wordt gepleegd om migratie zoveel mogelijk gestructureerd te laten 
verlopen en draagvlak voor migratie te behouden en versterken, is het ook nodig om 
aandacht te hebben voor de fase die zich na vergunningverlening aandient. Het kabinet 
heeft ook het afgelopen jaar daarom ingezet op de bevordering van de integratie en 
participatie van nieuwkomers. In dat kader is een goede aansluiting tussen de asielopvang 
en de huisvesting van belang, waarbij rekenschap wordt gegeven van de acute tekorten op 
de woningmarkt.
Huisvesting
In Nederland is sprake van een groot woningtekort. De opgave om vergunninghouders te 
huisvesten kan niet los worden gezien van de algehele krapte op de woningmarkt. De prognose 
27
is dat tot en met 2030 in totaal 981.000 woningen nodig zijn. Dit is een stijging ten 
opzichte van eerdere voorspellingen, voor het grootste deel (55%) veroorzaakt door een 
hogere groei van de bevolking door migratie dan eerder verwacht. In de ‘Nationale Woon- 
en Bouwagenda’ is de aanpak van het huidige woningtekort uiteengezet. Naast vergunning-
24 
Tweede Kamer, vergaderjaar 2022–2023, 30 573, nr. 201.
25 
Tweede Kamer, vergaderjaar 2022-2023, 19 637, nr. 3002.
26 
Wet terugkeer en vreemdelingenbewaring (34.309) - Eerste Kamer der Staten-Generaal
27 
Tweede Kamer, vergaderjaar 2022-2023, 19 847, nr. 1071.
De Staat van Migratie 2023
