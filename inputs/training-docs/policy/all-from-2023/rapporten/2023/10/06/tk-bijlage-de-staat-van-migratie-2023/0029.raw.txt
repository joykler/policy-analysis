belangrijk instrument is om de leerroute te kunnen vaststellen, niet naar behoren werkte en 
dat de onderwijsroute niet goed van de grond kwam.
Al deze knelpunten zijn, in nauwe samenwerking met de verschillende partners in de 
inburgeringsketen, opgepakt. Inmiddels zijn verschillende maatregelen getroffen rond de 
leerbaarheidstoets en het Nt2-docententekort. Op dit moment is het nog te vroeg om 
conclusies te trekken met betrekking tot de werking daarvan. Wel is inmiddels te zien dat 
gemeenten, nu zij steeds meer ervaring opdoen met hun nieuwe inburgeringstaken, zoals 
bijvoorbeeld het afnemen van een brede intake en het vaststellen van een Persoonlijk plan 
Integratie en Participatie (PIP) waarin wordt vastgelegd via welke leerroute de inburgeraar 
moet inburgeren, steeds beter in staat zijn deze processen sneller af te ronden. De afspraken 
die in de inburgeringsketen zijn gemaakt over de samenwerking en het leren in de uitvoering, 
bijvoorbeeld door middel van Communities of Practice die door Divosa worden gefaciliteerd, 
leveren daaraan een belangrijke bijdrage.
Naturalisatie
Op het vlak van naturalisatie wordt gewerkt aan de wijziging van de regelgeving voor het 
inburgeringsvereiste bij naturalisatie, zodat deze beter aansluit bij het inburgeringsstelsel 
dat met de nieuwe Wet inburgering 2021 is opgezet. 
Ontheemden uit Oekraïne
In 2022 werd de wereld opgeschrikt door de plotse aanval van Rusland op Oekraïne en de 
oorlog die daar als gevolg van losbarstte. Als gevolg van deze oorlog kwam een enorme 
migratiestroom op gang met een omvang die Europa sinds de Tweede Wereldoorlog niet 
meer heeft gezien. Dit heeft ertoe geleid dat de EU de Richtlijn Tijdelijke Bescherming heeft 
29
geactiveerd. Hierdoor kunnen lidstaten collectief een beschermingsstatus toekennen aan 
grote groepen ontheemden zonder dat zij allemaal een asielaanvraag hoeven in te dienen 
die vervolgens individueel beoordeeld moet worden. In de Nederlandse context is de 
richtlijn zo geïmplementeerd dat ontheemden een asielaanvraag indienen en dat deze 
vervolgens wordt opgeschort voor de duur van de geldigheid van de richtlijn. In maart 2023 
is de richtlijn met een jaar verlengd tot 4 maart 2024. De ontwikkelingen in de oorlog, de 
mate van destructie in Oekraïne en de situatie in omringende landen geven geen aanleiding 
om te veronderstellen dat Oekraïners op korte termijn in groten getale zullen terugkeren, 
hetgeen wordt bevestigd door analyses van onder andere Instituut Clingendael. Aangezien 
de verwachting is dat de bescherming van ontheemden dus nog langere tijd nodig is, 
dienen op Europees niveau gesprekken plaats te vinden over de mogelijke verlenging van de 
duur van de richtlijn tot 2025 en de mogelijke Europese inzet na deze datum.
Voor de langere termijn, na afloop van de richtlijn, wordt nagedacht over mogelijke 
beleids opties en een strategie gericht op zowel verblijfsrecht als terugkeer. De Tweede 
30
Kamer is geïnformeerd over de uitkomsten van een eerste verkenning. Voor het opstellen 
van het lange termijn beleid worden verschillende overwegingen meegenomen, waaronder 
het maatschappelijk draagvlak in de Nederlandse samenleving, de uitgangspunten van 
zelfredzaamheid en participatie, de uitvoerbaarheid en de impact op bestaande voorzieningen 
zoals opvang, zorg, onderwijs en huisvesting. Over de uitkomst van deze nadere verkenning 
zal de Kamer in het najaar worden geïnformeerd.
29 
Richtlĳn 2001/55/EG van de Raad van 20 juli 2001 betreffende minimumnormen voor het verlenen van 
tĳdelĳke bescherming in geval van massale toestroom van ontheemden en maatregelen ter bevordering 
van een evenwicht tussen de inspanning van de lidstaten voor de opvang en het dragen van de 
consequenties van de opvang van deze personen.
30 
Tweede Kamer, vergaderjaar 2022-2023, 19 637 en 36 045, nr. 3021 en 3121.
De Staat van Migratie 2023 29
