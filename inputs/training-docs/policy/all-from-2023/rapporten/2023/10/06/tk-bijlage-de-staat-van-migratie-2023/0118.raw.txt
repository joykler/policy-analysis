5.4.3.3 Uitstel van vertrek 
Van de vreemdelingen die Nederland moeten verlaten, kampt een deel met een medische 
situatie, aandoening of ziekte. Zij kunnen een beroep doen op artikel 64 van de 
Vreemdelingenwet om het vertrek uit te stellen. Ingevolge deze bepaling blijft uitzetting 
achterwege zolang het gezien de gezondheidstoestand van de vreemdeling zelf of die van 
een van zijn gezinsleden niet verantwoord is om te reizen. Dit is bijvoorbeeld het geval 
wanneer tuberculose is vastgesteld, sprake is van opname in een medische instelling of 
vrouwen vermoedelijk binnen zes weken gaan bevallen dan wel nog in hun kraamtijd 
zitten. In andere gevallen geeft het Bureau Medische Advisering (hierna: BMA) van de IND 
een advies op basis van aangeleverde medische gegevens over de vreemdeling. Het bureau 
wordt hierin bijgestaan door onafhankelijke medische adviseurs.
De IND verleent uitstel wanneer uit het advies van het BMA blijkt dat de noodzakelijke zorg 
niet voorhanden is in het land van herkomst en er op korte termijn een situatie kan 
ontstaan die leidt tot overlijden, invaliditeit of een andere vorm van ernstige geestelijke of 
lichamelijke schade. Indien er in het land van herkomst voldoende behandelmogelijkheden 
zijn, wordt het verzoek om toepassing van artikel 64 afgewezen. Het komt voor dat het BMA 
in het advies aangeeft dat de reis onder voorwaarden moet plaatsvinden, bijvoorbeeld het 
meegeven van bepaalde medicijnen, medische begeleiding tijdens de reis, of het 
overdragen van de vreemdeling aan een arts of specialist na aankomst. Daarin wordt dan, 
indien mogelijk, door de DT&V voorzien.
Uitstel van vertrek ontslaat de vreemdeling evenwel niet van zijn uiteindelijke vertrekplicht. 
Toekenning van het uitstel heeft tot gevolg dat de vreemdeling maximaal een jaar recht-
matig verblijf krijgt, inclusief partner en minderjarige kinderen. De vreemdeling kan 
eventueel opnieuw uitstel aanvragen wanneer deze periode voorbij is.
Ingediende Afgehandelde Inwilligingspercentage
aanvragen aanvragen
2021 1.000 920 39%
2022 840 910 35%
% verschil 2022 -16% -1%
t.o.v. 2021
Figuur 85: Uitstel van vertrek hoofdaanvrager, 2021-2022 (Bron: IND)
Ingediende Afgehandelde Inwilligingspercentage
aanvragen aanvragen
2021 390 390 34%
2022 330 330 39%
% verschil 2022 -15% -15%
t.o.v. 202
Figuur 86: Uitstel van vertrek gezinsleden, 2021-2022 (Bron: IND)
In 2022 werden in totaal 450 maal uitstel van vertrek verleend vanwege artikel 64. In 2021 
was dit 490 maal. In 2022 werd het uitstel 320 maal aan een hoofdaanvrager verleend en 130 
maal aan een gezinslid van de hoofdaanvrager.
5.4.4 Hoeveel vreemdelingen hebben een bestendige oplossing gekregen in het 
kader van LVV?
Sinds 2019 werken de VNG, vijf pilotgemeenten en rijkspartijen in het kader van de 
Landelijke Vreemdelingenvoorziening (hierna: LVV) samen om bestendige oplossingen te 
vinden voor vreemdelingen zonder recht op verblijf en opvang. In vijf gemeenten, namelijk 
118 De Staat van Migratie 2023
