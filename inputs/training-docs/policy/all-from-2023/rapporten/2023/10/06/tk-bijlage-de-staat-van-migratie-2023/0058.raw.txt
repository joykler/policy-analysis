dus met de nodige voorzichtigheid worden bezien. Om de datakwaliteit en naleving te 
verbeteren wordt het meldloket steeds doorontwikkeld. Ook wordt er continu geïnvesteerd 
in voorlichting. 
3.2.3.2 Aantal gemelde werknemers
Het totale aantal unieke gemelde werknemers bij het nationale loket betreft 89.630 in 2022. 
Daarvan hadden 22.440 werknemers een nationaliteit van buiten de EU, EER of Zwitserland 
en 67.190 een EU-nationaliteit. Zelfstandigen zijn niet meegenomen in deze cijfers.
In de cijfers valt op dat een aanzienlijk deel van de gemelde werknemers personen met 
een niet-EU nationaliteit betreft, vooral door in Polen en Litouwen gevestigde bedrijven.
Het betreft voor beide EU-lidstaten voornamelijk personen met de Oekraïense of Wit- 
Russische nationaliteit. 
Vestigingsland EU-burgers Derdelanders
Totaal
Polen 12.250 10.450 22.700
Duitsland 16.360 2.040 18.410
Litouwen 8.780 5.600 14.390
België 8.440 230 8.670
Portugal 3.370 710 4.080
Roemenië 2.720 10 2.730
Spanje 1.680 270 1.940
Hongarije 1.830 70 1.900
Slowakije 1.300 240 1.540
Slovenië 540 950 1.490
64
Figuur 19: Top 10 gemelde werknemers per land, exclusief goederenvervoer, 2022 (Bron: SZW)
3.2.3.3 Aantal gemelde werknemers, wegtransport
De wegvervoersector moeten worden gemeld in het Europese loket voor detacherings-
verklaringen wegvervoer. Het gaat om chauffeurs die tijdelijk werkzaam zijn in Nederland 
en terugkeren naar het land van vestiging van de onderneming. Het gaat niet om chauffeurs 
die werkzaam zijn voor een Nederlandse werkgever. Vanwege het zeer mobiele karakter van 
het wegtransport worden de cijfers omtrent het wegtransport separaat gepresenteerd ten 
aanzien van de overige gedetacheerden. Op dit moment zijn cijfers beschikbaar over het 
aantal werknemers die gemeld worden en het zendende land. Het is een indicatie dat de 
chauffeurs in Nederland zijn gedetacheerd. Het is van belang om op te merken dat het ook 
hier gaat om gegevens die de vervoersondernemingen zelf hebben verstrekt. De detacherings-
verklaring is zes maanden geldig en kan verschillende detacheringen bevatten. De vervoers-
ondernemingen kunnen de detacheringsverklaringen in real time bijwerken. De cijfers zijn 
dus altijd een momentopname.
64 
Het aantal meldingen in het Nederlandse meldloket is lager dan in 2021 omdat detacheringen in het 
wegtransport sinds februari 2022 in het Europese loket worden gemeld.
58 De Staat van Migratie 2023
