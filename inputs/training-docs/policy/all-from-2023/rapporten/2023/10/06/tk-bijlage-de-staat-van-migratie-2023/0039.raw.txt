Inkomende mobiliteit
Gezinsleden van vreemdelingen die hier tijdelijk onderzoek komen verrichten in het kader 
van intra EU-mobiliteit kunnen mee naar Nederland komen. Het gaat hier om onderzoekers 
die een verblijfsvergunning hebben in een andere lidstaat van de EU op basis van de richtlijn 
studenten en onderzoekers. In 2022 waren dat 1.270 gezinsleden.
Andere verblijfsvergunningen familie en gezin
Tenslotte hebben ook houders van andere verblijfsvergunningen, zoals bijvoorbeeld een 
verblijfsvergunning humanitair tijdelijk en niet tijdelijk, de mogelijkheid om onder bepaalde 
voorwaarden hun gezinsleden te laten overkomen. In 2022 is daar 60 keer gebruik van gemaakt.
2.2.3.2 Derdelands verzorgende ouders van een minderjarig Nederlands kind (arrest  
Chavez-Vilchez)
39
In 2011 stelde het Hof van Justitie van de Europese Unie in het arrest Zambrano vast, dat 
derdelands verzorgende ouders van een minderjarig Nederlands kind onder voorwaarden 
aanspraak kunnen maken op een afgeleid verblijfsrecht in de Europese Unie. Vanwege het 
ontbreken van een nationaal verblijfskader heeft dit type verblijfsrecht in Nederland vooral 
vorm en inhoud gekregen door ontwikkelingen in de jurisprudentie.
Een belangrijk ijkpunt binnen de jurisprudentie vormt het in 2017 door het Hof van Justitie 
40
van de Europese Unie gewezen arrest Chavez-Vilchez. Dit arrest heeft grote gevolgen gehad 
voor de wijze waarop de IND toetst of een derdelands ouder recht heeft op verblijf bij zijn 
Nederlandse kind. De eisen waaraan een derdelands ouder bij de huidige stand van het 
beleid moet voldoen om in aanmerking te komen voor verblijf op grond van het arrest 
Chavez-Vilchez, is dat men meer dan marginale zorgtaken voor het betreffende kind moet 
verrichten en dat er daarnaast sprake moet zijn van een zodanige afhankelijkheid tussen de 
ouder en het kind, dat het kind bij weigering van verblijf aan de derdelands ouder 
41
gedwongen wordt het EU-grondgebied te verlaten.
Bij gebrek aan een duidelijk nationaal, wettelijk kader, verleent Nederland op dit moment 
verblijf aan de ouder uit een derde land van een Nederlands kind uitsluitend en rechtstreeks 
op basis van jurisprudentie van het Hof van Justitie van de Europese Unie. Dat levert in de 
praktijk onduidelijkheid op. De Afdeling Bestuursrechtspraak van de Raad van State heeft 
mede daarom uitgesproken dat er een wettelijk kader moet komen. Op 7 september 2022 
heeft het E Hof van Justitie van de Europese Unie als voorlopig sluitstuk van de Chavez-
jurisprudentie geoordeeld dat het verblijfsrecht in dit kader niet tijdelijk van aard is en dus 
gericht op het langer verblijf van de ouder. Ook dit arrest dwingt tot het creÃ«ren van een 
nationaal wettelijk kader.
Het kabinet is daarom voornemens om een nationaal verblijfskader voor verblijf van ouder bij 
Nederlands kind in te richten. Dat wil zeggen dat men een reguliere verblijfsaanvraag kan 
doen, in plaats van een beroep te doen op het arrest Chavez-Vilchez. Met een dergelijke 
verblijfsvergunning kan men het recht op verblijf voor onbepaalde tijd opbouwen, inburgeren 
en op termijn de Nederlandse nationaliteit aanvragen. Met de verblijfsvergunning op grond 
van het arrest kon dit tot voor kort niet. 
39 
HvJEU, Gerardo Ruiz Zambrano tegen Rijksdienst voor Arbeidsvoorziening (RVA), 8 maart 2011, C-34/09.
40 
HvJEU, H.C. Chavez-Vilchez e.a. tegen Raad van bestuur van de Sociale verzekeringsbank e.a., 10 mei 
2017, C-133/15.
41 
Deze beleidsregels volgen uit de jurisprudentie en staan opgenomen in B.10 / 2.2 Vc. Naast de in de tekst 
genoemde criteria moet men ook de identiteit en nationaliteit aannemelijk maken en moet de 
familierechtelijke band tussen het kind en de vreemdeling worden aangetoond.
De Staat van Migratie 2023 39
