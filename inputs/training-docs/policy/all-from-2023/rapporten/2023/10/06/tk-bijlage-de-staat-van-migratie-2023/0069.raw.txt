Nederland heeft actief bijgedragen aan de EU-partnerschappen en zich ingezet voor het 
vergroten van de slagkracht van de Europese inzet met als doel zichtbare resultaten op het 
beperken van irreguliere migratie, het bevorderen van terugkeer, het versterken van 
reguliere migratie en het beschermen van migranten. Daarnaast heeft het kabinet zich 
ervoor ingezet dat het brede EU-instrumentarium bijvoorbeeld op het gebied van visa, 
ontwikkelingssamenwerking en handel, effectiever wordt ingezet om deze aanpak kracht 
bij te zetten. Er is bijvoorbeeld onder het Nabuurschaps-, Ontwikkelings- en Internationale 
Samenwerkingsinstrument indicatief 10% van de financiering (ca. EUR 7,9 miljard) 
beschikbaar voor migratie en ontheemding. Mede dankzij actieve inzet van Nederland is er 
flexibele financiering beschikbaar om partnerschappen met derde landen te bevorderen. 
Op het gebied van visa is mede dankzij de inzet van Nederland artikel 25bis van de Visumcode 
ingevoerd. Deze bepaling biedt de mogelijkheid om gezamenlijk negatieve of positieve 
visummaatregelen te treffen afhankelijk van de medewerking van derde landen op 
terugkeer en de bredere belangen van de EU met het desbetreffende land. In oktober 2021 
zijn negatieve maatregelen aangenomen tegen Gambia. 
Op het gebied van handel zijn onderhandelingen gaande over de herziening van het Algemeen 
Preferentieel Stelsel (APS), waarmee de EU tariefpreferenties aanbiedt aan ontwikkelings-
landen. Nederland heeft zich samen met gelijkgezinde lidstaten ingezet voor een koppeling 
met terugkeersamenwerking, zodat wanneer een land ernstig tekort komt in de samen-
werking op terugkeer, de EU ervoor kan kiezen de aangeboden tariefpreferenties deels of 
helemaal in te trekken. Het kabinet heeft ook bij dit instrument een constructieve benadering 
als uitgangspunt en ziet de inzet ervan als een laatste optie, maar acht het van groot belang 
dat de mogelijkheid wordt gecreëerd. Daarbij houdt het kabinet oog voor de bredere 
doel stellingen van het APS en de mogelijke socio-economische impact van intrekking, zoals 
ook uiteengezet is in het BNC-fiche over de herziening van het APS. De onderhandelingen 
hierover lopen nog op het moment van schrijven. Het huidige APS komt op 31 december 
2023 te vervallen. In juli 2023 heeft de Europese Commissie een voorstel gedaan voor 
verlenging van het huidige APS om te voorkomen dat ontwikkelingslanden op die datum 
85
hun tariefpreferenties voor toegang tot de EU markt verliezen. 
Europese samenwerkingsverbanden mensenhandel en mensensmokkel
Nederland werkt middels verschillende initiatieven en projecten samen met andere landen, 
EU-agentschappen zoals Europol, Eurojust en Frontex om mensenhandel en mensensmokkel 
te bestrijden. Dit vindt bijvoorbeeld plaats binnen het European Multidisciplinary Platform 
Against Crime Threats - Trafficking of human beings (EMPACT-THB), waarvan Nederland sinds 
2019 de trekker is. Binnen dit project is aandacht voor diverse vormen van uitbuiting waarbij 
in EU-verband multidisciplinair wordt samengewerkt. Onder leiding van Nederland wordt 
ingezet om de aanpak van mensenhandel verder te verbreden en te verdiepen. In totaal 
nemen 29 landen en vier EU-agentschappen deel aan het project. Ook wordt vanuit EMPACT 
THB met niet-EU landen samengewerkt.
85 
Tweede Kamer, vergaderjaar 2022–2023, 22 112, nr. 3755.
De Staat van Migratie 2023 69
