huishoudelijke reglementen. Voor het voorkomen van overlast zijn er mogelijkheden tot 
het bekostigen van opleidingen van het personeel en zal er ook een klachtenprocedure de 
ontheemden beschikbaar worden gesteld. Dit is een eerste stap in de aanpak van overlast. 
Onderwijs
Ruim een derde van de groep ontheemden uit Oekraïne is minderjarig. Kinderen en jongeren 
die leerplichtig of kwalificatieplichtig zijn, hebben recht op onderwijs in Nederland ongeacht 
hun verblijfsstatus. Veel kinderen volgen eerst les op een school die onderwijs geeft aan 
nieuwkomers, zoals een taalklas of een internationale schakelklas. Een aantal leerlingen start 
direct op een reguliere of speciale school. Vanwege de massale toestroom van Oekraïense 
leerlingen, is het met ingang van schooljaar 2022-2023 mogelijk gemaakt dat schoolbesturen 
een tijdelijke onderwijsvoorziening kunnen inrichten, specifiek gericht op onderwijs aan 
Oekraïense ontheemde leerlingen. Gemeenten zijn nauw betrokken vanwege de garantie-
functie voor het onderwijs. In december 2022 waren er 25.000 Oekraïense minderjarigen 
155
ingeschreven in het Nederlands primair en voortgezet onderwijs. 
Zorg 
Op 1 juli 2022 is de Regeling Medische zorg voor ontheemden uit Oekraïne (hierna: RMO) 
ingegaan. Het zorgpakket van de RMO is zoveel als mogelijk gelijk aan de Regeling Medische 
zorg Asielzoekers (hierna RMA). Daarnaast wordt door gemeenten voorzien in begeleiding, 
ondersteuning en zorg voortkomend uit de Wet maatschappelijke ondersteuning (Wmo) en 
de Jeugdwet. Vanuit de Wet Publieke Gezondheid wordt voorzien in het basistakenpakket 
jeugdgezondheidszorg, het prenataal huisbezoek en het Rijksvaccinatieprogramma. Vanuit 
JenV is een opdracht verleend aan twee tolkendiensten waardoor zorgverleners kunnen 
communiceren met Oekraïense patiënten. 
In 2022 is tevens gewerkt aan een traject om Oekraïense psychologen zonder BIG-registratie 
zo snel mogelijk aan het werk te krijgen, zodat zij ondersteuning kunnen bieden aan 
ontheemden uit Oekraïne met psychische en psychosociale zorgbehoeftes. Afhankelijk van 
hun diplomawaardering kunnen zij, als basispsycholoog in de curatieve zorg of als 
professional in de preventieve zorg aan het werk. 
Arbeidsmarkt 
Tijdelijk beschermden hebben toegang tot de arbeidsmarkt. Sinds 1 april 2022 geldt, met 
terugwerkende kracht vanaf 4 maart 2022, een vrijstelling van de tewerkstellings-
vergunningsplicht (twv) voor werkgevers die tijdelijk beschermden in loondienst hebben. 
Werkgevers moeten wel voldoen aan de plicht om ten minste twee werkdagen voor de 
aanvang van de werkzaamheden bij het UWV te melden wanneer zij de tijdelijk beschermde 
in loondienst willen nemen. Het doel van deze meldplicht is zicht houden op de tijdelijk 
beschermden en het risico op misstanden en slechte arbeidsomstandigheden te signaleren 
en te verkleinen. Voor tijdelijk beschermden is het ook mogelijk om vrijwilligerswerk te 
verrichten. De werkgever moet dan wel beschikken over een vrijwilligersverklaring. 
Daarnaast mogen zij stage lopen als er een tripartiete overeenkomst is tussen de stagiair, 
werkgever en opleiding. Volgens onderzoek van het CBS had op 1 november 2022 46% van 
de in Nederland verblijvende ontheemden tussen de 15 en 65 jaar betaald werk. Op 1 juli 
vorig jaar was dat nog 35%. Een update van deze cijfers voor 2023 wordt dit najaar verwacht.
Particuliere initiatieven
Sinds de aanvang van de oorlog is een groot aantal particuliere initiatieven tot stand 
gekomen, veelal gericht op het bieden van opvang en ondersteuning. Er zijn particulieren 
die bijdragen door bijvoorbeeld geld en goederen in te zamelen en/of hun huis voor korte 
of langere tijd openstellen voor ontheemden uit Oekraïne. Een consortium van het Rode 
Kruis, Vluchtelingenwerk Nederland, het Leger des Heils en TakeCareBNB onder de naam 
155 
Bron: OCW (peildatum: 12 december 2022).
134 De Staat van Migratie 2023
