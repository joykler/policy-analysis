die maritieme grens drie routes onderscheiden waar vreemdelingen gebruik van maken om 
de EU illegaal in te reizen: de Oostelijke, de Centrale en de Westelijke Mediterrane route, 
ofwel via Griekenland, Italië en Spanje. De vreemdelingen die worden aangetroffen hebben 
119
het vaakst Syrische, Afghaanse of Tunesische nationaliteit.
Figuur 60: Aantal irreguliere grensoverschrijdingen (land en zee), 2021-2022 (Bron: Frontex)
Frontex (Europees Grens- en kustwachtagentschap) ondersteunt de lidstaten bij de uitvoering 
van het grenstoezicht van hun deel van de buitengrenzen, bijvoorbeeld op het gebied van 
identificatie en terugkeer van onrechtmatig verblijvende vreemdelingen. Nederland levert 
ieder jaar een bijdrage ten behoeve van de activiteiten van Frontex, waaronder de 
gezamenlijke operaties aan de buitengrenzen, met inzet van personeel en materieel.
In 2021 vlogen veel migranten, al dan niet gefaciliteerd, naar Belarus om vanuit dit land 
illegaal de grens over te steken naar Polen, Litouwen en Letland. Dergelijke instrumentalisering 
van illegale migratie is door de EU sterk veroordeeld. De betrokken lidstaten hebben, mede 
met ondersteuning van de EU, maatregelen getroffen om grensbewaking op te schroeven. 
Daarnaast zijn maatregelen genomen richting luchtvaartmaatschappijen en landen van 
herkomst om facilitering van irreguliere migratie en mensensmokkel aan te pakken. Dat 
heeft geleid tot een geleidelijke afname van de aantallen die de grens illegaal oversteken. 
Mede naar aanleiding van de gebeurtenissen aan de grens met Belarus, heeft de Europese 
Commissie een voorstel gedaan voor een wettelijk kader voor noodmaatregelen die 
getroffen lidstaten kunnen inzetten. De onderhandelingen over dit voorstel zijn niet 
afgerond. Naar verwachting zal de Raad pogen het kader op te nemen in de raadspositie op 
de verordening betreffende de aanpak van crisis- en overmachtssituaties op het gebied van 
migratie en asiel.
Ook heeft de Commissie in 2021 een wijzigingsvoorstel van de Schengengrenscode 
gepresenteerd, zodat lidstaten effectiever maatregelen kunnen inzetten, in het geval derde 
landen en niet-statelijke actoren migratie als politiek middel inzetten tegen lidstaten. 
Tijdens de JBZ-raad van 9 en 10 juni 2022 is een algemene oriëntatie over dit voorstel bereikt. 
Op moment van schrijven heeft het Europees Parlement nog geen standpunt ingenomen.
De aanpak van geopolitieke instrumentalisering van migratie was ook een van de centrale 
thema’s tijdens twee hoogambtelijke bijeenkomsten die in 2022 onder het Nederlands 
119 
Idem.
De Staat van Migratie 2023 97
