2.2 Wat is de omvang van reguliere migratie van buiten de EU 
naar Nederland?
2.2.1 Hoe verloopt een reguliere aanvraag?
De procedure voor een aanvraag van een reguliere verblijfsvergunning laat zien welke 
overheids actoren zijn betrokken bij een aanvraag en met welke overheidsactoren een 
migrant te maken heeft als hij of zij naar Nederland wil komen voor regulier verblijf. 
Voor de meeste arbeid gerelateerde verblijfsdoelen speelt ook het Uitvoeringsinstituut 
Werknemersverzekeringen (UWV) een belangrijke rol. 
2.2.1.1 Aanvraag door migrant, referent of erkend referent
Voor de meeste verblijfsdoelen geldt dat een referent de aanvraag kan indienen voor de 
migrant. Dit kan een particulier persoon zijn (een ‘sociaal referent’), bijvoorbeeld voor 
gezinsmigratie of een zakelijke referent, zoals de werkgever. Voor zakelijke referenten bestaat 
de mogelijkheid om ‘erkend referent’ te worden, als aan een aantal voorwaarden wordt 
voldaan. Het gaat bijvoorbeeld om een inschrijving in het handelsregister en om vaststelling 
dat de continuïteit en solvabiliteit van de organisatie voldoende is gewaarborgd. Erkenning 
brengt verscheidene voordelen met zich mee, zoals toegang tot online dienstverlening, een 
beslistermijn van twee weken (streeftermijn) en minder bewijsstukken meesturen met de 
aanvraag Ook brengt het een drietal plichten met zich mee: de informatieplicht, 
34
administratieplicht en zorgplicht. Als er geen referent is, vraagt de migrant de 
verblijfsvergunning en eventueel de machtiging voorlopig verblijf (MVV) zelf aan. 
Voor een viertal verblijfsdoelen kan een aanvraag alleen worden ingediend door een erkend 
referent. Het gaat om uitwisseling (behalve Working Holiday Program), studie, arbeid als 
35
kennismigrant en onderzoek in de zin van richtlijn 2016/801/EU. Voor de volgende 
verblijfsdoelen geldt dat het erkend referentschap mogelijk is, maar niet verplicht voor het 
indienen van een aanvraag; arbeid in loondienst, seizoenarbeid, lerend werken, 
34 
Informatieplicht: De erkend referent moet veranderingen die gevolgen hebben voor de verblijfsvergunning 
van de migrant of zijn eigen erkenning binnen 4 weken melden bij de IND. Administratieplicht: De erkend 
referent moet alle van belangzijde informatie over de migrant in zijn administratie bewaren. Zorgplicht: De 
erkend referent draagt zorg voor een zorgvuldige werving en selectie van de migrant. Ook moet hij de 
migrant informeren over de toelatings- en verblijfsvoorwaarden en andere belangrijke regels.
35 
Richtlijn 2016/801/EU van het Europees Parlement en de Raad van 11 mei 2016 betreffende de voorwaar-
den voor toegang en verblijf van derdelanders met het oog op onderzoek, studie, stages, vrijwilligers-
werk, scholierenuitwisseling, educatieve projecten of au-pairactiviteiten.
34 De Staat van Migratie 2023
