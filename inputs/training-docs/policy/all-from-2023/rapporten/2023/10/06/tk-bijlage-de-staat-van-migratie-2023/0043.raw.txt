Nationale kennismigrantenregeling
Kennismigranten kunnen onder andere naar Nederland komen via de nationale 
kennismigrantenregeling. Voorwaarden om van deze regeling gebruik te kunnen maken 
houden in dat de werkgever erkend referent is en de kennismigrant een salaris gaat 
verdienen dat voldoet aan een bepaald normbedrag dat marktconform is. Voor kennis-
migranten jonger dan 30 geldt een lagere norm. 70% van de kennismigranten maakt 
gebruik van de nationale regeling.
Europese richtlijnen
Een aanzienlijk deel van de kennismigranten maakt daarnaast gebruik van toelatings-
47
regelingen op  basis van EU-richtlijnen. Bijvoorbeeld van de richtlijn voor (wetenschappelijk) 
onderzoekers die verbonden zijn aan onderwijs- of kennisinstellingen. Verder biedt de 
richtlijn ruimte voor ‘intra corporate transferees’ (ICT), waarmee leidinggevenden, 
specialisten en trainees kunnen worden overgeplaatst naar een Nederlandse vestiging van 
het internationale bedrijf waar zij in dienst zijn. Vanaf 1 oktober 2021 zijn de regels omtrent 
intra corporate transferees aangescherpt. Zo zijn er meer bewijsstukken nodig voor een 
aanvraag door niet-erkende referenten. Hierdoor kunnen de IND en het UWV beter 
beoordelen of aan de vereisten wordt voldaan en of de Nederlandse tak van een bedrijf ook 
economische activiteiten ontplooit. Deze regels zijn aangescherpt naar aanleiding van 
signalen van misbruik.
Als migranten onder de reikwijdte van deze richtlijn vallen, mogen zij geen gebruik maken van 
de nationale kennismigrantenregeling of de Europese blauwe kaart, enkele uitzonderingen 
48
daargelaten. Deze Europese blauwe kaart, eveneens een EU-richtlijn , richt zich op hoog-
gekwalificeerde kennismigranten in algemene zin. Op dit moment zijn de voorwaarden in 
deze richtlijn relatief ongunstig vanwege onder andere het salariscriterium dat hoger ligt 
dan het salariscriterium van de nationale kennismigrantenregeling en de eis om een (door 
Nuffic gewaardeerd) diploma te overleggen. Het aantal houders van een Blauwe Kaart vormt 
slechts een fractie van het totaal. Een herziene richtlijn is op 17 november 2021 in werking 
49
getreden en moet uiterlijk op 18 november 2023 door alle lidstaten geïmplementeerd zijn. 
De herziene richtlijn voorziet in een versoepeling van de toelatingseisen, (waaronder 
flexibelere salariscriteria) en ruimere mogelijkheden op het gebied van intra-EU-mobiliteit.
Zoekjaar
De regeling ‘zoekjaar hoger opgeleiden’ stelt afgestudeerden en gepromoveerden van 
Nederlandse onderwijsinstellingen in staat om na hun studie, wetenschappelijk onderzoek 
of promotie een jaar lang in Nederland te verblijven en hier werk te vinden of een bedrijf op 
te richten. De regeling staat ook open voor afgestudeerden/gepromoveerden van buitenlandse 
onderwijsinstellingen genoemd in de top-200 van internationale ranglijsten. Wie vanuit het 
zoekjaar overstapt naar een baan als kennismigrant komt bovendien in aanmerking voor 
een verlaagd salariscriterium. Houders van een zoekjaarvergunning worden beschouwd als 
potentiële kennismigranten.
Zelfstandigen
Bij de toelating voor arbeid als zelfstandige geldt een puntensysteem om het wezenlijk 
belang voor de Nederlandse economie te beoordelen. Er wordt op drie onderdelen 
beoordeeld: persoonlijke ervaring, ondernemingsplan en toegevoegde waarde voor 
47 
Richtlijn (EU) 2016/801 van het Europees Parlement en de Raad van 11 mei 2016 betreffende de 
voorwaarden voor toegang en verblijf van derdelanders met het oog op onderzoek, studie, stages, 
vrijwilligerswerk, scholierenuitwisseling, educatieve projecten of au-pairactiviteiten.
48 
Richtlijn 2009/50/EG van de Raad van 25 mei 2009 betreffende de voorwaarden voor toegang en verblijf 
van onderdanen van derde landen met het oog op een hooggekwalificeerde baan.
49 
Richtlijn (EU) 2021/1883 van het Europees Parlement en de Raad van 20 oktober 2021. betreffende de 
voorwaarden voor toegang en verblijf van onderdanen van derde landen met het oog op een hoogge-
kwalificeerde baan, en tot intrekking van Richtlijn 2009/50/EG van de Raad.
De Staat van Migratie 2023 43
