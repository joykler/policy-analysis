De asielinstroom in Nederland bestaat uit het aantal ingediende asielaanvragen. Dit betreft 
zowel eerste aanvragen (inclusief geboorten) als tweede en volgende aanvragen om asiel. 
Ook nareizende gezinsleden van houders van een zelfstandige asielvergunning worden als 
asielinstroom meegeteld. Tenslotte worden de vluchtelingen die in het kader van 
hervestiging naar Nederland worden overgebracht als aparte groep in de rapportage 
opgenomen, evenals personen die via herplaatsing vanuit een EU-lidstaat naar Nederland 
worden overgebracht. 
Het CBS publiceert ook cijfers over het aantal migranten dat vanwege het migratiemotief 
asiel naar Nederland komt. Dit ziet enkel op asielmigranten die zijn ingeschreven in de BRP. 
Registratie van vergunninghouders en asielzoekers vindt in beginsel plaats wanneer zij 
langer dan 6 maanden in Nederland zijn. In de afgelopen 10 jaar vormde asielmigratie 11% 
van de inschrijvingen van immigranten in de BRP.
Om de asielinstroom naar Nederland in de mondiale context te plaatsen wordt eerst een beeld 
gegeven van de situatie van intern ontheemden en vluchtelingen op internationaal niveau. 
Vervolgens worden de asielstromen naar de EU cijfermatig weergegeven en tot slot de asiel-
procedure en het aantal asielzoekers dat naar Nederland komt. Gegevens over ontheemden uit 
Oekraïne zijn opgenomen in een apart hoofdstuk in deze Staat van Migratie.
Belangrijkste ontwikkelingen in 2022:
• Het jaar 2022 stond in het teken van krapte in de asielopvang, alsmede langere 
doorlooptijden en oplopende voorraden bij de IND. 
• Op 17 juni 2022 is besloten om de nationale crisisstructuur te benutten voor 
coördinatie en besluitvorming ten aanzien van de doorstroom in de 
Migratieketen. Per 23 september 2022 is een specifieke crisisstructuur gestart 
om de samenwerking voort te zetten.
• In augustus 2022 werd een pakket bestuurlijke maatregelen aangekondigd om 
66
de acute situatie in de asielopvang te verlichten. 
• Ook is gewerkt aan de zogeheten spreidingswet, die in maart 2023 aan de 
Tweede Kamer is toegezonden. Deze wet moet het via een verdeelsystematiek 
mogelijk maken om voldoende opvangplekken te realiseren en deze zo 
67
evenredig mogelijk over Nederland te verspreiden.
• Het aantal alleenstaande minderjarige vreemdelingen (amv’s) dat asiel aanvroeg 
in Nederland is meer dan verdubbeld ten opzichte van het voorgaande jaar. 
4.1 Wat is de omvang van asielmigratie wereldwijd?
4.1.1 Hoeveel ontheemden zijn er wereldwijd en waar bevinden zij zich?
Wereldwijd waren er in 2022 ongeveer 108,4 miljoen mensen ontheemd, van wie ruim de 
helft, 62,5 miljoen, binnen en 45,9 miljoen buiten het eigen land verblijft. Zo’n 35,3 miljoen 
mensen viel onder het mandaat van UNHCR dan wel UNRWA. Dat is 30% meer dan eind 
2021. Verder waren er eind 2022 5,4 miljoen asielzoekers en 5,2 miljoen anderen die 
bescherming behoeven.
Van de vluchtelingen en andere personen die wereldwijd internationale bescherming 
behoeven komt in 2022 52% uit drie landen: Syrië (6,5 miljoen), Oekraïne (5,7 miljoen) en 
Afghanistan (5,7 miljoen). 
66 
Tweede Kamer, vergaderjaar 2021–2022, 19 637, nr. 2992.
67 
Tweede Kamer, vergaderjaar 2022–2023, 36 333, nr. 2.
62 De Staat van Migratie 2023
