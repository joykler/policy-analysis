Naast zelfstandig vertrek vindt ook gedwongen vertrek plaats, al dan niet onder begeleiding 
van de betreffende lidstaat of Frontex. Om gedwongen vertrek te kunnen realiseren, heeft 
de EU afspraken gemaakt met landen buiten de EU over de terugname van hun eigen 
onderdanen. De EU-lidstaten maken zowel gebruik van deze afspraken op EU-niveau als van 
hun eigen bilaterale afspraken. Deze afspraken over (gedwongen) terugkeer van vertrek-
plichtige vreemdelingen zijn vastgelegd in terug- en overnameovereenkomsten (hierna: 
T&O-overeenkomsten).
125
De EU heeft achttien T&O-overeenkomsten met derde landen gesloten en zes juridisch 
126
niet-bindende afspraken gemaakt. Terug- en overname vormt ook een onderdeel van bredere 
127
onderhandelingen. In Benelux-verband zijn negentien T&O-overeenkomsten gesloten.
In 2022 assisteerde Frontex lidstaten bij de terugkeer van 24.850 personen naar meer dan 
100 bestemmingslanden: in 40% van de gevallen betrof het zelfstandige terugkeer. In 2021 
betrof dit nog 18.300 terugkeerders. Deze toename is in lijn met het nieuwe mandaat van 
Frontex waarbij Frontex naast grensbewaking ook ondersteunt bij terugkeeractiviteiten.
Net als in Nederland is in de EU ook sprake van niet-aantoonbaar vertrek, namelijk 
vertrekplichtige vreemdelingen die niet (meer) op het laatst bekende adres 
verblijven, zonder dat bekend is wanneer en waarheen ze zijn vertrokken. Gegevens 
hiervan zijn niet bekend op EU-niveau.
5.3 Wat is de omvang van toezicht in Nederland?
5.3.1 Wat is de procedure van grenstoezicht en toegangsweigering?
Personen die het Schengengebied via Nederland willen in- of uitreizen, melden zich aan een 
grensdoorlaatpost en ondergaan een grenscontrole om vast te stellen of zij aan de toegangs-
voorwaarden voldoen, zoals vastgesteld in de Schengengrenscode en nationale wetgeving. 
De controle behelst onder meer identificatie en een verificatie van de identiteit en een 
check in de relevante systemen of iemand een gevaar vormt voor de openbare orde of de 
nationale veiligheid. Bij reizigers van buiten de EU wordt ook de zogenaamde ‘doel, duur, 
middelen controle’ uitgevoerd. Nederland zet voor het faciliteren van deze reguliere 
passagiersstromen in op het gebruik van innovatieve technologieën, zoals automatische 
grenspassages voor effectieve en efficiënte grenscontroles. Nederland investeert daarbij ook 
in faciliteringsprogramma’s en innovatieve grensprojecten om grote stromen van reguliere 
passagiers te faciliteren, naast het gebruik van Europese datasystemen.
De grenscontrole wordt uitgevoerd door de Koninklijke Marechaussee (KMar) en in het 
havengebied Rotterdam door de politie (district Zeehaven). Daarnaast bewaakt KMar het 
buitengrensgebied dat bestaat uit de maritieme kuststrook, haventerreinen en luchthavens 
om illegale grensoverschrijdingen en (migratie)criminaliteit te voorkomen en bestrijden. 
Op de Noordzee wordt grensbewaking in kustwachtverband uitgevoerd door de KMar.
125 
Met Hong Kong, Macau, Sri Lanka, Albanië, Rusland, Oekraïne, Noord-Macedonië, Bosnië-Herzegovina, 
Montenegro, Servië, Moldavië, Pakistan, Georgië, Armenië, Azerbaijan, Turkije, Kaapverdië en 
Wit-Rusland. Wit-Rusland heeft in oktober 2021 (formeel bekrachtigd december 2021) de T&O 
overeenkomst met de EU echter weer opgeschort.
126 
Afghanistan, Guinee, Bangladesh, Ethiopië, Gambia, Ivoorkust.
127 
Met Armenië, Bosnië-Herzegovina, Bulgarije, Duitsland, Estland, Frankrijk, Hongarije, (ex-)Joegoslavië 
– waarbij moet worden gesteld dat de overeenkomst wel is overgenomen door Servië, maar niet door 
Montenegro (het werd door Montenegro wel als zodanig toegepast) – Kazachstan, Kosovo, Kroatië, 
Letland, Litouwen, Macedonië, Oostenrijk, Roemenië, Slovenië, Slowakije en Zwitserland.
100 De Staat van Migratie 2023
