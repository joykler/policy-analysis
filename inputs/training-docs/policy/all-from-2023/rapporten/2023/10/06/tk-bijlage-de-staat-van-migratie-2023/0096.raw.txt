5.1 Wat is de omvang van toezicht in de EU?
5.1.1 Grenstoezicht en informatietechnologie
Met de inwerkingtreding van het Akkoord van Schengen (1985) en de Schengenuitvoerings-
overeenkomst (1990) zijn er geen grenscontroles meer aan de binnengrenzen van de 
lidstaten. Deze vinden plaats aan de gemeenschappelijke buitengrenzen. De veiligheid en 
de integriteit van de gemeenschappelijke buitengrens – waaronder de Nederlandse 
buitengrens - is afhankelijk van de inzet van alle Schengenlanden op het gebied van het 
grenstoezicht aan de Schengenbuitengrens. Grenstoezicht dient ter voorkoming en 
bestrijding van irreguliere migratie en het voorkomen van bedreigingen voor de 
binnenlandse veiligheid, mensensmokkel en identiteitsfraude, maar moet tevens bijdragen 
aan het voorkomen en bestrijden van terrorisme en criminaliteit en het faciliteren van 
reguliere passagiersstromen. Controle op de aanvoer van ongewenste goederen wordt niet 
gerekend tot het migratiedomein en valt onder het werkterrein van de Douane. Wel kan 
tijdens het grenstoezicht worden gestuit op mogelijke smokkel van ongewenste en/of 
illegale goederen, net als dat gestuit kan worden op andere strafbare feiten. 
Grenstoezicht begint al ver vóór de eigenlijke buitengrens, waarbij vooraf verkregen 
passagiersinformatie een belangrijke rol speelt. Waar mogelijk en gewenst worden 
potentiële reizigers (conform EU-regelgeving), vóór de reis al toegang tot Nederland 
ontzegd wanneer is vastgesteld dat deze niet voldoen aan de voorwaarden om toegang tot 
Nederland te krijgen. Dit is in lijn met het Europese concept van het geïntegreerd 
grensbeheer (Integrated Border Management, IBM). Kerngedachte van IBM is dat 
grensbeheer een omvattende en integrale taak is die veel meer behelst dan het uitvoeren 
van grenstoezicht op de buitengrenzen of controles op een grensdoorlaatpost. Het doel 
hiervan is niet alleen om irreguliere immigratie en grensoverschrijdende (migratie)
criminaliteit te voorkomen maar ook het faciliteren van bona fide passagiersstromen ten 
behoeve van efficiënte grenspassage.
De uitbreiding van informatietechnologie speelt daarbij een grote rol. Centrale Europese 
informatiesystemen zoals het nieuwe Entry Exit Systeem (EES), het European Travel 
Information and Authorization System (ETIAS), het gewijzigde Schengeninformatiesysteem 
en nieuwe mogelijkheden zoals het European Search Portal, zullen een belangrijke bijdrage 
leveren aan bestrijding van illegale immigratie en grensoverschrijdende 
(migratiecriminaliteit) en terrorisme. 
5.1.2 Toegangsweigeringen
Het aantal toegangsweigeringen aan de buitengrenzen (land, lucht en maritiem) van de EU 
bedroeg 141.000 in 2022. In 2021 was dit 139.000. Daarmee was het aantal 
toegangsweigeringen in 2022 voor de gehele EU vrijwel gelijk aan het aantal in 2021.
5.1.3 Illegale grensoverschrijdingen
Ook in 2022 had de EU te maken met illegale grensoverschrijdingen, met name via de 
Centraal Mediterrane Route en de Westelijke Balkan. In 2022 waren er 330.000 illegale 
grensoverschrijdingen aan de EU-buitengrenzen (land en maritiem). Dat is 64% meer dan 
118
in 2021.
De meeste gebruikte routes in 2022 liepen via de Westelijke Balkan, namelijk 45% van alle 
geregistreerde illegale grensoverschrijdingen. Maar ook vonden veel irreguliere 
grensoverschrijdingen plaats aan de buitengrenzen op de Middellandse Zee. Er worden aan 
118 
EU’s external borders in 2022: Number of irregular border crossings highest since 2016 (europa.eu).
96 De Staat van Migratie 2023
