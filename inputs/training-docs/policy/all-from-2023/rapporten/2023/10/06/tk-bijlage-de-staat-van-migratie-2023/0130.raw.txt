Op 24 februari 2022 viel Rusland het buurland Oekraïne binnen. Vele Oekraïners, 
151
voornamelijk vrouwen en kinderen, ontvluchtten het land. Verreweg de meeste 
ontheemden werden opgevangen in de buurlanden. Evenwel reisden ontheemden ook 
door naar andere landen, waaronder Nederland. Er wordt in Nederland een enorme 
inspanning geleverd voor de opvang van ontheemden uit Oekraïne door gemeenten, 
veiligheidsregio’s, NGO’s en vrijwilligers, ook nu de instroom lager is dan in de 
beginperiode en de oorlog langer duurt dan verwacht. 
7.1 Europese context
De oorlog in Oekraïne gaat gepaard met de vlucht van een groot aantal ontheemden op 
zoek naar veiligheid en bescherming. In het EU-Werkingsverdrag is voorzien in een 
gemeenschappelijk stelsel voor tijdelijke bescherming van ontheemden in geval van een 
massale toestroom, uitgewerkt in de richtlijn tijdelijke bescherming van ontheemden. Op 4 
152
maart 2022 is de Europese richtlijn tijdelijke bescherming (hierna: richtlijn) geactiveerd. Op 
grond van deze richtlijn kunnen ontheemden uit Oekraïne tijdelijke bescherming aanvragen. 
Dit geldt zowel voor ontheemden met de Oekraïense nationaliteit als mensen met een andere 
nationaliteit. Tussen 4 maart 2022 en 18 juli 2022 konden zogeheten derdelanders uit Oekraïne 
ook tijdelijke bescherming aanvragen in Nederland indien ze een permanente, humanitaire of 
tijdelijke verblijfsstatus hadden in Oekraïne. Vanaf 19 juli 2022 komen alleen derdelanders met 
een permanente verblijfsvergunning, met internationale bescherming of familieleden van 
personen die onder de richtlijn vallen hiervoor nog in aanmerking, vanwege toenemende 
indicaties dat derdelanders ten onrechte een beroep deden op opvang in Nederland. 
Daarnaast boden ook de meeste EU-lidstaten geen opvang aan derdelanders, ongeacht hun 
verblijfstatus. Op het hoogtepunt in 2022 waren er 4,5 miljoen personen geregistreerd onder 
de richtlijn.
5.000.000
4.000.000
3.000.000
2.000.000
1.000.000
0
jan feb mrt apr mei jun jul aug sep okt nov dec
 Figuur 95: Aantal vreemdelingen onder Richtlijn tijdelijke bescherming, 2022 (Bron: Europese Commissie/DG  
HOME)
151 
Alle stukken die ten grondslag liggen aan besluitvorming inzake de Russische inval in Oekraïne zijn 
gepubliceerd op Rijksoverheid.nl 
152 
COM Richtlĳn 2001/55/EG van de Raad van 20 juli 2001 betreffende minimumnormen voor het verlenen 
van tĳdelĳke bescherming in geval van massale toestroom van ontheemden en maatregelen ter 
bevordering van een evenwicht tussen de inspanning van de lidstaten voor de opvang en het dragen van 
de consequenties van de opvang van deze personen. 
130 De Staat van Migratie 2023
