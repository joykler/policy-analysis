worden geen gegevens opgenomen in Eurodac. Bij een asielaanvraag in Nederland worden 
vingerafdrukken van de vreemdeling afgenomen en vergelijkt de politie deze met de 
Eurodac-database om te controleren of de vreemdeling eerder in de EU is aangetroffen. 
Eurodac registraties zijn vaak onderdeel van een asielaanvraag waardoor de Eurodac-
database ook kan worden gebruikt om inzicht te krijgen in hoeveel vreemdelingen eerder 
een of meerdere asielaanvragen in de EU hebben gedaan.
In 2022 was van 65% van de asielzoekers in Nederland de eerste registratie in Nederland. 
In 2021 was dit 62%. In het geval van een eerdere registratie was de asielaanvraag evenals in 
2021 het vaakst eerder geregistreerd in de EU-lidstaten Italië, Griekenland en Duitsland. 
Van de asielzoekers die eerdere Eurodac registraties op hun naam hebben, staan gemiddeld 
1,6 registraties per persoon in de database. Dit is gelijk aan 2021. 
De meeste asielgerelateerde registraties betreffen vreemdelingen met de Syrische nationaliteit, 
gevolgd door vreemdelingen met de Eritrese, Algerijnse en Turkse nationaliteit. Het aantal 
Eritrese vreemdelingen met een eerdere asielgerelateerde Eurodac-registratie is verdubbeld 
ten opzichte van 2021, terwijl het aantal Turkse vreemdelingen met een eerdere registratie 
juist is gehalveerd.
Vreemdelingen met meerdere Eurodac registraties zijn gemiddeld 557 dagen onderweg 
tussen de eerste registratie en de asielaanvraag in Nederland. ‘Onderweg’ betekent dat 
vreemdelingen van de lidstaat waar ze de EU binnenkomen doorreizen naar andere lidstaten 
van de EU. De eerste registratie kan plaatsvinden in de lidstaat van binnenkomst of in een 
daaropvolgende EU-lidstaat waar de vreemdeling wordt geregistreerd.
4.2.4.2 Dublinclaims
94
De Dublinverordening bepaalt welke lidstaat verantwoordelijk is voor de behandeling van 
95
een asielverzoek. Het uitgangspunt is dat een asielverzoek maar door één lidstaat in 
behandeling wordt genomen. Indien volgens de Dublinverordening een andere lidstaat 
verantwoordelijk is voor een asielverzoek, dan kan een verzoek (of: claim) worden 
ingediend bij die andere lidstaat. Na akkoord van de desbetreffende lidstaat kan de 
vreemdeling worden overgedragen.
Een akkoord leidt niet in alle gevallen tot feitelijke overdracht van de vreemdeling aan de 
andere lidstaat. Daarvan is vertrek van de asielzoeker met onbekende bestemming uit de 
opvanglocatie de voornaamste reden. Ook kunnen beleidsmatige en juridische redenen 
ervoor zorgen dat een vreemdeling niet overgedragen kan worden, zoals jurisprudentie van 
het Europees Hof van Justitie. 
94 
Verordening (EG) nr. 1560/2003 van de Commissie van 2 september 2003 houdende uitvoeringsbepalin-
gen van Verordening (EG) nr. 343/2003 van de Raad tot vaststelling van de criteria en instrumenten om te 
bepalen welke lidstaat verantwoordelijk is voor de behandeling van een asielverzoek dat door een 
onderdaan van een derde land bij een van de lidstaten wordt ingediend.
95 
De Dublinverordening is van toepassing op de EU-lidstaten, IJsland, Noorwegen, Liechtenstein en 
Zwitserland. In deze paragraaf is gekeken naar de claims die door de 27 EU-lidstaten zijn verzonden.
De Staat van Migratie 2023 77
