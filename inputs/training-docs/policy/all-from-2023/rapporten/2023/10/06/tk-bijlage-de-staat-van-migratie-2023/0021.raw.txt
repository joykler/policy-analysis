in een volgende fase oplossingsrichtingen uitgewerkt. Wat er uiteindelijk met de resultaten 
van deze heroriëntatie en met de uitkomsten van de Staatscommissie gebeurt zal aan een 
volgend kabinet zijn.
Migratie van buiten en binnen de EU
Er is het afgelopen jaar ingezet op kennismigratie en het aantrekken en faciliteren van 
internationaal talent, onder andere door implementatie van de herziene richtlijn Europese 
6
blauwe kaart. Een Europese blauwe kaart is een werk- en verblijfsvergunning voor hoog-
opgeleide werknemers (expats) met een nationaliteit van een land buiten de EU, Europese 
Economische Ruimte of Zwitserland. De afronding van het implementatieproces is voor 
eind 2023 voorzien. 
Om innovatieve startups en scale-ups te ondersteunen is in 2022 de Regeling Verblijfs-
7
vergunning voor buitenlandse startups geëvalueerd. De regeling heeft volgens het 
onderzoek de aanvankelijke doelstellingen behaald, draagt positief bij aan de Nederlandse 
kenniseconomie in het algemeen en het Nederlandse startup-ecosysteem in het bijzonder. 
Het evaluatierapport bevat zes aanbevelingen voor verbeteringen waarmee de regeling kan 
worden geoptimaliseerd. De verschillende aanbevelingen zullen worden overgenomen dan 
8
wel verder onderzocht. In 2023-2024 zal de Tweede Kamer nader worden geïnformeerd over 
de stand van de uitwerking van de aanbevelingen en de uitvoering hiervan. Met het oog op 
de economische veiligheid worden fraudegevoeligheid en risico’s van misbruik van de 
toelatingsregelingen meegewogen. De tussentijdse evaluatie van de pilot ‘essentieel startup 
personeel’ vindt medio 2023 plaats. 
In 2022 is het kabinet ook onverminderd doorgegaan met het aanpakken van misstanden 
9
bij arbeidsmigranten. In januari 2023 is de tweede Jaarrapportage Arbeidsmigranten 
gepubliceerd met een voortgangsoverzicht van de implementatie van de aanbevelingen. 
Deze rapportage gaat onder andere in op de situatie van huisvesting, registratie en de 
regulering van de uitzendsector.
Asiel
Het asiel- en opvangstelsel in Nederland heeft het afgelopen jaar, net als in meerdere andere 
Europese landen, onder enorme druk gestaan. Er zijn daarom verschillende stappen gezet 
en initiatieven ondernomen om het stelsel te versterken en om, conform de ambitie van het 
kabinet, meer grip te krijgen op de asielbewegingen naar de EU en Nederland. Dit vergde 
een nauw samenspel tussen de internationale, Europese en nationale inzet.
In Europees verband heeft het kabinet de Europese Commissie opgeroepen om te werken 
met een whole-of-Commission approach, oftewel een integrale benadering om migratie-
vraagstukken het hoofd te bieden. Het kabinet heeft zich ingespannen om het brede 
EU-instrumentarium, bijvoorbeeld op het gebied van visa, ontwikkelingssamenwerking en 
handel, effectiever in te zetten om de benadering kracht bij te zetten. Een voorbeeld hiervan 
is het brede partnerschap met Tunesië. De inzet van het brede EU-instrumentarium zou 
volgens het kabinet ook kunnen leiden tot partnerschappen met andere relevante derde 
landen, waarbij een op maat gemaakte aanpak het uitgangpunt blijft. Het kabinet zet 
6 
Richtlijn (EU) 2021/1883 van het Europees Parlement en de Raad van 20 oktober 2021 betreffende de 
voorwaarden voor toegang en verblijf van onderdanen van derde landen met het oog op een hoogge-
kwalificeerde baan, en tot intrekking van Richtlijn 2009/50/EG van de Raad.
7 
Succesvol opgestart? Een evaluatie van de start-up-regeling, 2015-2021.
8 
Tweede Kamer, vergaderjaar 2022-2023, 31 311, nr. 245.
9 
Tweede Kamer, vergaderjaar 2022-2023, 29 861, nr. 99. 
De Staat van Migratie 2023 21
