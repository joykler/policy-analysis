1000
900
800
700
600
500
400
300
200
100
0
Zelfstandig vertrek Gedwongen vertrek Zelfstandig vertrek zonder toezicht
Figuur 79: Top 10 nationaliteiten vertrek uit caseload DT&V, 2022 (Bron: DT&V)
138
Naar aanleiding van de motie Valstar heeft het kabinet de mogelijkheden onderzocht om 
in uiterst geval gedwongen een coronatest af te nemen. De Tweede Kamer is op 2 maart 
139
2022 over de uitkomsten van deze verkenning geïnformeerd. De conclusie van de 
verkenning was dat de Nederlandse overheid niet meer beschikt over een effectief 
instrumentarium om het vertrek van vreemdelingen die hier niet (meer) rechtmatig 
verblijven te bewerkstelligen, indien de vreemdeling weigert zich te laten testen en/of 
vaccinatiegegevens te delen. Tegen deze achtergrond is besloten om een wetsvoorstel te 
initiëren waarmee in de Vreemdelingenwet 2000 een grondslag wordt gecreëerd voor het 
afnemen van een test onder dwang bij vreemdelingen die de plicht hebben om Nederland 
te verlaten en die weigeren zich kort voor (gedwongen) terugkeer vrijwillig te laten testen. 
Tevens wordt een grondslag gecreëerd voor het delen van de testuitslag met de DT&V. 
Dit wetsvoorstel is uitgewerkt, en is op 13 april 2023 in consultatie gegaan. 
In 2021 en 2022 zijn in totaal 1.940 vluchten geannuleerd, omdat vreemdelingen weigerden 
medewerking te verlenen aan een voor vertrek noodzakelijke afname van een coronatest. 
Als gevolg van testweigeringen zijn in 2021 en 2022 ook 780 uiterste overdrachtsdata in 
Dublinzaken verlopen. Dit betekent dat Nederland in die gevallen verantwoordelijk werd 
voor de behandeling van betrokken asielaanvragen.
Zelfstandig vertrek
Zelfstandig vertrek is het uitgangspunt van het terugkeerbeleid en de overheid stimuleert 
dit door ondersteuning aan te bieden. Onder andere de DT&V wijst vreemdelingen op de 
mogelijkheid tot vrijwillig vertrek gefaciliteerd door IOM en op de herintegratie-
ondersteuning die IOM of NGO’s kunnen bieden. IOM biedt aan vreemdelingen uit 
bepaalde landen ook herintegratieondersteuning en extra ondersteuning aan kwetsbare 
vreemdelingen, zoals aan migranten met gezondheidsproblemen, slachtoffers van 
140
mensenhandel en niet-begeleide minderjarigen.
Een deel van het zelfstandig vertrek van Albanese vreemdelingen is verlopen via een 
zogeheten spoedboeking. Wanneer zij voor het eerst worden aangetroffen door de KMar en 
in het bezit zijn van een geldig reisdocument wordt de mogelijkheid geboden binnen 36 uur 
138 
Tweede Kamer, vergaderjaar 2021-2022, 35925-VI, nr. 58.
139 
Tweede Kamer, vergaderjaar 2021–2022, 19 637, nr. 2824.
140 
Zie Landenlijst Herintegratieondersteuning - IOM Nederland (iom-nederland.nl)
114 De Staat van Migratie 2023
Marokkaanse
Algerijnse
Nigeriaanse
Syrische
Oekraïense
Poolse
Albanese
Iraakse
Georgische
Braziliaanse
