Hoofdstuk 4: Doelmatigheid 
Het onderzoeken van de doelmatigheid geeft inzicht in hoeverre de beleidsresultaten en -effecten 
op een kostenefficiënte manier bereikt zijn. Om de doelmatigheid van beide regelingen in kaart te 
brengen is gekeken naar vier onderdelen van doelmatigheid: 1) de doelmatigheid van het beleid, 
2) de efficiëntie van de uitvoering door RVO, 3) de ervaren administratieve lasten door 
groenfondsen, medewerkers van RVO en de ambassades en 4) de tevredenheid over de 
dienstverlening van RVO door groenfondsen en de ambassades.  
 
4.1 Doelmatigheid van beleid 
 
De doelmatigheid van beleid betreft de relatie tussen de effecten van het beleid en de kosten van 
het beleid (figuur 4.1). Dit wordt ook wel de doelmatigheid van effecten of de grote doelmatigheid 
genoemd. Vanwege de geringe omvang van het gebruik van de regelingen en de aanpassingen van 
de vermogensrendementsheffing (box 3) in 2021 is deze relatie niet berekend voor beide 
regelingen. Om toch inzicht te krijgen in de doelmatigheid van het beleid wordt in deze paragraaf 
ingegaan op de berekening die gedaan is ten behoeve van de beleidsevaluatie van de voorganger 
28
van de Regeling groenprojecten 2022 en wordt gereflecteerd op de toepasbaarheid van deze 
berekening op de Regeling groenprojecten buitenland 2002 en de Regeling groenprojecten 
Nederlandse Antillen en Aruba 2002.  
 
 
Figuur 4.1: Schematische weergave van de doelmatigheid van effecten (grote doelmatigheid). Bron: 
www.toolboxbeleidsevaluaties.nl 
 
In de berekening die is uitgevoerd in de eerder genoemde beleidsevaluatie betreffen de 
overheidskosten de optelsom van het budgettair beslag (vrijstelling groen beleggen box 3 en 
heffingskorting groen beleggen) en de uitvoeringskosten. Over de periode 2010-2017 waren de 
overheidskosten voor de Regeling groenprojecten gemiddeld €98 miljoen per jaar. De effecten van 
beleid zijn in de berekening gelijk gesteld aan het door de groenfondsen ingelegde vermogen in 
projecten. 
 
Uit de berekening bleek dat gemiddeld over de hele evaluatieperiode (2010-2017) voor elke euro 
die de overheid uitgaf aan de voorganger van de Regeling groenprojecten 2022 er door 
groenfondsen voor €29 - €34 gefinancierd was aan innovatieve duurzame projecten die zonder de 
Regeling groenprojecten niet hadden plaatsgevonden. Hierbij is gecorrigeerd voor het aandeel free 
riders: een groenfonds zou 12-24% van de projecten ook gefinancierd hebben zonder de 
voorganger van de Regeling groenprojecten 2022. 
 
 
28
 G. (Geert) Thijssen, A. (Anton) Duijnhouwer en R. (Ruben) Overgoor. Beleidsevaluatie Regeling groenprojecten 2010-2017: 
eindrapport, 2019.
