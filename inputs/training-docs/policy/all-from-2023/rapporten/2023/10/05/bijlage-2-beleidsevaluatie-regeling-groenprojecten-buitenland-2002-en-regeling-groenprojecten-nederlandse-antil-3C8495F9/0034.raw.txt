Garantieregeling 
De regelingen grijpen volgens verschillende groenfondsen beperkt in op de risico’s die 
financiering van groenprojecten in ontwikkelingslanden en het Caribisch gebied met zich 
meebrengen (zie paragraaf 3.3.1). Dit is één van de redenen waarom groenfondsen nauwelijks 
dergelijke projecten financieren. Groenfondsen stelden daarom voor om (ook) een 
garantieregeling op te zetten bij de financiering van groenprojecten in ontwikkelingslanden en 
het Caribisch gebied. Dit zou hen helpen om het risico op financiering te verlagen en het 
daarmee aantrekkelijker maken om deze projecten te financieren. 
 
Een garantieregeling zou echter een grote wijziging betekenen in hoe beleidsmatig wordt 
beoogt om private financiering van groenprojecten te bevorderen. Dit betekent namelijk dat de 
overheid de drager wordt van de risico’s, terwijl dat risico via deze regelingen juist bij de 
groenfondsen blijft. Bovendien hoeven groenfondsen dan niet meer zelf de risico’s  te 
analyseren, terwijl dat juist net hun toegevoegde waarde is in de bestaande regelingen.  
 
Daarnaast is het zeer de vraag in hoeverre een garantieregeling er daadwerkelijk voor zorgt dat 
groenfondsen wel/meer groenprojecten in ontwikkelingslanden en/of het Caribisch gebied gaan 
financieren. Zoals in paragraaf 3.4 beschreven hebben groenfondsen namelijk ook andere 
redenen waardoor zij op dit moment niet of beperkt gebruik maken van de regelingen. Een 
garantieregeling grijpt hier niet op in. 
 
 
 
 
 
Conclusie optie 3 
 
De regeling(en) kunnen op verschillende manieren aangepast worden. Met het doorvoeren van 
enkele hierboven genoemde wijzigingen/verbeteringen zullen de groenfondsen die op dit moment 
al gebruik maken van de regeling(en) naar verwachting meer groenprojecten kunnen financieren 
en zullen de regelingen beter aansluiten bij het huidige overheidsbeleid. Dit zal mogelijk ook de 
doeltreffendheid van beide regelingen enigszins doen vergroten.  
 
Tegelijkertijd zullen deze verbetersuggesties de groenfondsen die geen gebruik maken van de 
regelingen naar verwachting niet direct over de streep trekken om nu wel projecten in 
ontwikkelingslanden en/of het Caribisch gebied te gaan financieren. De verbetersuggesties haken 
namelijk niet of beperkt in op de redenen die deze groenfondsen hebben waarom zij op dit moment 
geen groenprojecten in ontwikkelingslanden en/of het Caribisch gebied financieren (paragrafen 3.3 
en 3.4). 
 
 
  
34
