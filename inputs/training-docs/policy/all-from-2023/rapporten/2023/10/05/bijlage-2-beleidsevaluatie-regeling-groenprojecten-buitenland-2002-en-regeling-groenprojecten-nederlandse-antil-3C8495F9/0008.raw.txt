men kwijt is bij het voorbereiden, indienen of beoordelen van een aanvraag, maar ook hoe de 
administratieve lasten ervaren worden. En op welke punten mogelijk verbeteringen doorgevoerd 
kunnen worden om de administratieve lasten te verminderen, zodat ook inzicht geboden kan 
worden hoe de doelmatigheid verbeterd kan worden. De ambassades zijn bovendien gevraagd naar 
hun oordeel over de rol die zij hebben bij de beoordeling van aanvragen voor een groenverklaring. 
Tot slot zijn de geïnterviewde groenfondsen en ambassades gevraagd naar hun tevredenheid over 
de dienstverlening van RVO. 
 
De interviews met groenfondsen, ambassades en medewerkers van betrokken ministeries en RVO 
zijn ook gebruikt om ervaringen met en een oordeel over beide regelingen in kaart te brengen. 
Uiteraard is tijdens die interviews ingegaan op de vraag hoe beide regelingen verbeterd kunnen 
worden ten opzichte van de huidige situatie. Beleidsmedewerkers van de betrokken ministeries zijn 
specifiek bevraagd naar hun oordeel over de toegevoegde waarde van beide regelingen binnen de 
huidige beleidscontext van groen beleggen en de relatie met de beleidsdoelstellingen van de 
verschillende ministeries.  
 
Interviews spelen dus een belangrijke rol bij de evaluatie van beide regelingen. Door alle 
verschillende betrokkenen en belanghebbenden te interviewen zal er een gewogen kwalitatief 
oordeel gegeven kunnen worden over de doeltreffendheid, doelmatigheid van en ervaringen met 
beide regelingen. Bovendien kan daarmee inzicht geboden worden in waar verbetering mogelijk is 
en kunnen de gevolgen van verschillende opties over het vervolg van beide regelingen inzichtelijk 
worden gemaakt. 
 
1.5 Afbakening 
 
In deze beleidsevaluatie ligt specifiek de focus op de Regeling groenprojecten buitenland 2002 en 
de Regeling groenprojecten Nederlandse Antillen en Aruba 2002. Het fiscale instrument Groen 
9
beleggen valt buiten de scope van deze evaluatie. Ook de Regeling groenprojecten 2022 (voor 
groenprojecten die in Nederland worden uitgevoerd) valt buiten de scope van deze evaluatie. Deze 
10
regeling is in 2018 geëvalueerd .  
 
1.6 Leeswijzer 
 
Het rapport is als volgt opgebouwd. Hoofdstuk 2 beschrijft de beleidscontext van de Regeling 
groenprojecten buitenland 2002 en de Regeling groenprojecten Nederlandse Antillen en Aruba 
2002, waarbij ook de beleidstheorie en de beoogde werking aan bod komen. In hoofdstuk 3 wordt 
inzicht gegeven in de beleidsresultaten en de doeltreffendheid van de regelingen, waarna 
vervolgens in hoofdstuk 4 de doelmatigheid aan bod komt. Op basis van de bevindingen uit 
hoofdstuk 3 en 4 worden in hoofdstuk 5 enkele opties geschetst over hoe vervolg gegeven kan 
worden aan beide regelingen en wordt gereflecteerd op de gevolgen en de wenselijkheid van ieder 
van deze opties. Het rapport wordt vervolgens afgesloten met conclusies en aanbevelingen 
(hoofdstuk 6 en 7). 
 
 
9
 https://www.rvo.nl/subsidies-financiering/regeling-groenprojecten 
10
 G. (Geert) Thijssen, A. (Anton) Duijnhouwer en R. (Ruben) Overgoor. Beleidsevaluatie Regeling groenprojecten 2010-2017: 
eindrapport, 2019.
