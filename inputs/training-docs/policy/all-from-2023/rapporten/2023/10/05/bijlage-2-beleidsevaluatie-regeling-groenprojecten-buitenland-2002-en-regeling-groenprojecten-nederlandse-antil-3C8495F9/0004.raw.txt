Samenvatting 
Inleiding 
Met de Regeling groenprojecten buitenland 2002 en de Regeling groenprojecten Nederlandse 
Antillen en Aruba 2002 beoogt de Rijksoverheid om de financiering van duurzame innovatieve 
projecten met bovenwettelijke milieueffecten in ontwikkelingslanden en in het Caribisch deel van 
het Koninkrijk der Nederlanden te bevorderen. Dit rapport beschrijft een evaluatieonderzoek naar 
deze twee regelingen over de periode 2002 t/m 2022.  
 
Het doel van deze beleidsevaluatie is om inzicht te krijgen in de doeltreffendheid en de 
doelmatigheid van beide regelingen en hoe zij mogelijk verbeterd kunnen worden. Dit naar 
aanleiding van de parlementaire behandeling van de Regeling groenprojecten 2022, waarin de 
vraag is gesteld of de Regeling groenprojecten Nederlandse Antillen en Aruba 2002 een actualisatie 
behoeft. Daarnaast wordt deze evaluatie gebruikt om verantwoording af te leggen aan de Tweede 
Kamer. 
 
De evaluatie richt zich op een viertal onderzoeksvragen, namelijk: 
• Hoe doeltreffend zijn de Regeling groenprojecten buitenland 2002 en de Regeling 
groenprojecten Nederlandse Antillen en Aruba 2002? 
• Hoe doelmatig zijn de Regeling groenprojecten buitenland 2002 en de Regeling 
groenprojecten Nederlandse Antillen en Aruba 2002? 
• Hoe wordt de Regeling groenprojecten buitenland 2002 en de Regeling groenprojecten 
Nederlandse Antillen en Aruba 2002 door de groenfondsen, de ambassades en de 
medewerkers van de verschillende ministeries en RVO ervaren en beoordeeld? 
• Hoe zouden de Regeling groenprojecten buitenland 2002 en de Regeling groenprojecten 
Nederlandse Antillen en Aruba 2002 verbeterd kunnen worden? 
 
De onderzoeksaanpak kent grofweg twee delen. Allereerst heeft er deskresearch plaatsgevonden 
van alle beschikbare informatie over beide regelingen en vergelijkbaar beleid. Vervolgens is 
middels interviews en gesprekken met verschillende stakeholders verder ingegaan op de 
ervaringen met en de werking van de twee regelingen, waarbij ook inzicht is verkregen in de 
doeltreffendheid en doelmatigheid van beide regelingen. Hierbij zijn ook onderdelen van de 
1
methodiek van de zogenaamde Contribution Analysis gehanteerd. 
 
 
Conclusie 
In twintig jaar tijd zijn in totaal slechts 21 groenverklaringen afgegeven via de Regeling 
groenprojecten buitenland 2002 en vijf via de Regeling groenprojecten Nederlandse Antillen en 
Aruba 2002. Hiermee is met behulp van de groenfondsen voor ruim €260 miljoen aan duurzame 
innovatieve projecten gefinancierd. Deze projecten richten zich nagenoeg allemaal op het thema 
duurzame energie. Slechts twee van de acht groenfondsen hebben de laatste jaren gebruik 
gemaakt van één van beide regelingen. De groenprojecten die via één van beide regelingen mede 
gefinancierd zijn door deze groenfondsen lijken individueel wel impactvol en passen bij de 
beleidsdoelen van de Rijksoverheid. 
 
Hoewel hard bewijs ontbreekt omdat groenfondsen tijdens en/of na realisatie van een groenproject 
geen inzicht hoeven te geven over de gerealiseerde effecten, is het sterk aannemelijk dat de 
realisatie van groenprojecten leidt tot, of op zijn minst een bijdrage levert aan, de realisatie van de 
verschillende beoogde effecten van beide regelingen.  
 
Er valt geen eenduidigheid te geven over de doeltreffendheid van de Regeling groenprojecten 
buitenland 2002. Hoewel er de afgelopen jaren weinig groenverklaringen zijn afgegeven, geven de 
groenfondsen die gebruik hebben gemaakt van de Regeling groenprojecten buitenland 2002 aan 
dat deze regeling hen bevordert om duurzame innovatieve projecten in ontwikkelingslanden te 
financieren. De projecten zijn door de regeling volgens hen financieel beter haalbaar en rendabel, 
wat in veel gevallen nodig was om over te kunnen gaan tot financiering van deze projecten. De zes 
groenfondsen die geen gebruik maken van de regeling geven juist aan dat zwaarder of ander 
overheidsingrijpen nodig is dan het huidige fiscale voordeel, omdat dit voordeel onvoldoende 
 
1
 Mayne, J. (2001). Addressing attribut on through contribution analysis: Using performance measures sensibly. The Canadian Journal of 
Program Evaluation, 16 (1), 1-24.
