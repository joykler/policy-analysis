groenprojecten buitenland 2002 en de Regeling groenprojecten Nederlandse Antillen en Aruba 
2002, met de nuance dat er voor de Regeling groenprojecten buitenland 2002 rekening gehouden 
wordt met wat lokaal als innovatief bestempeld kan worden. Dit betekent dat de toepassing van de 
technologie of van de handelswijze nieuw en innovatief moet zijn en een lage marktpenetratie 
(minder dan 10%) moet hebben in het land waar een project wordt uitgevoerd. Binnen deze fase 
spelen de regelingen een aanjaagfunctie voor mogelijke voorhoedeprojecten die in een latere fase 
aanscherping van normen mogelijk kunnen maken, bijvoorbeeld door te laten zien dat toepassing 
van innovatieve technieken in de praktijk daadwerkelijk mogelijk en rendabel blijkt. 
Tot slot beoogt specifiek deze regeling ook de sociaaleconomische situatie van de lokale bevolking 
te verbeteren en de lokale kennis voor de uitvoering en instandhouding van het project te 
16
borgen .  
 
Een laatste belangrijke voorwaarde is uiteraard dat het groenproject moet worden uitgevoerd in 
een land dat voldoet aan de criteria van de betreffende regeling. Voor de Regeling groenprojecten 
buitenland 2002 betekent dit officieel dat het land “geen of onvoldoende middelen heeft om de 
17
betreffende projecten te realiseren ”. In de praktijk wordt hiervoor sinds 2016 de landenlijst van 
de Dutch Good Growth Fund (DGGF) gehanteerd. Voor de Regeling groenprojecten Nederlandse 
Antillen en Aruba 2002 betekent het uiteraard dat een groenproject uitgevoerd wordt in het 
Caribisch deel van het Koninkrijk der Nederlanden.  
 
2.2 Probleem en legitimiteit overheidsingrijpen 
 
Om de beleidsdoelen van de Rijksoverheid te realiseren is het noodzakelijk dat duurzame 
innovatieve projecten worden gerealiseerd. Het lijkt echter niet vanzelfsprekend dat ondernemers 
18
kiezen voor duurzame innovatieve investeringen . Dat komt omdat deze investeringen een minder 
gunstig risico-rendementsprofiel hebben ten opzichte van gangbare investeringen, onder andere als 
gevolg van de relatief hoge investeringslasten, het lagere verwachte rendement en de grotere 
19
onzekerheid ten aanzien van het financiële resultaat . Dit minder gunstige risico-
rendementsprofiel geldt zeker ook voor projecten in het buitenland en in het Caribisch deel van het 
Koninkrijk der Nederlanden, waar je bovendien te maken kunt hebben met technische, politieke en 
geografische (bijv. natuurgeweld) risico’s.  
 
Zelfs als de overheid er mede door de inzet van verschillende instrumenten in slaagt de 
investeringsbeslissing te beïnvloeden en ondernemers te laten kiezen voor een milieuvriendelijke 
investering, wil dat niet zeggen dat daarmee de financiering ook geregeld is. Een onderneming 
heeft verschillende mogelijkheden voor het financieren van een investeringsproject. De interne 
20
financiering, op basis van ingehouden winsten, is veruit de belangrijkste financieringsbron . Als 
een onderneming besluit tot externe financiering van een duurzaam innovatief project, dan gebeurt 
dit veelal bij banken/groenfondsen. Hoewel de aandacht voor duurzame financieringen bij banken 
de afgelopen jaren is toegenomen, is het niet vanzelfsprekend dat banken deze duurzame 
innovatieve projecten met een mogelijk ongunstiger risico-rendementsprofiel zullen financieren. De 
Regeling groenprojecten buitenland 2002 en de Regeling groenprojecten Nederlandse Antillen en 
Aruba 2002 beogen dan ook het gedrag van banken/groenfondsen te beïnvloeden door kapitaal 
beschikbaar te maken voor de financiering van duurzame innovatieve projecten in 
ontwikkelingslanden en/of het Caribisch gebied. 
 
Naast marktfalen treedt ook overheidsfalen op. Er is sprake van overheidsfalen als het 
overheidsingrijpen negatieve gevolgen heeft. Bij marktfalen is er een economisch argument voor 
overheidsingrijpen als het inherente overheidsfalen minder kostbaar is dan de voordelen van dit 
ingrijpen. Financiering van het bedrijfsleven is in eerste instantie een marktactiviteit. Banken en 
groenfondsen zijn vermoedelijk beter in staat dan de overheid om investeringsplannen te 
beoordelen op hun haalbaarheid. Om overheidsfalen te beperken zijn beide regelingen daarom 
zoveel mogelijk als marktinstrument ontworpen. Vanwege de expertise van banken/groenfondsen 
is het efficiënt als zij investeringen in duurzame innovatieve projecten beoordelen en financieren.  
 
 
16
 Staatscourant Regeling groenprojecten buitenland 2002,  BWBR0013272 
17
 Staatscourant Regeling groenprojecten buitenland 2002,  BWBR0013272 
18
 G. (Geert) Thijssen, A. (Anton) Duijnhouwer en R. (Ruben) Overgoor. Beleidsevaluatie Regeling groenprojecten 2010-2017: 
eindrapport, 2019. 
19
 CE (2013) De duurzaamheidswinst en economische winst van de Regeling groenprojecten, Delft; SEO (2009) De kapitaalmarkt voor 
duurzame projecten, Amsterdam. 
20
 Beck, T. et al (2008) Financing patterns around the world: Are small firms different? Journal of Financial Economics 467-487. 
10
