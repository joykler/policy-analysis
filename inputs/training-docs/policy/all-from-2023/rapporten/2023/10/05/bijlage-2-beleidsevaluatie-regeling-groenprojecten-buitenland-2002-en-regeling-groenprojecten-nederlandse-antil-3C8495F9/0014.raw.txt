aanvraagt, beoordeelt eerst zelf of het projectplan van een ondernemer financierbaar is (activiteit). 
Als de financierbaarheid van het project van een ondernemer door het groenfonds positief 
beoordeeld wordt én naar verwachting in aanmerking komt voor een groenverklaring dient het 
groenfonds een aanvraag in bij RVO (activiteit). RVO toetst de aanvraag vervolgens op 
beleidsmatige criteria (activiteit). Voor de Regeling groenprojecten buitenland 2002 wordt bij de 
beoordeling ook advies ingewonnen bij de ambassade van het land waar het project uitgevoerd zal 
worden. Bij een positief resultaat geeft RVO een groenverklaring af (activiteit). Met dit proces 
wordt geborgd dat projecten voldoende bijdragen aan de beleidsdoelen van de regelingen en er 
rekening gehouden wordt met de kennis en de mogelijkheden binnen het betreffende land waar het 
project gerealiseerd wordt.  
 
Een groenverklaring voor een project biedt economisch voordeel dat door groenfondsen deels 
doorgegeven wordt middels een rentekorting aan ondernemers die de groenprojecten willen 
realiseren. De theorie achter dit beleid is dat het geboden rentevoordeel voor groenprojecten ertoe 
leidt dat een project financieel haalbaar wordt. Daarnaast bouwen de groenfondsen kennis op over 
de financiering van duurzame projecten. Zij kunnen daarmee expertise aanbieden om 
businessplannen te verbeteren waardoor projecten (beter) financierbaar worden.  
 
Met de groenverklaring en de financiering via een groenfonds, kan de ondernemer het groenproject 
realiseren (output). Het succesvol realiseren van deze groenprojecten levert verschillende effecten 
op. Allereerst zijn daar de bovenwettelijke milieueffecten (outcome). Daarnaast beogen de 
regelingen middels de realisatie van een groenproject een versnelde marktontwikkeling en -
introductie van nieuwe duurzame technologieën teweeg te brengen in het land of de regio waar het 
project wordt uitgevoerd (outcome). Tot slot beoogt specifiek de Regeling groenprojecten 
buitenland 2002 ook maatschappelijke effect te boeken in termen van een verbetering van de 
sociaaleconomische situatie van de lokale bevolking en een toename van lokale kennis voor de 
uitvoering en instandhouding van het project.  
 
De regelingen zouden uiteindelijk een bijdrage moeten leveren aan de realisatie van de 
verschillende doelen van het milieubeleid, het innovatiebeleid en het ontwikkelingsbeleid van de 
Rijksoverheid (impact). 
 
 
Onderstaande figuur geeft een samenvattend overzicht van de beoogde werking van het beleid. 
Figuur 2.2: Overzicht samenhang regelingen met andere stakeholders. Bron: Beleidsevaluatie Regeling 
23
groenprojecten 2010-2017: eindrapport, 2019 . Bewerkt.  
 
23
 G. (Geert) Thijssen, A. (Anton) Duijnhouwer en R. (Ruben) Overgoor. Beleidsevaluatie Regeling groenprojecten 2010-2017: 
eindrapport, 2019. 
14
