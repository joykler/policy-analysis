3.2 Beleidseffecten 
 
Zoals beschreven in paragraaf 2.4 wordt met de regelingen beoogd om de financiering van 
duurzame innovatie projecten te bevorderen en daarmee de volgende effecten te bereiken: 
1. Bovenwettelijke milieueffecten  
2. Versnelde marktontwikkeling en -introductie van nieuwe duurzame technologieën in het 
land of de regio waar het project wordt uitgevoerd  
24
3. Verbetering van de sociaaleconomische situatie van de lokale bevolking 
25
4. Toename van lokale kennis voor de uitvoering en instandhouding van het project 
Om de effecten die mogelijk via één van beide regelingen bereikt zijn in kaart te brengen, zijn de 
projectbeoordelingen geanalyseerd. Hierin worden de beoogde effecten beschreven zoals vermeld 
in de aanvraag. Het beoordelingsproces is namelijk zo ingericht dat RVO, in samenwerking met een 
ambassade, alleen vooraf een inschatting maakt of het project voldoet aan de voorwaarde van de 
betreffende regeling. Er vindt achteraf geen controle plaats door RVO of het project uitgevoerd 
is/wordt en welke resultaten en effecten er met het project behaald zijn/worden. Het is door de tijd 
en moeite die het groenfondsen kost om een aanvraag voor groenverklaring in te dienen echter 
zeer aannemelijk dat zij bij toekenning van hun aanvraag voor een groenverklaring overgaan tot 
financiering. Bovendien geven groenfondsen aan dat het voor hen zeer belangrijk is dat projecten 
die zij financieren de beoogde resultaten en impact realiseren. Groenfondsen houden dan ook 
vinger aan de pols of de afgesproken investeringen gerealiseerd worden en de lokale bevolking 
ervan profiteert. Zo gaan zij geregeld op bezoek om de voortgang van groenprojecten die zij mede 
hebben gefinancierd met eigen ogen te zien.  
 
3.2.1 Bovenwettelijke milieueffecten 
 
Bovenwettelijke positieve milieueffecten zijn de effecten die komen boven de effecten van de 
investering die wordt gedaan om aan de wet te voldoen. In de praktijk zijn alleen 
groenverklaringen afgegeven voor investeringen waarvoor geen basiseis is geformuleerd. Positieve 
milieueffecten zijn daarmee altijd bovenwettelijk.  
 
Het is geen vereiste van de regelingen om in de projectaanvraag heel specifiek de beoogde 
milieueffecten te vermelden, zoals beoogde vermeden CO -, NO - en/of fijnstofuitstoot. Dit wordt 
2 x
dan ook nauwelijks gedaan, waardoor het niet mogelijk is om hierop te rapporteren.  
 
De groenfondsen geven in hun aanvraag wel aan wat het verwachte opwekkingsvermogen aan 
duurzame energie zal zijn. Met de in totaal 26 projecten die vaak deels zijn gefinancierd door een 
Nederlands groenfonds is in totaal voor minimaal 1405 MW aan capaciteit voor duurzame 
energieopwekking (zonne-, wind- en waterkrachtenergie) gerealiseerd. Deze duurzame 
energieopwekking voorkomt naar aannemelijke waarschijnlijkheid energieopwekking via fossiele 
brandstoffen, zoals kolengestookte energiecentrales. Bovendien verbetert de luchtkwaliteit, omdat 
de opwekking van duurzame energie ook een lagere uitstoot van (schadelijke) stoffen zoals CO -, 
2
NO - en fijnstofuitstoot oplevert.  
x
 
Omdat bij veel projecten financiering niet enkel via de groenfondsen loopt maar ook uit geld 
bestaat dat niet groenverklaard is, is het niet goed mogelijk om het gedeelte van de minimaal 1405 
MW geïnstalleerd vermogen voor duurzame energieopwekking verder uit te splitsen in behaalde 
bovenwettelijke milieueffecten binnen de regelingen.   
 
“De groenprojecten die [groenfonds X] onderneemt hebben altijd een positieve 
milieu-impact, d.w.z. leiden tot een reductie van CO -emissies en worden 
2
gebouwd en gestructureerd met de IFC performance standards als 
26
uitgangspunt.” 
 
Naast energieopwekking als milieueffect realiseren enkele projecten ook op een andere manier 
bovenwettelijke positieve milieueffecten, zoals een herbebossingsproject waarbij duurzame 
 
24
 Alleen specifiek van toepassing op de Regeling groenprojecten buitenland 2002 
25
 Alleen specifiek van toepassing op de Regeling groenprojecten buitenland 2002 
26
 Deze quote, en de quotes verderop in de rapportage, zijn gegeven door groenfondsen of ambassades tijdens de interviews die gevoerd 
zijn in het kader van deze beleidsevaluatie.
