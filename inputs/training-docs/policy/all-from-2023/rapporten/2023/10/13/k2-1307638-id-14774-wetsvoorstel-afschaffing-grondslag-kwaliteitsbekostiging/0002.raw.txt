Memorie van toelichting 
 
I ALGEMEEN 
 
1. Inleiding 
 
Door de invoering van het studievoorschotstelsel (hierna: leenstelsel) in 2015 is 
1
geleidelijk per jaar extra geld beschikbaar gekomen voor het hoger onderwijs. De 
overheid, onderwijsinstellingen en studentenorganisaties spraken gezamenlijk af dat dit 
geld ten goede zou komen aan de kwaliteit van het onderwijs met de 
2
kwaliteitsafspraken. Deze afspraken gelden voor de periode 2019 tot en met 2024. In 
het coalitieakkoord 2021-2025 ‘Omzien naar elkaar, vooruitkijken naar de toekomst’ is 
opgenomen dat het kabinet de investeringen vanuit het studievoorschot ongemoeid laat. 
Eind 2024 lopen de huidige kwaliteitsafspraken af. In de beleidsbrief hoger onderwijs en 
3
wetenschap is opgenomen dat vanaf 1 januari 2025 de investeringen vanuit het 
studievoorschot gecontinueerd worden en structureel aan de instellingen worden 
toegekend via de lumpsumbekostiging, teneinde het huidige kwaliteitsniveau voort te 
zetten. De huidige wijze van kwaliteitsbekostiging leidt namelijk tot de nodige 
administratieve lasten voor instellingen en uitvoeringslasten voor de Nederlands-
Vlaamse Accreditatieorganisatie (NVAO). Vanwege bewezen professionaliteit heeft de 
regering het vertrouwen dat instellingen zich ook na 2024 met deze middelen inzetten 
voor het verbeteren van de kwaliteit van het hoger onderwijs. Dit wetsvoorstel schrapt 
daarom de wettelijke grondslag voor de kwaliteitsbekostiging.  
 
2. Hoofdlijnen van het voorstel  
 
2.1 Aanleiding 
 
Met ingang van het studiejaar 2015-2016 is de basisbeurs voor studenten in het hoger 
onderwijs komen te vervallen en vervangen door het leenstelsel met sociale 
terugbetalingsvoorwaarden.  
 
De middelen die jaarlijks vrijkwamen door dit stelsel (studievoorschotmiddelen) zijn 
4
gekoppeld aan de zogenoemde kwaliteitsafspraken op instellingsniveau. Er is destijds 
voor gekozen om deze afspraken te maken op instellingsniveau, omdat de opbrengst 
van de sociale hervorming van de studiefinanciering recht moest doen aan de eigen 
dynamiek van instellingen en opleidingen. De kwaliteitsafspraken zijn gericht op het 
realiseren van de doelstellingen voor kwaliteitsverbeteringen en het bijdragen aan 
uitdagend hoger onderwijs van wereldniveau. Ze hebben daarmee als doel om binnen de 
instellingen een cultuur te bevorderen waarin kwaliteitsverbetering van het onderwijs 
centraal staat. Van belang daarbij was dat de kwaliteitsafspraken en de strategische 
plannen waarop deze gebaseerd zijn, gedragen moesten worden door de docenten en 
studenten. In de interactie tussen studenten en docenten moest immers de 
5
kwaliteitsverbetering worden gerealiseerd. 
 
De overheid, onderwijsinstellingen en studentenorganisaties spraken bij de 
kwaliteitsafspraken gezamenlijk af dat de studievoorschotmiddelen ten goede zouden 
komen aan de verbetering van de kwaliteit van het onderwijs. Om dit te realiseren is 
met de Wet studievoorschot hoger onderwijs in de Wet op het hoger onderwijs en 
wetenschappelijk onderzoek (WHW) een aparte grondslag opgenomen om, in afwijking 
van de algemene berekeningswijze, een bedrag aan de rijksbijdrage toe te kunnen 
                                                 
1
 Kamerstukken II 2014/15, 34 035, nr. 3. 
2
 Kamerstukken II 2017/18, 31288, nr. 621. 
3
 Kamerstukken II, 2021/22, 31 288, nr. 96 4. 
4
 V oor de kwaliteitsbekostiging is er een experiment prestatiebekostiging hoger onderwijs geweest (Stb. 2012, 
534). Bij de vormgeving van de kwaliteitsafspraken zijn de ervaringen met de prestatieafspraken in het hoger 
onderwijs betrokken. 
5
 Kamerstukken II 2014/15, 34035, nr. 3, paragraaf 8.3. 
 W14774.K-2
