kwaliteitsniveau hoog te houden en blijvend bij te dragen aan de kwaliteit van het hoger 
onderwijs heeft de regering als doel om de investeringen vanuit het studievoorschot 
(studievoorschotmiddelen) structureel, via de lumpsum, toe te kennen aan de 
instellingen. Er hoeven geen afspraken meer per instelling te worden gemaakt over 
toekenning en besteding van deze middelen, noch zal er sprake zijn van toetsing van de 
gemaakte plannen vooraf door de NVAO. Op deze manier creÃ«ert de regering rust en 
ruimte, zowel op het gebied van bekostiging als administratieve belasting.   
 
2.3. Voorgestelde wijziging 
 
Teneinde te zorgen voor meer rust en ruimte in het stelsel van bekostiging, is 
aanpassing van de WHW nodig. De WHW geeft de Minister van OCW de bevoegdheid 
kwaliteitsbekostiging toe te kennen aan instellingen. Om gevolg te geven aan de wens 
van de regering om de studievoorschotmiddelen door toevoeging aan de lumpsum ter 
beschikking te laten komen van de instellingen, is het nodig om de bevoegdheid om 
kwaliteitsbekostiging toe te kennen uit de WHW te schrappen. Zonder deze aanpassing 
ontstaat onzekerheid over de wijze waarop en de voorwaarden waaronder de 
studievoorschotmiddelen per 2025 ter beschikking van de instellingen komen. Los 
hiervan is het ook niet wenselijk om een grondslag voor kwaliteitsbekostiging in de WHW 
te laten staan, terwijl er geen uitzicht is op de toepassing hiervan. Dit is niet in 
overeenstemming met de gewenste rust en ruimte in het stelsel van de bekostiging. 
 
Huidige systematiek 
Artikel 2.6, eerste lid, van de WHW verwijst naar de algemene berekeningswijze van de 
rijksbijdrage. Die wordt bij of krachtens algemene maatregel van bestuur vastgesteld. 
Met het oog op het bevorderen van de kwaliteit van het hoger onderwijs of het 
wetenschappelijk onderzoek zijn met de Wet studievoorschot hoger onderwijs aan dit 
artikel twee nieuwe leden toegevoegd (leden vijf en zes). Door deze toevoeging kan in 
afwijking van de algemene berekeningswijze aan de rijksbijdrage een bedrag worden 
toegevoegd in verband met de door een instelling in het vooruitzicht gestelde of 
gerealiseerde kwaliteit van het hoger onderwijs of het wetenschappelijk onderzoek.  
 
Systematiek vanaf 2025 
De regering stelt voor om de studievoorschotmiddelen per 2025 structureel, door 
toevoeging aan de lumpsum, ter beschikking te laten komen van de instellingen. De 
middelen worden hiertoe toegevoegd aan de onderwijsopslag in percentages, deel van 
10
het onderwijsdeel van de landelijk beschikbare rijksbijdrage. Het toevoegen van de 
studievoorschotmiddelen aan de onderwijsopslag in percentages houdt in dat de 
middelen per instelling op het niveau van 2024 vanaf 2025 structureel worden 
toegevoegd aan de lumpsum. De mogelijkheid voor kwaliteitsbekostiging verdwijnt uit 
de WHW. 
 
Betrokkenheid interne belanghebbende partijen 
Met het structureel aan de instellingen ter beschikking komen van de 
studievoorschotmiddelen, door toevoeging aan de lumpsum, vervallen de specifieke 
11
afspraken over de betrokkenheid van de medezeggenschap op de besteding van de 
studievoorschotmiddelen. De regering acht het van belang dat blijvende betrokkenheid 
van de medezeggenschap op de besteding van deze middelen wordt gewaarborgd. De 
specifieke wijze waarop deze betrokkenheid wordt uitgewerkt, is in nader overleg met 
12
VH, UNL, ISO en LSVb bezien. Met de door de Tweede Kamer aangenomen motie Van 
13
der Laan/Westerveld is door de Tweede Kamer verzocht om het instemmingsrecht van 
de medezeggenschap op de studievoorschotmiddelen vanaf 2025 te continueren.  
                                                 
10
 A rtikel 4.11, tweede lid, UWHW 2008. 
11
 A rtikel 4.30, eerste lid, onderdeel c, s ubonderdeel 2, UWHW 2008 en Bestuursakkoord Investeren in 
O nderwijskwaliteit Kwaliteitsafspraken 2019-2024, 9 april 2018. 
12
 Bestuursakkoord 2022 hoger onderwijs en wetenschap, 14 juli 2022 (Kamerstukken II 2021-22, 31288, nr. 
969). 
13
 Kamerstukken II, 2021/22, 31 288, nr. 976. 
 W14774.K-2
