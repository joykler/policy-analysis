zullen deze middelen binnen begrotingsartikel 6 en 7 onder het instrument Bekostiging 
worden overgeheveld van de post ‘Studievoorschot kwaliteitsafspraken’ naar 
‘Bekostiging onderwijsdeel’. De middelen worden daarmee structureel toegevoegd aan 
de lumpsum.   
 
Tabel: Bedragen kwaliteitsbekostiging (bedragen x € 1 miljoen) 
 
 2025 2026 2027 Struc. 
Kwaliteitsbekostiging hbo 410 410 410 410 
Kwaliteitsbekostiging wo 249 249 249 249 
 
6. Advies en consultatie 
 
ATR 
Tijdens de internetconsultatie is een concept van dit wetsvoorstel voorgelegd aan het 
Adviescollege toetsing regeldruk (ATR). Het ATR adviseert het wetsvoorstel in te dienen. 
Het ATR geeft in haar advies aan dat gelet op de verplichtingen die voortvloeien uit de 
huidige, specifieke wijze van kwaliteitsbekostiging, het onderhavige voorstel een minder 
belastend alternatief is. Het past bij het in het Bestuursakkoord geformuleerde 
uitgangspunt om “zo min mogelijk extra regeldruk” te veroorzaken en zoveel mogelijk 
aan te sluiten “bij bestaande instrumenten”. Bij de met dit wetsvoorstel voorziene 
structurele vermindering van regeldrukkosten van € 150.000 plaatst het ATR de 
kanttekening dat er door de regering nog (nieuwe) afspraken worden gemaakt over de 
rol van de medezeggenschap. De vermindering van de regeldrukkosten zal uiteindelijk 
afhankelijk zijn van die afspraken. Het ATR geeft daarom in overweging om bij het 
maken van die afspraken expliciet de regeldrukkosten te betrekken. 
 
Internetconsultatie 
De conceptversie van dit wetsvoorstel heeft in de periode van 24 maart tot en met 28 
april 2023 opengestaan voor internetconsultatie. Op de internetconsultatie zijn in totaal 
5 reacties binnengekomen, waarvan 4 openbare reacties. De reacties zijn onder meer 
afkomstig van een hogeschool, een studentenorganisatie, een onderwijsspecialist en 
burgers. Deze reacties hebben niet geleid tot aanpassing van het wetsvoorstel en de 
memorie van toelichting.  
 
Uit de consultatie is naar voren gekomen dat een deel van de respondenten positief is 
over het structureel aan de instellingen ter beschikking komen van de 
studievoorschotmiddelen - door toevoeging aan de lumpsum – en met de daarmee 
gepaard gaande vermindering van de regeldruk.  
 
Deze nieuwe wijze van ter beschikking stellen van de studievoorschotmiddelen leidt 
echter ook tot zorgen bij andere respondenten, met name ten aanzien van de 
betrokkenheid van de medezeggenschap bij de besteding van deze middelen. Eén 
respondent heeft drie aanbevelingen geformuleerd voor onderhavig wetsvoorstel: 
1. Stel jaarlijks een percentage van de lumpsum beschikbaar voor studentinitiatieven; 
2. Borg betrokkenheid van de medezeggenschap bij het bredere thema van 
investeringen in de onderwijskwaliteit; en 
3. Zorg ervoor dat een parallelle discussie plaatsvindt over de ondersteuning van de 
medezeggenschap.  
Deze aanbevelingen zullen worden meegenomen in het overleg dat de regering voert 
met de VH, UNL, LSVb en ISO over de uitvoering van de motie Van der Laan/Westerveld 
(zie paragraaf 2.3). 
 
Daarnaast is gevraagd hoe in deze wetswijzing is meegenomen dat onderwijsinstellingen 
het in de lumpsum opgenomen bedrag ook daadwerkelijk aan kwaliteitszorg- en 
verbetering besteden. De regering heeft vertrouwen dat de instellingen deze middelen in 
samenspraak met de medezeggenschap, net als in de afgelopen jaren, zullen blijven 
 W14774.K-2 6
