Voorbeeld uit de praktijk
Girls’ Day: meiden laten kennismaken met bèta, techniek en IT 
Tijdens Girls’ Day zetten meer dan 200 bedrijven door heel Nederland hun deuren 
open om meiden tussen de 10 en 15 jaar kennis te laten maken met bèta, techniek en 
IT. In Nederland is het aandeel vrouwen in technische of IT-beroepen nog lager dan in 
de landen om ons heen. Uit onderzoek blijkt dat meiden al op jonge leeftijd een studie 
of beroep in bèta, techniek en IT uitsluiten. Dat komt onder andere door een beperkt 
beeld van technische opleidingen en beroepen en genderstereotype verwachtingen in de 
samenleving. Door Girls’ Day wil Expertisecentrum VHTO, dat Girls’ Day organiseert, 
meiden een beter beeld geven van deze beroepen en hun mogelijkheden in deze sectoren. 
In 2023 deden meer dan 9.000 meiden mee aan Girls’ Day. Bijna een derde van deze 
deelnemende meiden, zegt nu eerder een technische studie of beroep te overwegen dan 
voor Girls’ Day. 
31
Uitvoeringsagenda Klimaat & Energie
