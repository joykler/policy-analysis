Creëren van brede bewustwording 
Meer mensen moeten bewust worden gemaakt van wat mensenhandel is zodat mensenhandel eerder 
wordt gesignaleerd en kan worden voorkomen. Er is een grote groep professionals die mensenhandel 
kunnen zien in hun dagelijkse werk, maar waarbij dit niet tot hun dagtaak hoort. Om de bewustwording 
van bovengenoemde professionals, (potentiële) slachtoffers en burgers te vergroten zal een gerichte 
communicatiestrategie worden opgezet met aandacht voor de rol van social media en met als doel om 
specifieke groepen te bereiken die in aanraking kunnen komen met mensenhandel. De specifieke 
groepen zijn divers: van (potentiële) slachtoffer (verschillende kwetsbare groepen van jongeren tot 
arbeidsmigranten), de burger (denk aan de bezoeker van een nagelsalon of degene die een aannemer 
inhuurt) tot aan de (eerstelijns) professional die in aanraking kan komen met mensenhandel, maar niet 
dagelijks te maken heeft met mensenhandel (denk aan de huisarts, de docent of de wijkagent). Het is 
bekend dat (minderjarige) jongeren uitermate kwetsbaar kunnen zijn voor mensenhandel, daarom is bij 
29
het creëren van brede bewustwording specifiek aandacht voor jongeren. 
Er wordt gebruik gemaakt van bestaande expertise en bewezen effectieve communicatiestrategieën.  
Waar mogelijk worden de krachten gebundeld, zodat de communicatie over mensenhandel op een meer 
eenduidige wijze plaatsvindt. 
‘Ik had geen vertrouwen meer in de hulpverlening, maar 
mijn huisarts was degene die zich niet van mij losmaakte. 
Hij zocht uiteindelijk een specifieke psychotherapeut om 
mij te helpen. Het heeft geholpen mijn leven weer te leren 
oppakken zonder mijn gevoel weg te drukken.’ 
– Merel van Groningen, ervaringsdeskundige mensenhandel.
Operationeel doel: eind 2026 weet een groter deel van de burgers, (eerstelijns) professionals en poten-
tiële slachtoffers van mensenhandel in Nederland wat mensenhandel is, dat het plaatsvindt in Nederland 
en kan het signaleren en heeft handelingsperspectief. 
Actie 
• In 2024 wordt een inventarisatie gemaakt van bestaande bewustwordingscampagnes en waar mogelijk 
wordt gekeken naar de effectiviteit van de campagnes. 
• In 2024 wordt een nulmeting uitgevoerd onder professionals die werken met een aantal risicocategorieën 
van slachtoffers en die signalen kunnen opvangen en actie kunnen ondernemen. De nulmeting geeft een 
beeld van hun kennis over (signalen van) mensenhandel en de mogelijke follow-up van die signalen.
• In 2024 wordt een gerichte communicatiestrategie gemaakt die doelgroepgericht (inclusief (minderja-
rige) jongeren) is en met een duidelijk doel en handelingsperspectief voor de doelgroep inclusief het 
melden van mensenhandel en waar informatie over mensenhandel kan worden gevonden. In de 
communicatiestrategie is aandacht voor de rol van social media in mensenhandel. De communica-
tiestrategie richt zich in eerste instantie op eerstelijns professionals en in tweede instantie op het 
bredere publiek. In de communicatiestrategie wordt ook de samenwerking gezocht met bestaande 
campagnes. 
• In 2024 zal de communicatiestrategie zich richten op seksuele uitbuiting, in 2025 op arbeidsuitbuiting 
en criminele uitbuiting. 
29
 Motie Kuik en Van der Graaf (Kamerstuk 35 570 VI, nr. 50) over het uitwerken van een plan om de minst zichtbare groep slachtoffers 
van mensenhandel en uitbuiting beter in beeld te krijgen.
Samen tegen mensenhandel 19
