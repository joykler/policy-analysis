vluchten om hulp te zoeken. Ook kan het zijn dat de dader hun paspoort heeft afgepakt en de woning 
beheert waar ze in wonen. Door deze afhankelijkheid durven slachtoffers meestal niet te vluchten of hulp 
te zoeken. Slachtoffers van mensenhandel zijn vaak bang voor onder meer bedreigingen en geweld van de 
dader alsook voor represailles tegen henzelf of hun familie. Door deze angst durven ze veelal geen hulp te 
zoeken of hun situatie te melden bij de autoriteiten. Ook kan het zijn dat het slachtoffer geen vertrouwen 
heeft in officiële instanties, hetgeen is veroorzaakt door persoonlijke ervaringen of doordat de dader hen 
heeft misleid. Er kan sprake zijn van schaamte over de manier waarop ze zijn behandeld of over de illegale 
activiteiten waarbij ze betrokken zijn geweest. Dit geldt eens te meer wanneer slachtoffers worden 
gedwongen tot het plegen van strafbare feiten en daardoor zelf denken dat zij dader zijn. Slachtoffers 
kunnen ook afhankelijk zijn van de (beperkte) inkomsten die zij krijgen. Weggaan van de uitbuitingssitu -
atie kan ook een verlies aan inkomen voor deze slachtoffers van arbeidsuitbuiting betekenen. Daarnaast 
zijn bepaalde groepen extra kwetsbaar om slachtoffer te worden van mensenhandel: jongeren, mensen 
14
met een (licht)verstandelijke beperking, arbeidsmigranten en asielzoekers.
Opsporingsdiensten zijn voor de aanpak van het delict mensenhandel en het opsporen van daders ook 
afhankelijk van de signalen die zij hierover ontvangen, onder andere van de slachtoffers (direct en via andere 
organisaties). Doordat een grote groep slachtoffers niet wordt herkend en daardoor niet wordt geholpen en 
minder aangifte doet, is er ook minder zicht op daders. Daarnaast loopt de kennis omtrent onder meer de 
achtergrond en modus operandi van daders van arbeidsuitbuiting en criminele uitbuiting achter bij die van 
15
daders van seksuele uitbuiting. Ook blijkt dat organisaties verantwoordelijk voor de opsporing, vervolging 
en berechting van daders het wetsartikel waarin mensenhandel is strafbaar gesteld als zeer complex 
 16
ervaren. Dit kan vervolging van daders bemoeilijken. Verder is sprake van herhaald daderschap. Daders van 
mensenhandel plegen vaker en sneller opnieuw een ernstig strafbaar feit. Na twee jaar is ruim een derde 
(36%) van de daders van binnenlandse seksuele uitbuiting gerecidiveerd, terwijl in het algemeen sprake is 
17
van 26% recidive na twee jaar. Het is daarom van belang om recidive te voorkomen.
‘Slachtoeff r is een titel, het is niet je identiteit.’
– Edith-Bernadette Poot, expert en ervaringsdeskundige.
Vele organisaties die zich inzetten voor de aanpak van mensenhandel hebben de ambitie om het slacht -
offer centraal te stellen, maar in de praktijk pakt dit niet altijd zo uit. Slachtoffers voelen zich niet 
genoeg gehoord, hebben de indruk dat aangifte doen geen zin heeft en vinden het lastig om hun leven 
na de uitbuiting opnieuw in te richten waardoor ze een grote kans hebben om weer slachtoffer te worden. 
Angst voor vergelding, intimidatie en bedreiging door de uitbuiter weerhoudt veel slachtoffers ervan om 
met de politie te praten of om mee te werken aan het strafproces. Ook het strafproces zelf ontmoedigt 
slachtoffers om mee te werken, omdat zij soms meerdere keren hun verhaal moeten doen en bij de 
rechter-commissaris pijnlijke vragen kunnen krijgen van de verdediging. Daarnaast kampen veel 
slachtoffers met trauma’s. Dit kan leiden tot een hernieuwd gevoel van slachtofferschap, ook wel 
secundaire victimisatie genoemd. Bovendien blijkt uit het daderonderzoek dat het CKM in opdracht van 
de politie heeft uitgevoerd dat daders relatief vaak in staat blijken om contact met het slachtoffer te 
onderhouden nadat de uitbuiting is gestopt. Het is duidelijk dat dit niet in het belang is van (het herstel-
18
proces van) het slachtoffer, noch in het belang is van het succes op een strafrechtelijke procedure.
14
 Slachtoffermonitor mensenhandel 2016 – 2020, Nationaal Rapporteur Mensenhandel en Seksueel Geweld tegen Kinderen, 2021.
15
 Dadermonitor mensenhandel 2017-2021, Nationaal Rapporteur Mensenhandel en Seksueel Geweld tegen Kinderen, 2022.
16
 Om deze reden wordt art. 273f Wetboek van Strafrecht gemoderniseerd, Kamerstuk 28 638, nr. 210.
17
 Dadermonitor mensenhandel 2017-2021, Nationaal Rapporteur Mensenhandel en Seksueel Geweld tegen Kinderen, 2022.
18
 Daders van binnenlandse seksuele uitbuiting, Centrum Kinderhandel en Mensenhandel, 2021. 
Samen tegen mensenhandel 13
