De internationale aanpak van mensenhandel
Nederland zet zich ook internationaal in tegen mensenhandel. De inzet richt zich op het tegengaan 
van mensenhandel op migratieroutes. Zo wordt er binnen migratiedialogen zowel bilateraal als 
multilateraal informatie en kennis uitgewisseld op het gebied van mensenhandel en worden 
mogelijkheden verkend om de operationele samenwerking op mensenhandel te verbeteren. 
Middels verschillende programma’s gefinancierd door het ministerie van Buitenlandse Zaken (BZ) 
wordt daarnaast ook ingezet op preventie en bescherming om (mogelijke) slachtoffers te voor -
komen en te ondersteunen. Zo draagt Nederland bij aan het beschermen van slachtoffers van 
mensenhandel en het verbeteren van de opsporing en vervolging van daders in West- en Noord-
Afrika. Via het COMPASS-partnerschap dat wordt uitgevoerd met de Internationale Organisatie 
voor Migratie (IOM) worden slachtoffers van mensenhandel ondersteund met hulp en opvang. Ook 
steunt Nederland het PROMIS-project dat uitgevoerd wordt door UNODC en OHCHR. PROMIS 
loopt in negen West-Afrikaanse landen met als doel het versterken van de capaciteiten van deze 
staten. Het betreft de verbetering van wettelijke kaders, capaciteitsversterking voor efficiëntere 
opsporing en vervolging, samenwerkingsmechanismen en beschermingscapaciteiten op het gebied 
van aan irreguliere migratie gerelateerde misdrijven, waaronder mensenhandel. 
Daarnaast neemt Nederland ook actief deel aan de verschillende internationale gremia waar 
mensenhandel op de agenda staat, zoals het Nationaal Rapporteurs Netwerk van de Europese 
Commissie (NREM), het Comité van de Partijen ten aanzien van het Verdrag van de Raad van 
Europa inzake bestrijding mensenhandel (GRETA), het samenwerkingsverband binnen het 
VN-bureau voor Drugs en Criminaliteit (UNODC) en ook de samenwerking binnen Organisatie voor 
Veiligheid en Samenwerking in Europa (OVSE). De verplichtingen die voortkomen uit de verschil-
lende gremia worden ook op nationaal niveau geïmplementeerd. Voorts vindt binnen de EU 
samenwerking op operationeel niveau plaats om daders aan te pakken en slachtoffers te voor -
komen. Dit vindt plaats binnen het European Multidisciplinary Platform Against Crime Threats - 
Trafficking of human beings (EMPACT-THB). Nederland is sinds 2019 trekker van EMPACT-THB. 
Binnen dit project is aandacht voor diverse vormen van uitbuiting waarbij in EU-verband multidis-
ciplinair wordt samengewerkt. 
Het versterken van de verbinding tussen de nationale trends en ontwikkelingen en de internatio-
nale inzet draagt bij aan het versterken van de aanpak van mensenhandel. Zo zal het vergroten van 
het zicht op slachtoffers op nationaal niveau ervoor zorgen dat de internationale inzet omtrent 
preventie en bescherming beter kan worden afgestemd op de herkomst- en transitlanden. Veel van 
de acties die in dit Actieplan worden genoemd en zullen worden opgepakt, werken dan ook door in 
de aanpak die Nederland internationaal hanteert. In de context van het Actieplan zal daarom 
steeds worden gekeken naar hoe de nationale en internationale inzet sterker met elkaar kunnen 
worden verbonden. 
Samen tegen mensenhandel 34
