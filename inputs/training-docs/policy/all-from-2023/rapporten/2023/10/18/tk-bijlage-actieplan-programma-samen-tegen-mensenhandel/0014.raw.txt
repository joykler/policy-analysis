De vaststelling van slachtofferschap mensenhandel kan momenteel door meerdere partijen worden 
gedaan. Zo kan een slachtoffer als zodanig worden geïdentificeerd door een opvangorganisatie die een 
slachtoffer opvangt. In veel gevallen hebben de opsporingsdiensten een belangrijke rol in de vaststelling 
van slachtofferschap mensenhandel. Voor een specifieke groep slachtoffers, namelijk mensen die niet 
rechtmatig in Nederland verblijven, hangt veel af van de vaststelling van slachtofferschap door opspo -
ringsdiensten, omdat deze slachtoffers dan in aanmerking komen voor zogeheten ‘bedenktijd’ waarin ze 
19
Nederland niet hoeven te verlaten.  Daarna kan een tijdelijke verblijfsvergunning volgen, als het 
slachtoffer aangifte doet of op een andere manier meewerkt aan het opsporingsonderzoek.
Deze afhankelijkheid van de strafrechtelijke procedure kan vanuit het perspectief van het beschermen 
van slachtoffers kwetsbaar zijn. Daarbij geldt dat het vaststellen van het slachtofferschap door opspo -
ringsdiensten ook ertoe kan leiden dat minder aandacht is voor feiten die wel wijzen op slachtofferschap, 
maar voor het opsporingsonderzoek en de vervolging minder of niet relevant zijn. Het is om die reden dat 
de Group of Experts on Action against Trafficking in Human Beings (GRETA) in diens evaluatie van 
Nederland aanbeveelt om het verblijfsrecht los te koppelen van de opsporing, met als doel om meer 
20
mogelijke slachtoffers in beeld te krijgen. Ook wordt in een recente evaluatie van Pro Facto over de 
wijziging van de B8/3-regeling de aanbeveling gedaan om de verblijfsrechtelijke bescherming voor 
slachtoffers van mensenhandel (op basis van de B8/3-regeling) los te koppelen van de aangifte en het 
21
strafrechtelijk onderzoek.
Het vaststellen van slachtofferschap stelt de praktijk ook voor andere uitdagingen, in het bijzonder waar 
het criminele uitbuiting betreft. Slachtoffers van deze vorm van mensenhandel – waarbij zij tot strafbare 
feiten zijn gedwongen – komen dikwijls niet als zodanig, maar juist als verdachten van het gepleegde 
strafbare feit in beeld. Soms worden deze verdachten juist niet gezien door de mensenhandelonderdelen 
binnen opsporingsorganisaties, waardoor het identificeren van het slachtofferschap naast het daderschap 
niet makkelijk is. 
Een ander probleem voor slachtoffers is de toegang tot de juiste opvang en zorg. Dit speelt met name als 
de politie een slachtoffer uit de uitbuitingssituatie haalt en contact legt met zorg- en opvangorganisaties 
voor het plaatsen van een slachtoffer bij een opvang. Er is geen eenduidig systeem voor het plaatsen van 
slachtoffers in de juiste opvang. CoMensha heeft als opdracht het coördineren van de eerste opvang en 
hulp aan slachtoffers van mensenhandel, maar in de praktijk heeft CoMensha beperkte verantwoorde-
lijkheid en mandaat bij het plaatsen van slachtoffers mensenhandel. CoMensha is verantwoordelijk voor 
de plaatsing van slachtoffers die nog niet beschikken over een verblijfsvergunning en die de bedenktijd B8 
aangeboden hebben gekregen in de Categorale Opvang Slachtoffers Mensenhandel (COSM) en de 
plaatsing van slachtoffers van arbeidsuitbuiting. De plaatsing van slachtoffers met multiproblematiek 
(Opvang voor slachtoffers van Mensenhandel met Multiproblematiek, OMM) gebeurt door CoMensha in 
afstemming met gemeenten. CoMensha is echter niet 24/7 bereikbaar en heeft niet het mandaat om 
slachtoffers te plaatsen in de reguliere vrouwenopvang en maatschappelijke opvang. Dit is de verantwoor -
delijkheid van de gemeenten. Daarnaast gaat het om andere - meer ambulante - vormen van hulp. Ook 
slachtoffers van mensenhandel komen in deze opvangvoorzieningen terecht. 
Doordat slachtoffers niet meteen bij de juiste opvang kunnen worden geplaatst zijn de politie, CoMensha 
en zorgcoördinatoren in de praktijk veel tijd kwijt aan het vinden van een opvangplek voor een vermoede-
lijk slachtoffer. Dit is met name een probleem bij mannelijke slachtoffers van mensenhandel, maar ook 
vrouwelijke slachtoffers ervaren problemen. Het vermoedelijk slachtoffer moet hierdoor bijvoorbeeld 
lang wachten op het politiebureau om vervolgens alsnog in een ongeschikte opvang te belanden zoals de 
daklozenopvang, een hotel of het slachtoffer brengt uit nood een nacht in de cel door. Dit is niet in het 
belang van het slachtoffer. Ook is er een kans dat het slachtoffer vanuit het gevoel van onveiligheid en 
trauma niet (goed) in staat zal zijn om mee te werken aan het strafrechtelijk proces. Tot slot, de tijd die de 
politie kwijt is aan het vinden van een juiste opvangplek kan niet worden besteed aan haar eigenlijke 
19
 Zie Bijlage II voor een lijst met definities. 
20
 Report concerning the implementation of the Council of Europe Convention on Action against Trafficking in Human Beings by the 
Netherlands, Second evaluation round, GRETA and Committee of the Parties, 2018.
21
 Zie p. 9 van de Evaluatie van de wijziging van de B8/3-regeling, Pro Facto voor het WODC, 2023.
Samen tegen mensenhandel
