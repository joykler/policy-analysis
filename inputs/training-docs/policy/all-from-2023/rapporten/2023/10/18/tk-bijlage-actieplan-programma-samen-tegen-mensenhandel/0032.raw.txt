Daderaanpak
Om slachtofferschap van mensenhandel te voorkomen is ook een gerichte aanpak van daders van 
belang. Daarin gaat het om het voorkomen van daderschap (preventie), het opsporen en vervolgen 
van daders en het voorkomen van herhaald daderschap (recidive).
Preventie
35
Met het programma Preventie met gezag wil het kabinet voorkomen dat kinderen, jongeren en 
jongvolwassenen in een kwetsbare positie de criminaliteit in gaan, daar steeds verder in verstrikt 
raken en uitgroeien tot geharde criminelen. Daarom heeft het kabinet structureel €143 miljoen 
euro ter beschikking gesteld voor de brede preventieaanpak van (georganiseerde en ondermij-
nende) jeugd criminaliteit. Hiermee wordt onder andere in 27 gemeenten, waar de problematiek 
het grootst is, met een domein overstijgende en gebiedsgerichte aanpak ingezet op het versterken 
van de justitiële functies en perspectief in de wijk. Zo maken we jongeren weerbaarder tegen de 
verleidingen van de criminaliteit, hetgeen bijdraagt aan het voorkomen van criminele uitbuiting. 
Binnen deze aanpak wordt ingezet op preventie en gezag om aan de ene kant jongeren een beter 
perspectief te bieden en ze zo weerbaar te maken tegen de criminele wereld, en aan de andere kant 
ze ook op tijd te kunnen corrigeren wanneer ze toch ‘over de streep’ gaan. Een verbinding wordt 
36
ook gelegd met de uitvoering van het Nationaal Programma Leefbaarheid en Veiligheid en 
initiatieven op het gebied van onderwijs en armoedebestrijding. 
Om daarnaast meer gerichte acties te kunnen ontwikkelen op de preventie van daders van 
mensenhandel is het nodig om te weten waarom mensen dader van mensenhandel worden. Welke 
omstandigheden zijn hiervan van invloed? Hebben daders van mensenhandel specifieke 
kenmerken? Anders gezegd: wat is het daderprofiel van de daders van mensenhandel? Het zicht op 
en de kennis van daders van arbeidsuitbuiting en criminele uitbuiting is minder goed dan dat van 
daders van seksuele uitbuiting. Zo wordt seksuele uitbuiting het meest gesignaleerd door de 
politie. Deze vorm van mensenhandel betreft namelijk in de periode 2017-2021 totaal 76% van de 
37
geregistreerde incidenten, ten opzichte van 10% criminele uitbuiting en 6% arbeidsuitbuiting. Van 
de in totaal 3.925 incidenten, is bij slechts 19% een verdachte geregistreerd. Dat betekent dat bij 
ruim vier op de vijf incidenten van mensenhandel die de politie registreert geen verdachte in beeld 
is. De verdachten die wel in beeld komen, zijn grotendeels verdachten van seksuele uitbuiting. 
De Nationaal Rapporteur onderzoekt momenteel wat de daderprofielen zijn van daders van 
mensenhandel. Gelet op eerdergenoemde cijfers, richt dit onderzoek zich specifiek op daders van 
seksuele uitbuiting. De resultaten worden in het najaar van 2023 verwacht. Hierna wordt bezien of 
een onderzoek naar daders van arbeidsuitbuiting en/of criminele uitbuiting toegevoegde waarde 
kan hebben.
Opsporen en vervolgen
Het dagelijkse werk van de Politie, KMar en de opsporingsdienst van de NLA is gericht op het 
opsporen van daders. Daarbij werken zij onder meer samen met het OM, LIEC-RIEC’s en 
gemeenten. Voor de politie zijn in de Veiligheidsagenda voor de jaren 2023 – 2026 op verschillende 
thema’s landelijke beleidsdoelstellingen vastgelegd waar het thema mensenhandel onderdeel van 
is. De afspraken in de Veiligheidsagenda dragen bij aan een brede, integrale en internationale 
aanpak van mensenhandel. Er zijn kwalitatieve doelstellingen opgenomen over de online opspo-
ring en signalering van mensenhandel, de inzet op eenheidsoverstijgende samenwerking en over 
het internationale aspect bij de aanpak van mensenhandel. 
35
 Kamerstuk 28 741, nr. 106. 
36
 Kamerstuk 30 995, nr. 100. 
37
 Dadermonitor mensenhandel 2017-2021, Nationaal Rapporteur Mensenhandel en Seksueel Geweld tegen Kinderen, 2022.
Samen tegen mensenhandel 32
