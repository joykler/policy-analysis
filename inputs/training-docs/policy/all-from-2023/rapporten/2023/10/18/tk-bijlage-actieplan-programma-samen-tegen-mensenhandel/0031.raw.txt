Verbetering van de informatiedeling en 
gegevensverwerking
Kenmerkend voor de aanpak van mensenhandel is dat instanties uit meerdere domeinen betrokken zijn 
en dat samenwerking tussen die instanties noodzakelijk is om de problematiek te verminderen. Daar waar 
meerdere instanties uit verschillende domeinen moeten samenwerken, komt de vraag steeds op of 
(persoons-)gegevens mogen worden uitgewisseld in het kader van die samenwerking. Een vraag die zich 
door de complexiteit van wet- en regelgeving niet eenvoudig laat beantwoorden. Vaak treedt er hande-
lingsverlegenheid op of worden gegevens niet gedeeld waar dat wel nodig was geweest om mensen beter 
te helpen. Het probleem is dan niet alleen ‘de privacy’, maar ook het feit dat de samenwerkende organisa-
ties onvoldoende hebben geïnvesteerd in het goed doordenken van de samenwerking en wijze waarop de 
noodzakelijke gegevensverwerking wel kan plaats vinden.
Een goede inrichting van de gegevensverwerking zorgt ervoor dat de gegevens- en informatiedeling 
bijdraagt aan de oplossing van de problematiek, dat deze rechtmatig en zorgvuldig is, en met respect voor 
het (potentiële) slachtoffer of dader wordt uitgevoerd. Die inrichting is een gezamenlijk proces. Er wordt 
verkend in hoeverre aanvullende of aangepaste regelgeving nodig is ten behoeve van betere gegevensde-
ling tussen ketenpartners. De problematiek van gegevensdeling is niet eigen aan mensenhandel. Voor de 
verkenning wordt daarom gebruik gemaakt van bestaande kennis en expertise die is opgedaan in de 
zorg- en veiligheidshuizen. Aansluitend op de verkenning worden de mogelijke aanpassingen 
doorgevoerd. 
Operationeel doel: in 2024 wordt verkend in hoeverre aanvullende of aangepaste regelgeving of 
afspraken nodig zijn ten behoeve van betere gegevensdeling tussen ketenpartners.
Acties 
• In 2024 wordt een analyse uitgevoerd van bestaande samenwerkingsconvenanten, zoals die van het 
RIEC en die van de zorg- en veiligheidshuizen en de handreiking gegevensdeling waarin informatiede-
33
ling tussen ketenpartners in de aanpak van mensenhandel mogelijk is. Daarbij wordt ook verkend in 
hoeverre aanvullende of aangepaste regelgeving of afspraken nodig zijn ten behoeve van betere 
gegevensdeling tussen ketenpartners.
• Na de analyse wordt uiterlijk in 2025 gestart met het onderzoeken hoe een proces kan worden ingericht 
dat duidelijk maakt hoe de gegevensstromen dienen te lopen. Bij deze analyse worden ook de mogelijk-
heden verkend voor gemeenten om aan te sluiten bij de Domein Overstijgende Informatie gestuurde 
Werkwijze (DIGW) van de politie.
34
• Vanaf 2026 wordt gewerkt aan de doorvoering van mogelijke aanpassingen.
- Actiehouder: JenV
- Betrokken organisaties: JenV, VWS, SZW, VNG, Politie, NLA, KMar, RIEC's, IND, EMM, zorg- en 
veiligheidshuizen, CoMensha, CCV, zorgcoördinatoren, Veilig Thuis. 
- Draagt bij aan de aanpak van: seksuele uitbuiting, criminele uitbuiting en arbeidsuitbuiting.
Beoogd effect
• Informatiedeling tussen ketenpartners die rechtmatig en zorgvuldig is.
33
 Handreiking: De aanpak van mensenhandel en het gebruik van persoonsgegevens, ministerie van Justitie en Veiligheid, 2020
34
 Met DIGW worden signalen (van mensenhandel) vanuit intelligence, opsporing en de gebiedsgebonden politiezorg beter met elkaar 
verbonden. Concreet betekent dit onder meer dat alle mutaties die door politiemedewerkers gedaan worden, worden doorzocht op 
signalen die een aanwijzing van mogelijke mensenhandel bevatten. Dit zorgt bijvoorbeeld ervoor dat in zaken die in eerste instantie 
alleen als een drugsdelict zijn geregistreerd, ook worden opgepikt als signalen van een delict mensenhandel en vervolgens worden 
gedeeld met de AVIM. DIGW helpt om bij meer diffuse zaken gerichter de inzet van de AVIM capaciteit te bepalen.
Samen tegen mensenhandel 31
