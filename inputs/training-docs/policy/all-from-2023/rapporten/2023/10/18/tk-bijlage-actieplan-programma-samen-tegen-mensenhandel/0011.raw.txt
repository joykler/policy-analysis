Probleemanalyse
5 
In de voorbereiding zijn een viertal rondetafelbijeenkomsten georganiseerd voor het brede werkveld.
Uit de opgehaalde problemen van de rondetafelbijeenkomsten en het beeld uit bestaande rapporten en 
analyses volgt de volgende probleemanalyse over de gezamenlijke aanpak van mensenhandel in 
6
Nederland.
De afgelopen jaren is het lastig gebleken om het zicht op slachtoffers te vergroten . Het aantal 
meldingen bij CoMensha is flink gedaald terwijl de omvang van mensenhandel volgens experts is 
7
toegenomen. Met name de minderjarige slachtoffers van seksuele uitbuiting zijn zo goed als uit beeld 
geraakt in de jaarcijfers van CoMensha, zo blijkt onder meer uit rapporten van de Nationaal Rapporteur 
8
Mensenhandel en Seksueel Geweld tegen Kinderen (Nationaal Rapporteur). De Nationaal Rapporteur 
stelt dat er geen reden is om aan te nemen dat het aantal personen dat slachtoffer wordt van mensen -
handel ook daadwerkelijk daalt. De indruk bestaat dat slachtoffers minder in beeld komen bij opsporings -
instanties en dat er daarom minder slachtoffers worden gemeld. Naar de mogelijke oorzaken van de 
daling wordt momenteel onderzoek gedaan. Verder stelt de Nationaal Rapporteur dat vaker slachtoffers in 
beeld komen bij instanties buiten de strafrechtketen, maar dat het lastig is deze meldingen te centralise-
9
ren. Ook concludeert de Nationaal Rapporteur dat uit de laatste gegevens van CoMensha blijkt dat 
gemeenten nauwelijks slachtoffers bij CoMensha melden, terwijl zij een belangrijke rol kunnen spelen in 
10
de mogelijke signalering van mensenhandel. Tot slot, uit een recent onderzoek van het Centrum 
Kinderhandel en Mensenhandel (CKM), dat is uitgevoerd in opdracht van het ministerie van Justitie en 
Veiligheid (JenV), blijkt dat in 2020-2021 er mogelijk 2.500 slachtoffers van criminele uitbuiting waren, 
11
terwijl slechts 68 vermoedelijke slachtoffers van deze uitbuitingsgrond zijn gemeld bij CoMensha.
Zichtbaarheid op slachtoffers is een randvoorwaarde om slachtoffers goed te kunnen helpen en hen uit de 
uitbuitingssituatie te halen en te houden. Daarnaast helpt het vergroten van het zicht op slachtoffers voor 
een beter beeld van de problematiek en om tot een juiste aanpak te kunnen komen. 
Een probleem in de aanpak van mensenhandel is dat de maatschappij niet goed weet wat mensen-
handel is, hoe het kan worden herkend en wat kan worden gedaan als er signalen van mensenhandel zijn. 
Er is vaak verwarring met mensensmokkel wat gaat over hulp bij illegale toegang, doorreis en verblijf en 
waarbij doorgaans sprake is van instemming. Ook wordt gedacht dat slachtoffers altijd buitenlanders zijn 
en dat mensenhandel alleen iets is van georganiseerde criminele netwerken. Ook bestaat er nog een 
verouderd beeld van loverboys waarin een jong meisje door haar ‘vriendje’ maandenlang wordt gepaaid 
en later seksueel wordt uitgebuit. De cijfers geven echter een ander, veel diverser beeld. Juist ook jonge 
jongens worden slachtoffer van seksuele uitbuiting. Daarnaast gaat het benaderen en uitbuiten van 
slachtoffers steeds sneller en vindt dat veel meer online plaats, een wereld die vaak verborgen blijft voor 
omstanders van slachtoffers. Onderzoek laat zien dat slechts in de helft van de gevallen een relatie wordt 
ingezet en dat slachtoffers al binnen enkele dagen seksueel uitgebuit kunnen worden, mede vanwege de 
 
rol van social media. De belevingswereld van jongeren is veranderd en maakt hen kwetsbaar om slacht-
12
offer te worden.
5
 Zie bijlage V: ‘Lijst met geconsulteerde organisaties’ voor een overzicht van de deelnemers.
6
 Tijdens de eerste rondetafelbijeenkomst is met het brede werkveld gesproken over de problemen in de aanpak van mensenhandel, 
wat er goed gaat en wat de ambities zouden moeten zijn in de aanpak van mensenhandel. De opbrengst is samengebracht in een 
bloemlezing.  
https://www.rijksoverheid.nl/documenten/kamerstukken/2023/03/22/tk-bloemlezing-programma-samen-tegen-mensenhandel 
7
 In de periode 2018-2019 waren er naar schatting jaarlijks rond de 5.000 vermoedelijke slachtoffers van mensenhandel in Nederland. 
Dit blijkt uit onderzoek door de universiteiten van Tilburg en Utrecht in opdracht van het WODC. Multiple Systems Estimation 
Slachtoffers Mensenhandel Nederland 2016-2019, van Dijk, Cruyff & van der Heijden, 2021.
8
 In Slachtoffers van mensenhandel in beeld bij CoMensha 2017-2021 stelt de Nationaal Rapporteur dat binnenlandse seksuele 
uitbuiting naar schatting de meest voorkomende vorm van mensenhandel is in Nederland en het hoogste aandeel jonge slachtoffers 
kent. Aanbevolen wordt om de aanpak van binnenlandse seksuele uitbuiting in de minder zichtbare sector prioriteit te geven en 
daarbij de focus te leggen op de vele jonge slachtoffers.
9
 Dadermonitor mensenhandel 2017-2021, Nationaal Rapporteur Mensenhandel en Seksueel Geweld tegen Kinderen, 2022.
10
 Slachtoffers mensenhandel in beeld 2017 – 2021, Nationaal Rapporteur Mensenhandel en Seksueel Geweld tegen Kinderen, 2022.
11
 Kijken met andere ogen deel I, Centrum Kinderhandel en Mensenhandel, 2022.
12
 Daders van binnenlandse seksuele uitbuiting, Centrum Kinderhandel en Mensenhandel, 2021. 
Samen tegen mensenhandel
