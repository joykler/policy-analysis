taak, namelijk het opsporingsonderzoek. Bovenstaande sluit aan bij de bevindingen van de Nationaal 
Rapporteur die stelt dat slachtoffers vaak niet de specialistische hulp en opvang krijgen die ze nodig 
hebben, omdat hulp in veel gevallen afhangt van kenmerken die niet met hun slachtofferschap te maken 
22
hebben, zoals verblijfsstatus, woonplaats en leeftijd.
Daarnaast bestaan ook nog veel vragen over hoe de juiste opvang, zorg en bescherming voor slachtoffers 
van criminele uitbuiting vormgegeven dient te worden. De verwachting is dat de hulpvraag – en met name 
23
het veiligheidsaspect – verschilt van slachtoffers van andere vormen van mensenhandel.
Mensenhandel is niet alleen een probleem van de grote steden. Mensenhandel vindt overal plaats. 
Gemeenten hebben een belangrijke rol in de signalering van mensenhandel. Daarom is het van belang 
dat elke gemeente beleid heeft in de aanpak van mensenhandel zoals eerder is afgesproken in het 
24
Interbestuurlijk Programma. Hiervoor zijn de afgelopen jaren grote stappen gezet. Veel meer 
gemeenten dan twee jaar geleden beschikken over beleid gericht op mensenhandel, zo blijkt uit een 
25
onderzoek naar de aanpak van mensenhandel in gemeenten. Ook is de afgelopen jaren veel geïnvesteerd 
in het trainen van medewerkers bij gemeenten om mensenhandel te herkennen en te signaleren. 
Mensenhandel is een landelijk fenomeen, maar vele regio’s hebben een aanpak die zich beperkt tot hun 
eigen regio. Hierbij wordt nog onvoldoende aandacht besteed aan goede voorbeelden uit andere regio’s. 
Ook weten binnen een regio betrokken partijen elkaar niet altijd goed te vinden, omdat geen eenduidige 
werkwijze bestaat voor (regionale) samenwerking. 
Daarnaast zijn netwerken achter mensenhandel goed georganiseerd en verplaatsen zij slachtoffers om 
onder de radar te blijven van de regionale aanpak. In de Dadermonitor stelt de Nationaal Rapporteur dat 
het belangrijk is dat ook netwerken van daders worden opgespoord. Die maken niet alleen mogelijk veel 
slachtoffers, maar kunnen door overlap met andere vormen van criminaliteit ook zeer ondermijnend zijn 
voor de samenleving. Wanneer slachtoffers en/of daders verspreid over het hele land of in het buitenland 
actief zijn, voldoet een regionale aanpak niet altijd. Het gaat bijvoorbeeld om mensenhandelzaken 
26
waarbij het regio-overstijgende karakter onderdeel is van de werkwijze van een dadergroep. 
Gemeenten lopen er in hun rol bij de bestuurlijke aanpak tegen mensenhandel veelal tegenaan dat zij 
mogelijke signalen mensenhandel niet altijd kunnen registreren of kunnen doorgeven aan de relevante 
opsporingsinstanties. Per gemeente wordt hier verschillend mee omgegaan. De huidige regelgeving 
voor het delen van informatie en gegevens over mogelijke signalen van mensenhandel wordt op dit 
moment als onvoldoende gezien. Om de informatiedeling tussen de ketenpartners te vergemakkelijken 
is in november 2020 een handreiking gepubliceerd die zo goed en concreet mogelijk weergeeft hoe en 
wanneer informatie over mogelijke slachtoffers gedeeld mag worden (opsporing, vervolging, bestuurlijk 
27
en zorg en opvang). Het is een voldragen instrument, dat handvatten moet bieden voor de dagelijkse 
praktijk. Het opstellen van de handreiking heeft echter ook inzichten opgeleverd in bestaande belemme -
ringen bij informatiedeling. Gemeenten ervaren bijvoorbeeld op dit moment obstakels in het verwerken 
van gegevens bij mogelijke signalen mensenhandel tijdens bestuurlijke controles. Zij hebben op dit 
moment geen grondslag om de gegevens zelf te verwerken, maar ook niet om de (zachte) signalen door te 
geven aan de relevante opsporingsdiensten. Ook zorgcoördinatoren ervaren moeilijkheden bij het delen 
van gegevens. 
22
 Zie p. 8 van de Slachtoffermonitor mensenhandel 2016 – 2020, Nationaal Rapporteur Mensenhandel en Seksueel Geweld tegen 
Kinderen, 2021
23
 Zie bijvoorbeeld aanbeveling 3 op p. 88 van het rapport Kijken met andere ogen deel II, Centrum Kinderhandel en Mensenhandel, 
2022. 
24
 Programmastart IBP Samen meer bereiken als één overheid. Rijk, gemeenten, provincies en waterschappen starten met een 
interbestuurlijk programma en een gezamenlijke agenda, overhedenoverleg van 14 februari 2018.
25
 Onderzoek aanpak mensenhandel in gemeenten, rapportage Significant Public voor de VNG, 2023.
26
 Dadermonitor mensenhandel 2017-2021, Nationaal Rapporteur Mensenhandel en Seksueel Geweld tegen Kinderen, 2022.
27
 Handreiking: De aanpak van mensenhandel en het gebruik van persoonsgegevens, ministerie van Justitie en Veiligheid, 2020.
Samen tegen mensenhandel 15
