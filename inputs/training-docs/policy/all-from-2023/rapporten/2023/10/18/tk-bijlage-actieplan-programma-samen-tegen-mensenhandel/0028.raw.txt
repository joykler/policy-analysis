Verbeteren van de (bovenregionale en 
regionale) samenwerking
Voor een succesvolle aanpak van mensenhandel is effectieve samenwerking nodig, zowel lokaal, 
regionaal, nationaal en internationaal alsook publiek-privaat en interdisciplinair. Mensenhandel is een 
fenomeen dat overal kan plaatsvinden en regionaal en/of lokaal wordt aangepakt. Om ervoor te zorgen 
dat mensenhandel op een kwalitatief goede en waar mogelijk meer uniforme wijze wordt aangepakt 
worden bouwstenen aangeleverd voor een succesvolle aanpak en bestuurlijke borging ervan. Landelijke 
richtlijnen ondersteunen de regionale en/of lokale aanpak van mensenhandel en maken deze effectiever. 
Door een meer uniforme wijze van samenwerken kan makkelijker over regio’s heen worden samenge-
werkt en verbanden worden gelegd om georganiseerde netwerken aan te pakken. 
Dit draagt ook bij aan het vergroten van het zicht op slachtoffers en de opsporing van daders. Ook is van 
belang dat de samenwerkingsstructuur geborgd is door structurele inbedding bij de betrokken organisa-
ties en hier op landelijk/bovenregionaal niveau, waar mogelijk, zicht op is. Daarbij wordt meer gebruik 
gemaakt van bestaande structuren zoals de integrale casusaanpak in RIEC-verband en de zorg- en 
veiligheidshuizen. Onderdeel van de samenwerkingsstructuur is dat duidelijk is welke organisaties 
waarvoor verantwoordelijk voor zijn (‘wie doet wat’) en daarmee ook duidelijk is waar de betreffende 
organisaties niet van zijn. 
Naast het versterken van de regionale samenwerking wordt aanvullend hierop in de Veiligheidsagenda 
2023-2026 ingezet op de doorontwikkeling van de eenheidsoverstijgende opsporing.
Operationeel doel: in 2026 heeft iedere gemeente of iedere regio beleid in de aanpak van mensen -
32
handel dat voldoet aan het VNG Kader voor de aanpak mensenhandel en voert dit ook uit. 
Acties
• Op bestuurlijk niveau wordt blijvend aandacht gevraagd voor de aanpak van mensenhandel en de rol 
van gemeenten hierin.
• De gemeenten die nog geen beleid in de aanpak van mensenhandel hebben, worden waar nodig 
ondersteund om deze vorm te geven en uit te voeren.
• De aandachtsfunctionaris is getraind en heeft voldoende tijd voor het uitvoeren van diens taken. 
• Medio 2025 wordt een tussenrapportage geleverd en in 2026 een beeld welke gemeenten en regio’s 
voldoen aan het VNG kader en welke niet. 
- Actiehouder: VNG
- Betrokken organisaties: CoMensha, CCV, JenV en RIEC’s.
- Draagt bij aan de aanpak van: seksuele uitbuiting, criminele uitbuiting en arbeidsuitbuiting.
Operationeel doel: in 2026 bestaat er een dekkend netwerk van ketenregisseurs en is in iedere regio de 
ketenregisseur de aanjager en verbinder tussen de organisaties die een rol hebben bij het bestrijden van 
mensenhandel. De ketenregisseur werkt nauw samen met de zorgcoördinator. 
32
 Kader voor de aanpak van Mensenhandel door gemeenten, VNG, 2021.
Samen tegen mensenhandel 28
