De actielijnen bouwen voort op de acties van het programma van 2018 en worden uitgezet om gezamen-
lijk bij te dragen aan de drie strategische doelen. In het brede werkveld zijn de afgelopen jaren de eerste 
bouwstenen gelegd voor een gezamenlijke aanpak van mensenhandel. De komende jaren worden deze 
bouwstenen gebruikt voor het bouwen van een volwaardig huis die de effectieve aanpak van mensen -
handel duurzaam en voor een lange termijn waarborgt. 
Met de indeling van de actielijnen wordt ervoor gekozen niet langs de verschillende uitbuitingsvormen 
(seksuele uitbuiting, arbeidsuitbuiting en criminele uitbuiting) de acties uit te zetten. Juist door de 
actielijnen anders in te richten, wordt gestreefd naar een integrale aanpak van de eerdergenoemde 
problemen en dat over en weer van elkaar wordt geleerd. Integraal betekent ook dat dit plan gericht is op 
alle leeftijden. Om wel inzicht te bieden in wat welke acties moeten opleveren voor de aanpak van een 
uitbuitingsvorm, wordt bij de acties aangegeven op welke uitbuitingsvorm(en) deze zich richt(en). 
Een aparte vorm van mensenhandel is gedwongen orgaanverwijdering. Deze vorm wordt incidenteel 
gesignaleerd en opgespoord. In de Dadermonitor 2017-2021 van de Nationaal Rapporteur wordt vermeld 
dat gedwongen orgaanverwijdering heel zelden wordt gesignaleerd. Het gaat afgerond om vijf incidenten 
in de afgelopen vier jaar. Aangezien deze trend naar verwachting aanhoudt, is gedwongen orgaanverwij-
dering daarom geen expliciet aandachtspunt in dit Actieplan.
Tot slot, een aantal lopende trajecten zoals de modernisering van art. 273f Wetboek van Strafrecht en de 
internationale aanpak van mensenhandel staan in verbinding met het Actieplan en worden nader 
toegelicht onder daderaanpak, de internationale aanpak van mensenhandel en raakvlakken en samen-
hang met andere trajecten. 
Samen tegen mensenhandel
