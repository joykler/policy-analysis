Governance 
Voor het bewaken van de voortgang, het effectief kunnen monitoren van de acties op resultaten en het 
bespreken van eventuele knelpunten is een samenwerkingsstructuur opgezet, de governance van het 
Actieplan. De governance van het Actieplan raakt aan de bredere governance van de aanpak van mensen-
handel en al bestaande overlegstructuren. Gedurende de uitvoering van het Actieplan wordt daarom 
bezien hoe de bredere governance structureel wordt ingericht. 
Hieronder volgt een overzicht van de verschillende overleggen, rollen en verantwoordelijkheden bij de 
uitvoering van het Actieplan.
Bewindspersonen
De bewindspersonen van JenV, VWS, SZW en BZ zijn politiek verantwoordelijk voor de uitvoering van 
het Actieplan. De Staatssecretaris van JenV is coördinerend bewindspersoon. 
Opdrachtgevers
De betrokken ministeries zijn gemandateerd opdrachtgever. De opdrachtgevers komen voorafgaand aan 
de regiegroep bijeen en bij tegenstrijdige belangen in de regiegroep of bij politieke implicaties. De 
opdrachtgevers kunnen besluiten nemen over koerswijzigingen in het Actieplan na zwaarwegend advies 
van de regiegroep. De opdrachtgever van JenV is eindverantwoordelijk voor de financiering van de acties 
en kan waar nodig besluiten nemen over verschuivingen in de financiën. 
Regiegroep
Naast de opdrachtgevers zitten in de regiegroep een vertegenwoordiging van opsporingsdiensten, 
LIEC-RIEC, koepels van zorg- en opvangorganisaties, gemeenten en ngo’s die betrokken zijn bij de 
39
uitvoering van de acties. JenV is voorzitter van de regiegroep. De regiegroep komt drie tot vier keer per 
jaar bijeen om de uitvoering van het programma te monitoren. Knelpunten die uit de monitoring komen, 
worden in de regiegroep besproken. Na bespreking kan de regiegroep een zwaarwegend advies geven aan 
de opdrachtgevers.
Kernteam
Het kernteam onder leiding van de programmamanager monitort en rapporteert over de stand van zaken 
van de acties, bewaakt de voortgang en brengt behaalde resultaten en effecten gerelateerd aan de doelen 
in beeld in kwartaalrapportages voor de regiegroep. In het programmateam zitten de actiehouders uit het 
Actieplan. 
Actiehouder
De actiehouder of actiehouders zijn de verantwoordelijke organisaties die primair belast zijn met de 
uitvoering van een specifieke actie en het eerste aanspreekpunt zijn voor het programmateam. 
39
 JenV, BZ, SZW, VWS, VNG, politie, OM, NLA, CoMensha, SOM, LIEC-RIEC, zorgcoördinatie. 
Samen tegen mensenhandel
