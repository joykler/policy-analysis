Vergroten van de meldingsbereidheid
Als mensenhandel wordt gezien of ervaren is het van belang dat mensen weten wat ze kunnen doen. Aan 
wie moet een signaal worden doorgegeven? Waar kan hulp worden gevonden? Waar kan aangifte worden 
gedaan? Voordat een bredere bewustwordingscampagne kan worden opgezet, is het nodig dat de 
toegang tot informatie op orde is. Op dit moment is de informatie over wat mensenhandel is en bij wie 
je terecht kunt als je vragen hebt over mensenhandel verspreid beschikbaar bij verschillende organisaties. 
Daarom is het nodig dat de informatie over mensenhandel op een centraal punt beschikbaar is. Het 
moet voor slachtoffers duidelijk zijn waar zij terechtkunnen als zij hulp nodig hebben, burgers moeten 
weten waar ze signalen kunnen doorgeven en professionals moeten informatie kunnen vinden die hen 
verder helpt. Het moet duidelijk zijn waar meldingen over signalen mensenhandel kunnen worden 
gedaan door slachtoffers, eerstelijns professionals en burgers. Dit sluit ook aan bij de aanbevelingen 
gedaan door GRETA en het voorstel voor een hernieuwde Europese Richtlijn mensenhandel.
Aangifte doen van mensenhandel is voor slachtoffers doorgaans niet vanzelfsprekend. Daarom gaan we 
verder werken aan de aangiftebereidheid van slachtoffers en gaan we professionals in de opsporing en 
vervolging meer bewust maken van non-punishment en de implicaties ervan bij criminele uitbuiting.
Operationeel doel: in 2025 is er één centraal informatiepunt over mensenhandel waarin slachtoffers, 
eerstelijns professionals en burgers op een laagdrempelige en toegankelijke manier worden geïnfor-
meerd en doorverwezen worden naar het juiste loket voor vragen over aangifte, hulp en opvang. Dit 
informatiepunt dient als referentie voor organisaties betrokken in de aanpak van mensenhandel. In 2025 
is door middel van een communicatiestrategie het centrale informatiepunt onder de aandacht gebracht.
Acties
• Uiterlijk 2024 wordt de informatie van de Wegwijzer mensenhandel van de rijksoverheid geïntegreerd 
op de vernieuwde website van CoMensha. 
• In 2024 wordt verkend welke acties nodig zijn om een centraal informatiepunt op te zetten, waarbij de 
beschikbare tijd, middelen en capaciteit in ogenschouw worden genomen. 
• In 2024 is een overzicht gereed van bestaande meldpunten. 
• In 2025 wordt gewerkt aan het opzetten van één centraal informatiepunt waar slachtoffers, eerstelijns 
professionals en burgers op een laagdrempelige en toegankelijke manier worden geïnformeerd en 
worden doorverwezen naar het juiste loket voor vragen over aangifte, hulp en opvang. Dit informatie -
punt dient als referentie voor organisaties betrokken in de aanpak van mensenhandel. 
• In de periode 2024-2026 wordt de mogelijkheid verkend om eerdergenoemd centraal informatiepunt 
door te ontwikkelen waar iedereen met een signaal over mensenhandel zal worden doorverwezen naar 
de juiste instantie conform de hernieuwde Europese Richtlijn mensenhandel en specifiek het Nationaal 
Verwijsmechanisme mensenhandel. Bij de verkenning wordt ook gekeken naar de toegankelijkheid 
voor kwetsbare groepen en de mogelijkheden voor een terugkoppeling aan de melder. De mogelijk-
heden voor samenwerking met bestaande meldpunten mensenhandel wordt in de verkenning 
meegenomen. Ook wordt gekeken naar goede voorbeelden uit andere landen.
- Actiehouders: JenV, in samenwerking met CoMensha.
- Betrokken organisaties: VWS, SZW, VNG, CKM, Fairwork, zorg- en opvangorganisaties, Immigratie- 
en Naturalisatiedienst (IND), koepels zorg en opvang, Rode Kruis, Veilig Thuis. 
- Draagt bij aan de aanpak van: seksuele uitbuiting, criminele uitbuiting en arbeidsuitbuiting.
Operationeel doel: in 2026 worden er meer meldingen van mensenhandel gedaan. 
Samen tegen mensenhandel 22
