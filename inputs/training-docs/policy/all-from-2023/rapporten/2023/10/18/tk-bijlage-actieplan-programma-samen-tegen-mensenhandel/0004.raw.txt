Samenvaitt ng
De slachtoffers van mensenhandel hebben vele gezichten. Mensenhandel gaat 
over mensen, jong en oud, die vaak onder mensonterende omstandigheden 
gedwongen worden om te werken. Het gaat over een jongen uit Eindhoven die 
online gedwongen wordt zich te prostitueren, over een meisje dat in Haarlem 
drugspakketjes rondbrengt en over een arbeidsmigrant die in het Westland dag 
in dag uit onder erbarmelijke omstandigheden moet werken. Daders van 
mensenhandel buiten slachtoffers genadeloos uit, al dan niet in georganiseerd 
verband. Mensenhandel is een zwaar misdrijf en heeft een verborgen karakter. 
Het onttrekt zich grotendeels aan de openbaarheid, waardoor de werkelijke 
omvang ervan lastig is vast te stellen en slachtoffers moeilijk te signaleren zijn.
Vanaf 2011 is er een dalende trend van het aantal vermoedelijke slachtoffers dat wordt gemeld bij het 
1
Coördinatiecentrum tegen Mensenhandel (CoMensha). Het is lastig gebleken om in de afgelopen jaren 
het zicht op slachtoffers te vergroten. De maatschappij weet niet goed wat mensenhandel is, hoe het kan 
worden herkend en wat kan worden gedaan als er signalen van mensenhandel zijn. De kennis over 
mensenhandel neemt weliswaar toe, maar is nog erg versnipperd. Wat wordt gemist is een centraal 
informatiepunt waar alle informatie bijeenkomt en waar slachtoffers, professionals en burgers terecht 
kunnen met hun signalen en te weten kunnen komen wat er gedaan kan worden als signalen van 
mogelijke mensenhandel worden gezien.
1
 Slachtoffers mensenhandel in beeld 2017 – 2021, Nationaal Rapporteur Mensenhandel en Seksueel Geweld tegen Kinderen, 2022. 
Samen tegen mensenhandel
