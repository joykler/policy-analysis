Tot slot is een streefcijfer opgenomen voor het aantal mensenhandel verdachten dat door het OM 
wordt geregistreerd vanuit de aanlevering door politie. Op basis van de capaciteit en de kwalita-
tieve trajecten die worden ingezet is het streefcijfer voor de periode 2023 tot en met 2026 gesteld 
op 220 OM-verdachten per jaar.
Naast de doelstellingen van de Veiligheidsagenda is de modernisering en uitbreiding van artikel 
273f van het Wetboek van Strafrecht een belangrijke ontwikkeling in de verbetering van de aanpak 
van daders. Het belangrijkste doel van het wetsvoorstel is om de strafbaarstelling van mensen -
handel in (Caribisch) Nederland uit te breiden en te vereenvoudigen waardoor daders eerder 
kunnen worden vervolgd, berecht en bestraft. De uitbreiding van de strafbaarheid vindt vooral 
plaats ten aanzien van ernstige misstanden in de arbeidssfeer. Ook wordt voorgesteld om mensen 
die profiteren van mensenhandel eerder strafbaar te maken. De strafbaarstelling van mensen -
handel heeft als overkoepelende doelstelling om uitbuiting van mensen tegen te gaan, zoals 
seksuele uitbuiting, arbeidsuitbuiting en criminele uitbuiting. 
Recidive 
Ook het voorkomen van recidive van daders is belangrijk. Zowel voor de dader zelf, maar ook om 
herhaald en nieuw slachtofferschap te voorkomen. In diens laatste Dadermonitor beveelt de 
Nationaal Rapporteur de minister voor Rechtsbescherming en de staatssecretaris van Justitie en 
Veiligheid aan om samen met de drie reclasseringsorganisaties en jeugdreclassering een passende 
resocialisatie te ontwikkelen die aansluit op de achtergrond van daders van binnenlandse seksuele 
38
uitbuiting en om deze resocialisatie in de praktijk consequent toe te passen. Hiervoor is JenV in 
gesprek met de drie reclasseringsorganisaties voor volwassenen (3RO), Jeugdzorg Nederland (waar 
de Jeugdreclassering onder valt) en de Raad voor de Kinderbescherming (RvdK). Doel van deze 
gesprekken is om een beeld te krijgen van de kenmerken van deze dadergroep, welke kennis 
bestaat over het verkleinen van het recidiverisico bij deze daders en hoe deze kennis momenteel 
wordt benut in het resocialisatieproces. Daarnaast gaan de gesprekken over de vraag of het nodig 
is om vaker reclasseringsadviezen op te stellen over deze dadergroep. 
In afwachting van de uitkomsten van het onderzoek van de Nationaal Rapporteur naar daderpro-
fielen en de gesprekken over recidive van daders worden nog geen specifieke acties in dit Actieplan 
geformuleerd in de gezamenlijke aanpak van daders. Indien gezamenlijke acties gewenst zijn in 
opvolging van bovengenoemde trajecten zal dit gezamenlijk nader worden bezien en opgepakt. 
38
 Zie p. 122 van de Dadermonitor mensenhandel 2017-2021, Nationaal Rapporteur Mensenhandel en Seksueel Geweld tegen Kinderen, 
2022.
Samen tegen mensenhandel 33
