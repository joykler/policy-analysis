Investeren in en werken aan een betere 
vaststelling van slachtofferschap en 
bescherming van slachtoffers
Van zorg en opvang tot opsporing en vervolging: de aanpak van mensenhandel moet voor het (potentiële) 
slachtoffer van mensenhandel werken. Er wordt onderzocht of de vaststelling van slachtofferschap voor 
slachtoffers die in aanmerking komen voor de B8/3-regeling niet meer alleen kan worden gedaan door de 
opsporingsdiensten en losgekoppeld kan worden van het opsporingsproces. 
Elke regio beschikt over een overzicht waar opvang en hulp is voor slachtoffers van seksuele uitbuiting, 
arbeidsuitbuiting en criminele uitbuiting. Met dit beeld is het duidelijk waar slachtoffers kunnen worden 
geplaatst. Onderzocht wordt wat de mogelijkheden zijn om een passend aanbod van opvang en/of 
hulpverlening voor slachtoffers van mensenhandel te creëren zodat voor elk slachtoffer de juiste opvang 
beschikbaar is.
Operationeel doel: In 2025 is onderzocht hoe de vaststelling van slachtofferschap het beste kan 
geschieden. 
Actie 
• In 2024 wordt gestart met een verkenning naar de mogelijkheden van het loskoppelen van de vaststel-
ling van slachtofferschap en het strafrechtelijk onderzoek naar verdachten van mensenhandel. Bij deze 
verkenning worden ook eerdere pilots en onderzoeken meegenomen. 
- Actiehouder: JenV. 
- Betrokken organisaties: SZW, VWS, IND, Politie, NLA, OM, KMar, zorg- en opvangorganisaties, 
CoMensha, CKM.
- Draagt bij aan de aanpak van: seksuele uitbuiting, criminele uitbuiting en arbeidsuitbuiting.
Operationeel doel: In 2026 is onderzocht en uitgewerkt of een aanbod van crisis/langdurig/door-
stroom-opvang en/of hulpverlening passend is voor slachtoffers van seksuele uitbuiting, arbeidsuitbui -
ting en criminele uitbuiting kan worden bewerkstelligd, waarbinnen alle slachtoffers welkom zijn, 
ongeacht multiproblematiek en geslacht en wat daarvoor nodig is.
Acties
• In 2024 wordt gestart met het creëren van een overzicht waar opvang en/of hulp aanwezig is voor de 
zorg en veiligheid van mogelijke slachtoffers van mensenhandel en de verhouding tussen vraag en 
aanbod. De informatie wordt opgehaald bij de zorgcoördinatoren in samenwerking met gemeenten en 
koepels van zorg en opvang. Op basis van de geleverde informatie kan een landelijk beeld worden 
gemaakt.
• Op basis van het landelijk beeld wordt een verkenning gedaan en indien mogelijk worden aanpassingen 
doorgevoerd om tot een passend aanbod van crisis/langdurig/doorstroom opvang en/of hulpverlening 
voor slachtoffers van seksuele uitbuiting, arbeidsuitbuiting en criminele uitbuiting te komen die past 
binnen de stelsels. 
- Actiehouder: VWS, VNG, samen met CoMensha
- Betrokken organisaties: zorgcoördinatoren, CoMensha, gemeenten, koepels van zorg- en 
o pvangorganisaties, Valente, Veilig Thuis.
- Draagt bij aan de aanpak van: seksuele uitbuiting, criminele uitbuiting en arbeidsuitbuiting.
Samen tegen mensenhandel 25
