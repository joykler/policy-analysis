‘Tal van verschijningsvormen, verbonden door één rode  
draad: een enorme inbreuk op de individuele vrijheid van 
mensen. Een van de ernstigste en meest complexe vormen  
van ondermijning.’
–  Gershwin Bonevacia, spokenwordgedicht rondetafelbijeenkomst Samen tegen  
mensenhandel 5 oktober 2022
Slachtoffers van mensenhandel zien zichzelf niet altijd als slachtoffer, waardoor het herkennen van 
buitenaf nog belangrijker wordt. Slachtoffers voelen zich niet genoeg gehoord, hebben de indruk dat 
aangifte doen geen zin heeft en vinden het lastig om hun leven na de uitbuiting opnieuw in te richten, 
waardoor ze een grote kans hebben opnieuw slachtoffer te worden.
De vaststelling van slachtofferschap mensenhandel kan momenteel door meerdere partijen worden 
gedaan. Zo kan een slachtoffer als zodanig worden geïdenticfi eerd door een opvangorganisatie die een 
slachtoffer opvangt. In veel gevallen hebben de opsporingsdiensten een belangrijke rol in de vaststelling 
van slachtofferschap mensenhandel. Dit leidt bij de opsporingsdiensten soms tot een botsing tussen twee 
belangen: een optimale toegang tot bescherming en ondersteuning voor vermoedelijke slachtoffers 
enerzijds en een effectieve opsporing van daders anderzijds. Het is de vraag of deze samenloop wenselijk is.
Een ander probleem voor slachtoffers is de toegang tot de juiste opvang en zorg. Er is geen eenduidig 
systeem voor het plaatsen van slachtoffers in de juiste opvang. In de praktijk zijn de opsporingsdiensten, 
zorgcoördinatoren en hulpverleners veel tijd kwijt aan het vinden van een opvangplek voor een vermoe-
delijk slachtoffer. 
Als slachtoffers niet worden herkend en geholpen en daardoor minder aangifte doen, is er ook minder 
zicht op daders. Daarnaast zijn netwerken achter mensenhandel goed georganiseerd en verplaatsen zij 
slachtoffers om te protfi eren van de verschillen in de regionale en lokale aanpak van mensenhandel. 
Met betrekking tot dit actieplan is het goed om op te merken dat er uiteraard al door vele partijen en 
vanuit verschillende invalshoeken inzet wordt gepleegd voor de aanpak tegen mensenhandel: zowel met 
beleid van betrokken ministeries en gemeentelijke overheden, in de uitvoering door diverse partners in 
het sociaal, zorg- en veiligheidsdomein en ook internationaal in diverse internationale gremia. Dit 
actieplan is daar een aanvulling op en focust op essentiële elementen die voor het beleid en de uitvoering 
tot verbeteringen kunnen leiden. Nu de hiervoor beschikbare financiële middelen en capaciteit begrensd 
zijn, vraagt dit om scherpe keuzes. 
Eén gezamenlijke ambitie
Gezamenlijk willen we het aantal slachtoffers van mensenhandel in Nederland naar beneden brengen.  
Dit willen we bereiken door de samenwerking in de aanpak tegen mensenhandel te verbeteren en verder 
te professionaliseren. Alleen samen kunnen we mensenhandel een halt toe brengen.
Drie strategische doelen 
Onze gezamenlijke ambitie wordt uitgedragen in drie strategische doelen, die we sinds 2018 hanteren:
1. We willen zo veel mogelijk voorkomen dat mensen slachtoffer worden van mensenhandel.
2. We willen dat (mogelijke) slachtoffers snel en adequaat gesignaleerd worden, uit de situatie gehaald 
worden en de benodigde zorg en ondersteuning ontvangen. 
3. We willen daders op allerlei manieren frustreren en aanpakken, zowel strafrechtelijk en bestuurs-
rechtelijk als via het opwerpen van barrières. Tegelijkertijd zetten we in op het voorkomen van herhaald 
daderschap.
Samen tegen mensenhandel 5
