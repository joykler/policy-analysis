Vijf actielijnen
Onze inzet komt samen in vijf actielijnen:
1. Creëren van brede bewustwording
  Meer mensen moeten bewust worden gemaakt van wat mensenhandel is, zodat mensenhandel 
eerder wordt gesignaleerd en kan worden voorkomen. Om de bewustwording van professionals, 
(potentiële) slachtoffers en burgers te vergroten zal een gerichte communicatiestrategie worden 
opgezet met aandacht voor de rol van social media en met als doel specifieke groepen te bereiken 
die in aanraking kunnen komen met mensenhandel. 
2. Vergroten van de meldingsbereidheid
  Als mensenhandel wordt gezien, is het van belang dat mensen weten wat ze kunnen doen. Aan wie 
moet een signaal worden doorgegeven? Waar kan hulp worden gevonden? Waar kan aangifte 
worden gedaan? Het is nodig dat de toegang tot informatie op orde is en de informatie over 
mensenhandel op een centraal punt beschikbaar is. Het moet voor slachtoffers duidelijk zijn waar zij 
terecht kunnen als zij hulp nodig hebben, burgers moeten makkelijk kunnen overzien waar zij 
signalen kunnen doorgeven en professionals moeten informatie kunnen vinden die hen verder 
helpt. 
3. Investeren in en werk en aan een betere vaststelling van slachtofferschap en 
bescherming van slachtoffers
  Van zorg en opvang tot opsporing en vervolging: de aanpak van mensenhandel moet voor het 
(potentiële) slachtoffer van mensenhandel werken. Elke regio beschikt over een overzicht waar 
opvang en hulp is voor slachtoffers van seksuele uitbuiting, arbeidsuitbuiting en criminele uitbui -
ting. Met dit beeld is het voor zorgcoördinatoren en opsporingsinstanties duidelijk waar slachtoffers 
kunnen worden geplaatst. Onderzocht wordt wat de mogelijkheden zijn om een passend aanbod van 
opvang en/of hulpverlening voor slachtoffers van mensenhandel te creëren, zodat voor elk slacht -
offer de juiste opvang beschikbaar is.
4. Verbeteren van de (bovenregionale en regionale) samenwerking 
  Voor een succesvolle aanpak van mensenhandel voor zowel daders als slachtoffers is effectieve 
samenwerking nodig, zowel lokaal, regionaal als nationaal. Door een meer uniforme wijze van 
samenwerken kan makkelijker over regio’s heen worden samengewerkt en verbanden worden 
gelegd om georganiseerde netwerken aan te pakken. De samenwerkingsstructuur is geborgd door 
structurele inbedding bij de betrokken organisaties en het is duidelijk welke organisaties waar 
verantwoordelijk voor zijn (‘wie doet wat’).
5. Verbetering van de informatiedeling en gegevensverwerking
  Kenmerkend voor de aanpak van mensenhandel is dat instanties uit meerdere domeinen betrokken 
zijn en dat samenwerking tussen die instanties noodzakelijk is om de problematiek te verminderen. 
Daar waar meerdere instanties uit verschillende domeinen moeten samenwerken komt de vraag 
steeds op of (persoons-)gegevens mogen worden uitgewisseld in het kader van die samenwerking. 
Een goede inrichting van de gegevensverwerking zorgt ervoor dat de gegevens- en informatiedeling 
bijdraagt aan de oplossing van de problematiek en dat deze rechtmatig en zorgvuldig wordt 
uitgevoerd. Die inrichting is een gezamenlijk proces.
Samen tegen mensenhandel
