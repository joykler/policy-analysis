Uitvoering aanbevelingen van het Aanjaagteam Bescherming Arbeidsmigranten 
(Roemer-agenda) 
Arbeidsmigranten vormen een groep die kwetsbaar is voor arbeidsuitbuiting. Maar naast arbeidsuitbui-
ting spelen meer misstanden rondom arbeidsmigranten. Het kabinet vindt het van groot belang dat in 
Nederland verblijvende arbeidsmigranten net als iedereen het recht hebben op gelijkwaardige en 
volwaardige deelname aan onze samenleving. Daarom heeft in 2020 het Aanjaagteam Bescherming 
Arbeidsmigranten 50 aanbevelingen gedaan om de positie van arbeidsmigranten te versterken. De 
kabinetten Rutte III en IV zijn gestart met de uitvoering van deze aanbevelingen. In diverse trajecten 
wordt gewerkt om uitbuiting van werknemers tegen te gegaan, slechte huisvesting aan te pakken en 
oneerlijke concurrentie en verdringing op de arbeidsmarkt te voorkomen. Dit gebeurt in samenwerking 
tussen de departementen SZW, BZK, J&V, VWS, EZK, LNV en in nauwe samenwerking met onder andere de 
Nederlandse Arbeidsinspectie. De aanpak rondom mensenhandel, dit programma en de modernisering 
van art. 273f vormen het sluitstuk in deze aanpak. 
Werkagenda Strafrechtketen LVB-proof 2022-2024
De Werkagenda heeft als doel recidive en het slachtofferschap bij mensen met een licht verstandelijke 
beperking (LVB) te verminderen en/of te voorkomen en de instroom van deze mensen binnen de (jeugd)
strafrechtketen te verkleinen. Het beoogde resultaat is een strafrechtketen (zowel jeugd- als volwassen-
keten) die in 2024 geheel LVB-proof is. De agenda beschrijft vijf doelen waarmee de omgang met 
LVB-problematiek in de (jeugd)strafrechtketen kan worden verbeterd: het op peil brengen van de kennis 
over LVB bij professionals, een betere samenwerking met het zorg en sociaal domein, een betere 
signalering van een LVB en dit vaker met andere ketenpartners delen, het aanpassen van de communicatie 
op de doelgroep en een passend handelingsperspectief voor professionals. De werkagenda is opgesteld 
met de partners uit de strafrechtketen, te weten: Politie, ZSM, OM, Raad voor de Kinderbescherming, 
Halt, 3RO, Dienst JustitiÃ«le Inrichtingen, William Schrikker Jeugdbescherming en Jeugdreclassering met 
ondersteuning van JenV. Deze organisaties komen vijf keer per jaar bij elkaar in de landelijke werkgroep 
LVB, waarin de voortgang van de werkagenda wordt besproken en nieuwe initiatieven ontplooid kunnen 
worden die bijdragen aan het LVB-proof maken van de strafrechtketen. 
Aanpak Gendergerelateerd Geweld
In september 2023 is de aanpak Gendergerelateerd Geweld naar de Kamer gestuurd. De aanpak beschrijft 
de extra inzet op dit onderwerp langs een drietal speerpunten. Als eerste deskundigheidsbevordering 
waarin wordt ingezet op duurzame kwaliteitsverbetering. Het gaat hier om het maken van duidelijke 
afspraken tussen uitvoerende organisaties over onder andere kennis en competenties die nodig zijn om 
gendergerelateerd geweld eerder in beeld te krijgen. Daarnaast het voorkomen van femicide. Het doel is 
om vroegtijdig en effectief in te kunnen grijpen bij signalen van geweld om moord of doodslag te 
voorkomen. Denk hierbij aan het herkennen van signalen van intieme terreur door professionals en het 
aanscherpen van de veiligheidsbeoordeling op een verhoogd risico op intieme terreur en femicide. 
Tenslotte de aanpak van plegers. Hiermee voorkomen we dat mensen gender gerelateerd gaan of blijven 
plegen. Hiervoor is het nodig dat professionals over de juiste kennis en expertise beschikken om met 
plegers te kunnen werken. 
Samen tegen mensenhandel
