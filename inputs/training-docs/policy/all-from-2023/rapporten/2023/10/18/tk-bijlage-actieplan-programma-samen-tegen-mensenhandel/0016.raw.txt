Ambitie
2
Eén gezamenlijke ambitie
Gezamenlijk willen we het aantal slachtoffers van mensenhandel in Nederland naar beneden brengen. Dit 
willen we bereiken door de samenwerking in de aanpak tegen mensenhandel te verbeteren en verder te 
professionaliseren. Alleen samen kunnen we mensenhandel een halt toe brengen.
Drie strategische doelen 
Onze gezamenlijke ambitie wordt uitgedragen in drie strategische doelen:
1. We willen zo veel mogelijk voorkomen dat mensen slachtoffer worden van mensenhandel.
2. We willen dat (mogelijke) slachtoffers snel en adequaat gesignaleerd worden, uit de situatie gehaald 
worden en de benodigde zorg en ondersteuning ontvangen.
3. We willen daders op allerlei manieren frustreren en aanpakken, zowel strafrechtelijk, bestuursrechtelijk 
en fiscaal, als via het opwerpen van barrières. Tegelijkertijd zetten we in op het voorkomen van herhaald 
daderschap.
Deze doelen zijn dezelfde als in 2018 en blijven ook de komende jaren staan en sluiten aan bij de vier pijlers 
28
die internationaal worden gebruikt in de aanpak van mensenhandel.
De actielijnen - wat we willen bereiken en wat we gaan doen
De bestrijding van mensenhandel is complex en de genoemde problemen spelen soms al jarenlang en raken 
ook aan bredere vraagstukken. Het oplossen van deze problematiek zal niet van de ene op de andere dag 
gebeuren. Daarvoor is een gezamenlijke langetermijnambitie nodig. Gelet op de beschikbare middelen en 
capaciteit is het doel dat de komende jaren stappen worden gezet die realistisch zijn en het meeste effect 
hebben en die toewerken naar die gezamenlijke ambitie. De acties moeten als aanvulling worden gezien op 
staand beleid en uitvoering en richten zich specifiek op problematiek waar samenwerking een versterkende 
factor heeft. 
28
 United Nation’s (UN) trafficking in persons protocol 2000: prevention, protection, persecution, partnerships. 
Samen tegen mensenhandel 16
