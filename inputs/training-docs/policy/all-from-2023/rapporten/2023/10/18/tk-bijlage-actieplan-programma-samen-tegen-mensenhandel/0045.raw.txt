Risicoparagraaf
Bij de uitvoering van de diverse programma-activiteiten kunnen zich mogelijke risico’s voordoen. Onder 
risico wordt verstaan een onzekere gebeurtenis of situatie die zich kan voordoen en die een negatieve 
impact kan hebben op een of meerdere projectdoelstellingen. 
Een van de meest voor de hand liggende risico’s is dat bepaalde activiteiten langer duren dan verwacht. 
Hieraan kunnen verschillende oorzaken ten grondslag liggen, zoals de langdurige afwezigheid van leden 
van het kernteam of indien de planning niet realistisch is gebleken en bijgestuurd moet worden. 
Dergelijke vertragingen kunnen resulteren in gemiste deadlines en verlies van momentum. Het kernteam 
van het Programma heeft daarom bij de planning van de doelstellingen en activiteiten reeds tijdreserves 
ingebouwd voor eventuele en onverhoopte wijzingen in de planning van de desbetreffende activiteit.
Verder is het essentieel dat de bij het Actieplan betrokken partnerorganisaties medewerkers vrijmaken 
voor de aan hen toebedeelde programmataken. Indien dit niet of ten dele het geval is dan kunnen de 
voorgenomen activiteiten en tijdsplanning in gevaar komen. Daarnaast is continuïteit van de in de 
samenstelling van de aan het Actieplan gelieerde programmateam van groot belang.
Ook bestaat het gevaar van overschrijding van het beschikbare budget. Het is daarom van belang dat tijdig 
een nauwkeurige kostenraming wordt opgesteld en dat steeds groter wordende wensen vermeden dienen 
te worden. Het is essentieel dat het kernteam steeds de regiegroep meeneemt in zaken die het budget 
betreffen, waardoor misverstanden en escalatie van kosten tijdig kunnen worden voorkomen. Het is 
belangrijk dat het kernteam steeds goed op de hoogte is omtrent het beschikbare budget en waaraan het 
wordt besteed. Door goede communicatie met de regiegroep en kennis te hebben van het beschikbare 
budget, inclusief geregelde budgetupdates, kunnen potentiële risico’s tijdig worden voorkomen. 
De Programmamanager heeft de verantwoordelijkheid om tijdens de gehele duur van het programma 
ervoor zorg te dragen dat het totale risiconiveau binnen de door de Regiegroep en de opdrachtgever 
aanvaarde limieten blijft. Risico’s zullen zich met name aandienen tijdens de implementatiefase van het 
Actieplan. Het is daarom van belangrijk dat risico’s tijdig worden onderkend en benoemd, waarbij wordt 
aangegeven of het gaat om interne of externe risico’s, alsook wat de invloed van de risico’s is op het 
Actieplan (bijvoorbeeld op termijnen en duur van bepaalde activiteiten dan wel op het budget), en hoe 
een en ander wordt ondervangen. Voornoemde zaken worden steeds tijdig gecommuniceerd met de 
Regiegroep.
Voor het beperken van risico’s en het welslagen van het Actieplan is goede en heldere communicatie 
tussen het Kernteam, de leden van de Werkgroep alsook programmateam van essentieel belang. 
Samen tegen mensenhandel
