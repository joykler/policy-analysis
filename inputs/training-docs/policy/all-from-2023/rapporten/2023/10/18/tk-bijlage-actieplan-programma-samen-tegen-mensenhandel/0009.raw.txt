Inleiding
Slachtoffers van mensenhandel hebben vele gezichten. Mensenhandel gaat over mensen, jong en oud, die 
onder vaak mensonterende omstandigheden gedwongen worden om te werken. Het gaat over een jongen 
uit Eindhoven die online gedwongen wordt zich te prostitueren, over een meisje dat in Haarlem drugspak-
ketjes rondbrengt en over een arbeidsmigrant die in het Westland dag in dag uit onder erbarmelijke 
omstandigheden moet werken. Daders van mensenhandel buiten slachtoffers genadeloos uit, al dan niet 
in georganiseerd verband. Mensenhandel is een zwaar misdrijf en kent een verborgen karakter dat zich 
grotendeels onttrekt aan de openbaarheid, waardoor de werkelijke omvang ervan lastig is vast te stellen. 
Elke dag wordt hard gewerkt aan de aanpak van mensenhandel: door de ervaringsdeskundigen van 
mensenhandel die vanuit hun ervaring en expertise zich inzetten voor de slachtoffers van vandaag en 
morgen, door degenen die zich dagelijks inzetten voor het welzijn van slachtoffers en hen leren de goede 
stappen te zetten naar een nieuw leven en door degenen die een klein signaal oppikken en dit weten te 
vertalen naar een grootschalig onderzoek om netwerken achter mensenhandel te ontmantelen en daders 
op te pakken. In het hele werkveld is grote betrokkenheid bij het onderwerp. 
Met ervaringsdeskundigen, experts in de aanpak van mensenhandel uit de zorg en opvang, opsporings-
diensten, gemeenten, niet-gouvernementele organisaties (ngo’s) en andere betrokken organisaties is 
2
gewerkt aan een nieuw Actieplan volgens de methode van Opgave Gericht Werken. Het doel van deze 
methode is om tot een aanpak te komen die vanuit het brede werkveld tot stand is gekomen en wordt 
gedragen. Naast de methode van het Opgave Gericht werken, zijn de verschillende vragen van het 
3
Beleidskompas gevolgd.
Juist in de aanpak van mensenhandel is het belangrijk om de verschillende perspectieven mee te nemen 
en met elkaar het gesprek te voeren over hoe we samenwerken. Daarnaast helpt de aanpak van Opgave 
Gericht Werken om tijdens de uitvoering van het programma te monitoren of wat wordt gedaan ook echt 
effect heeft. Helpt dat wat we doen ook aan het verminderen van het aantal slachtoffers? Worden 
slachtoffers beter geholpen? En lukt het ons om de daders van mensenhandel beter aan te pakken?
Van de problemen in de aanpak van mensenhandel is een gezamenlijk beeld opgesteld in een bloemle-
4 
zing. Toen eenmaal duidelijk was wat de problemen zijn, is gewerkt aan een analyse van de oorzaken van 
die problemen. Daarna is gezamenlijk gekeken naar het aanpakken van de problemen en oorzaken: waar 
zijn interventies nuttig? Daarbij zijn ook operationele doelen geformuleerd: waar willen we zijn over een 
aantal jaar? Wat moet dan zijn bereikt? Tot slot is gewerkt aan het formuleren van acties: wat moet er 
gebeuren om het gezamenlijke doel te behalen? En wie gaat wat doen? 
Met betrekking tot dit actieplan is het goed om op te merken dat er uiteraard al door vele partijen en 
vanuit verschillende invalshoeken inzet wordt gepleegd op de aanpak tegen mensenhandel: zowel met 
beleid van betrokken ministeries en gemeentelijke overheden, in de uitvoering door diverse partners in 
het sociaal, zorg- en veiligheidsdomein en ook internationaal in diverse internationale gremia. Dit 
actieplan is daar een aanvulling op en focust op essentiële elementen die voor het beleid en de uitvoering 
tot verbeteringen kunnen leiden. Nu de hiervoor beschikbare financiële middelen en capaciteit begrensd 
zijn, vraagt dit om scherpe keuzes. 
Met dit Actieplan hopen we de energie en gedrevenheid van degenen die dagelijks aan de aanpak van 
mensenhandel werken zo effectief mogelijk in te zetten met als doel dat minder mensen slachtoffer 
worden van mensenhandel en daders beter worden aangepakt. 
2
 Zie Bijlage IV – Opgave Gericht Werken. 
3
 Het beleidskompas is een nieuw instrument voor beleidsvorming dat op 29 maart 2023 is gelanceerd.  
Zie https://www.kcbr.nl/beleid-en-regelgeving-ontwikkelen/beleidskompas
4
 Samen tegen mensenhandel, Een bloemlezing van citaten over trends, problemen en ambities van de aanpak van mensenhandel, 22 
maart 2023.
Samen tegen mensenhandel
