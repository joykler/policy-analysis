De afgelopen jaren is er meer aandacht voor een andere vorm van mensenhandel: criminele uitbuiting 
van met name jonge, kwetsbare jongeren en vaak gerelateerd aan ondermijnende (drugs)criminaliteit. 
Dat het mogelijk is om deze vorm van mensenhandel te herkennen, laat het bovengenoemde onderzoek 
van het CKM zien. Tegelijkertijd zien we deze slachtoffers binnen de registraties en in de strafrechtketen 
vrijwel niet terug. Dit komt enerzijds doordat er nog onvoldoende bewustzijn bestaat over deze vorm van 
mensenhandel en dat signalen daardoor nog vaak niet bij de politie, bij de Afdeling Vreemdelingenpolitie, 
Identificatie en Mensenhandel (AVIM) worden gemeld. Anderzijds komt dit doordat het vaststellen van 
slachtofferschap lastig is wanneer door betrokkene ook een strafbaar feit wordt gepleegd: gaat het dan 
om een slachtoffer of om een dader? Die scheidslijn is soms heel fluïde en kan in elkaar overlopen. 
Slachtoffers van mensenhandel, waaronder criminele uitbuiting, hebben echter recht op bescherming. 
Daarom dient telkens gedegen afgewogen te worden of het wel opportuun is om tot vervolging en 
bestraffing over te gaan voor gepleegde criminele activiteiten of dat, wanneer dit onder dwang is gebeurd, 
iemand juist bescherming verdient. Deze afweging volgt uit het beginsel van non-punishment. Wanneer 
we er onvoldoende in slagen om slachtoffers van criminele uitbuiting adequaat te beschermen, lopen we 
niet alleen het reële risico dat slachtoffers als dader worden aangemerkt, maar blijven bovendien de echte 
daders buiten beeld. 
Op het gebied van arbeidsuitbuiting valt op dat de laatste jaren steeds minder zaken strafrechtelijk 
worden vervolgd. Verschillende instanties hebben geconstateerd dat het instrumentarium voor die 
strafrechtelijke vervolging niet adequaat genoeg is. 
Weten wat mensenhandel is, kan voorkomen dat mensen slachtoffer worden. Het kan helpen om 
slachtoffers sneller uit de uitbuitingsituatie te halen en hen vervolgens beter te ondersteunen. Dit is niet 
alleen een taak van de mensen die dagelijks werken aan de aanpak van mensenhandel, maar raakt een 
veel grotere groep van professionals die mensenhandel in hun werk kunnen zien of kunnen tegenkomen. 
Denk aan de hotelmedewerker bij wie een kamer wordt gereserveerd die gebruikt wordt om een slacht-
offer seksueel uit te buiten. Of de docent die zich zorgen maakt om zijn leerlingen en hun veiligheid. De 
afgelopen jaren zijn veel professionals getraind in het herkennen van signalen van mensenhandel: van de 
medewerker bij het Registratie Niet-ingezetenen-loket bij de gemeente tot aan huisartsen en medewer-
kers van Veilig Thuis. Niettemin blijven vele slachtoffers van mensenhandel nog onzichtbaar. 
Bij het bewust maken van wat mensenhandel is, is het ook nodig om te weten wat je moet doen als je het 
ziet. Een signaal dat duidelijk uit de rondetafelbijeenkomsten komt, is dat de kennis over mensenhandel 
weliswaar toeneemt, maar nog erg versnipperd is. Ook verschillen de hulpbehoeften van mensen die een 
ingrijpende gebeurtenis meemaken sterk. Wat wordt gemist is een centraal informatiepunt inzake 
mensenhandel waar alle informatie bijeenkomt en waar slachtoffers, professionals en burgers terecht 
kunnen en zo kunnen weten wat zij kunnen doen als zij signalen van mensenhandel zien. 
‘Er ligt veel stigma op slachtoeff rs, daarom zal niet  
iedereen zich als slachtoeff r van mensenhandel herkennen.’
– Merel van Groningen, ervaringsdeskundige mensenhandel.
Daarnaast zien slachtoffers zichzelf niet altijd als slachtoffer, waardoor het herkennen van buitenaf 
13
nog belangrijker wordt. Ze zijn vaak misleid door de dader. Aan hen wordt bijvoorbeeld voorgehouden 
dat ze een goed betaalde baan zullen krijgen, terwijl ze in werkelijkheid worden uitgebuit. Door deze 
misleiding denken slachtoffers dat ze vrijwillig hebben ingestemd met hun situatie. Ook zitten ze in een 
kwetsbare situatie waarin ze afhankelijk kunnen zijn van hun dader, waardoor ze niet durven of kunnen 
13
 Modernizing National Action Plans to strengthen States’ anti-trafficking efforts, Organization for Security and Co-operation in 
Europe (OSCE), 2023; Survey Report 2021 of Efforts to Implement OSCE Commitments and Recommended Actions to Combat 
Trafficking in Human Beings, OSCE, 2021. 
Samen tegen mensenhandel 12
