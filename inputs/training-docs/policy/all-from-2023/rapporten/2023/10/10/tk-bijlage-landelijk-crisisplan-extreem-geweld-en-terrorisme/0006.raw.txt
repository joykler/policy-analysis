Landelijk crisisplan extreem geweld en terrorisme
1.3  Beheer en kwaliteitsborging
Het LCP-EGT is opgesteld in afstemming met 
vertegenwoordigers van de Nationaal Coördinator 
Terrorismebestrijding en Veiligheid (NCTV), het ministerie van 
Justitie en Veiligheid, het ministerie van Defensie (waaronder 
de Koninklijke Marechaussee (KMar)), gemeente Amsterdam, 
gemeente Den Haag, gemeente Ro%erdam, gemeente 
Utrecht, GGD GHOR Nederland, het Landelijk Operationeel 
Coördinatiecentrum (LOCC), het Openbaar Ministerie (OM), 
politie en de veiligheidsregio’s. In het schrijfproces is ook een 
aantal private actoren geconsulteerd. De NCTV is eigenaar van 
en verantwoordelijk voor beheer en actualisatie van het LCP-
EGT.
 
1.4  Opleiden, trainen en oefenen
De beheersing van extreem geweld en terrorisme vergt 
speci"eke capaciteiten en vaardigheden van betrokken 
organisaties, crisisteams en functionarissen. Om goed 
voorbereid te zijn is het belangrijk om capaciteiten en 
vaardigheden aan te leren en periodiek te onderhouden. 
Hiertoe dienen organisaties en actoren die een rol hebben 
bij de beheersing van extreem geweld en terrorisme een 
opleidings-, trainings- en oefenprogramma op te stellen. 
Het is van belang dat het opleiden, trainen en oefenen zowel 
mono- als multidisciplinair plaatsvindt om voorbereid te zijn 
op crisissituaties. De evaluaties die worden opgesteld naar 
aanleiding van oefeningen en crises worden gebruikt als input 
voor volgende actualiseringen van het LCP-EGT.
5
