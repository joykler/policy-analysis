Droogte en verdamping Neerslagtekort nu en rond 2100
Neerslagtekort neemt toe
Droogte treedt op als er minder neerslag valt dan normaal, als er meer water 
verdampt dan gebruikelijk, of beide. Dan ontstaat een watertekort met problemen 
voor de veiligheid (uitdrogende/verzwakkende waterkeringen), landbouw, 
binnenvaart, woonomgeving, waterkwaliteit en natuur. Vooral langdurige en 
langjarige droogtes veroorzaken zulke effecten, zoals in 2018, 2019, 2020 en 
2022 (figuur 17, links).
In de herfst en winter valt er meer neerslag dan er water verdampt. In de zomer 
is dit andersom, waardoor een neerslagtekort ontstaat. Neerslag en verdamping 
fluctueren sterk van jaar tot jaar, waardoor systematische trends moeilijk te 
bepalen zijn. De laatste decennia zijn vooral april en mei droger geweest, met 
name in het binnenland. Dit is deels toe te schrijven aan hogere temperaturen 
(door klimaatverandering) en deels aan meer zonneschijn (door een afname van 
de luchtvervuiling).
Figuur 17. Doorlopend cumulatief neerslagtekort in De Bilt in het huidige klimaat (1991-2020) (links) 
en rond 2100 voor de vier KNMI’23-klimaatscenario’s (rechts). Stippellijnen tonen de 5% droogste jaren.
Extreme droogte
In Nederland neemt de kans op (extreme) droogte toe, met name in het hoge 
uitstootscenario, droog (Hd) (figuur 17, rechts). In dit droogste scenario is een Maximaal neerslagtekort nu en rond 2100
gemiddelde zomer in de toekomst ongeveer even droog als een extreem droge Maximaal neerslagtekort neemt toe
zomer nu.
Volgens het warme, droge scenario is een gemiddelde 
zomer rond 2100 ongeveer even droog als een extreem 
droge zomer nu
Nederland ligt in het gebied met afnemende zomerneerslag, terwijl hogere 
temperaturen de verdamping doen toenemen. Neerslag en verdamping worden 
beïnvloed door veranderingen in de luchtcirculatie. Westenwinden voeren 
doorgaans vochtige lucht aan, wat leidt tot meer neerslag. Oostenwinden voeren 
droge lucht aan, wat leidt tot meer verdamping, met name in de zomer. De 
verwachting is dat het neerslagtekort in Nederland sterk zal toenemen, vooral in Figuur 18. Het maximale neerslagtekort in de 5% droogste jaren in het huidige klimaat en in de twee 
droge KNMI’23-klimaatscenario’s rond 2100. Zwarte stip: De Bilt (figuur 17).
het zuiden (figuur 18).
KNMI’23-klimaatscenario’s Trends en projecties per variabele 27
