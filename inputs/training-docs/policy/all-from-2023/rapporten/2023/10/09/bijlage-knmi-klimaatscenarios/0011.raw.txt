Toename van extremen in het toekomstig klimaat van Nederland Door de twee uitstootscenario’s (H en L) te combineren met de twee varianten 
‘nat’ (n) en ‘droog’ (d), ontstaan er vier klimaatscenario’s: Hn, Hd, Ln en Ld. Dit zijn 
de nieuwe KNMI’23­ klimaatscenario’s, die de KNMI’14­ klimaatscenario’s (ref. 3) 
vervangen. In Nederland voltrekt de klimaatverandering zich waarschijnlijk binnen 
de grenzen van deze vier klimaatscenario’s. Voor de meeste toepassingen is het 
zinvol om met deze scenario’s te rekenen.
Het klimaat is nu al veranderd en dat merken we aan de toename van extremen 
in hitte, droogte en neerslag. Met zogeheten klimaatattributie is aangetoond 
dat de frequentie van extreem weer al is toegenomen als gevolg van de door de 
mens veroorzaakte klimaatverandering. De KNMI’23­ klimaatscenario’s laten zien 
wat Nederland nog meer te wachten staat als de uitstoot van broeikasgassen tot 
2080 in het huidige tempo blijft toenemen. Ook tonen ze dat de mate waarin het 
klimaat nog zal veranderen veel minder groot zal zijn als de wereld zich houdt aan 
het Klimaatakkoord van Parijs (lage uitstoot, figuur 3). Alle vier de scenario’s laten 
zien dat we hoe dan ook te maken krijgen met zeespiegel­ en temperatuurstijging, 
drogere zomers en nattere winters (tabel 2). Alleen de grootte van de verandering 
verschilt per scenario (figuur 2). De klimaatscenario’s stellen gebruikers in staat 
om in een veranderend klimaat de gevolgen van veranderingen in het klimaat en 
extreem weer in kaart te brengen en besluiten te nemen om Nederland ook in de 
toekomst veilig, duurzaam en bewoonbaar te houden.
Figuur 3. Toename van extremen in het klimaat van Nederland rond 2100 ten opzichte van 1991-2020.
KNMI’23-klimaatscenario’s KNMI’23-klimaatscenario’s voor Nederland samengevat
