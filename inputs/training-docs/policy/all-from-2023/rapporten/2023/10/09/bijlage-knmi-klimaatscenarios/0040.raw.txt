Het weer van de toekomst Orkaan Irma (2017)
Orkanen als Irma (2017) in een warmer klimaat 
In september 2017 werden Sint Maarten en andere bovenwindse eilanden 
getroffen door orkaan Irma. Voor zover bekend was dit de eerste keer dat een 
orkaan van de hoogste categorie (windsnelheden ≥ 70 m/s) deze eilanden 
trof. In het toekomstige klimaat kunnen orkanen sterker worden doordat de 
temperatuur van het zeewater toeneemt.
Mondiale klimaatmodellen zijn doorgaans te grofmazig om individuele 
orkanen na te bootsen. Door de resultaten van een grofmazig mondiaal 
klimaatmodel te gebruiken als randvoorwaarde voor een fijnmazig regionaal 
klimaatmodel, lukte het toch om orkanen in het huidige en toekomstige 
klimaat in detail na te bootsen. Figuur 31. Orkaan Irma nadert het Caribisch gebied: overzicht en detailbeeld. Wit in het linker 
beeld toont de bewolking, andere kleuren de hoeveelheid neerslag per uur, pijlen de windsnelheid. 
De rode stippellijn toont de baan van de orkaan. 
Ook historische orkanen zoals Irma kunnen met zo’n regionaal klimaat­
model worden nagebootst, door als randvoorwaarde de waargenomen 
toestand van de atmosfeer en de oceaan te gebruiken. De op deze manier Windsnelheid en neerslag in orkanen
gesimuleerde orkaan Irma (figuur 31) heeft een duidelijk oog, met daarin Meer wind en meer neerslag bij de zwaarste orkanen
vrijwel geen neerslag en weinig wind. Rondom het oog ligt, tussen de twee 
rode cirkels, een gebied met windsnelheden met orkaankracht en hoge 
neerslagintensiteit. De gesimuleerde windsnelheid en neerslagintensiteit 
komen goed overeen met waarnemingen.
Met hetzelfde regionale model zijn ook toekomstige veranderingen van 
windsnelheid en neerslag tijdens orkanen bestudeerd. Hieruit blijkt dat de 
zwaarste orkanen in de toekomst waarschijnlijk gepaard gaan met hogere 
maximale windsnelheden en hogere maximale neer slagintensiteiten 
(figuur 32). De impact van de zwaarste orkanen neemt daardoor toe, 
maar het is niet duidelijk of orkanen vaker zullen voorkomen.
Figuur 32. Kansverdeling van de maximale windsnelheid en de maximale neerslagintensiteit in 
orkanen, in het huidige klimaat (doorgetrokken lijn) en in een 3,4°C warmer klimaat (gestreepte 
lijn), en het verschil.
KNMI’23-klimaatscenario’s Klimaatscenario’s voor de BES-eilanden
