Over het KNMI
Het Koninklijk Nederlands Meteorologisch Instituut (KNMI) is 
het nationale kennisinstituut voor weer, klimaat en seismologie. 
Daarmee is het instituut een van de belangrijkste kennis partners 
van de Nederlandse overheid als het gaat om klimaatverandering.  
Als wetenschappelijk instituut doen wij onderzoek naar klimaat­
verandering in Nederland. Het KNMI vertegenwoordigt Nederland 
in het Intergovernmental Panel on Climate Change (IPCC).
Het KNMI adviseert de Nederlandse overheid over klimaat­
verandering en waarschuwt de Nederlandse samenleving 
voor gevaarlijk weer en de effecten van klimaatverandering. 
We ontwikkelen voortdurend hoogwaardige kennis en zetten die 
kennis in om veiligheidsrisico’s te verminderen en bij te dragen 
aan een duurzame samenleving. Onze kennis en onze modellen 
vormen de basis voor deze nieuwe nationale klimaatscenario’s, 
waarmee we wereldwijde bevindingen over de effecten van 
klimaatverandering vertalen naar de Nederlandse situatie. 
Met de nieuwe klimaatscenario’s biedt het KNMI een leidraad 
voor beleidsadviseurs en andere professionals om in een 
veranderend klimaat adequate besluiten te kunnen nemen 
voor een veilig, leefbaar en welvarend Nederland.
KNMI’23-klimaatscenario’s 2
Chris Biesheuvel
