Achtergrond van de klimaatscenario’s voor  Walker-circulatie en zeewatertemperatuur
de BES-eilanden
Voor de klimaatscenario’s voor de BES-eilanden zijn dezelfde mondiale klimaat-
modellen en methodes gebruikt als voor Nederland. Toch is er een verschil. 
Om de informatie van de mondiale modellen naar Nederland te vertalen is een 
regionaal klimaatmodel gebruikt, terwijl deze vertaalslag voor de BES-eilanden 
op statistische wijze is gedaan. Uit de resultaten van de 29 beschikbare modellen 
voor Caribisch Nederland hebben we een groep van tien natte en een groep van 
tien droge modellen geselecteerd, waarin de neerslag tot 2100 respectievelijk 
het meest toe­ en afneemt. De relatief grofmazige gemodelleerde tijdreeksen 
van de temperatuur en de neerslag, zijn met behulp van meetreeksen nabij de 
BES-eilanden nabewerkt tot toekomstige reeksen. Voor de BES-eilanden zélf 
zijn er geen goede meetreeksen, daarom hebben we alternatieven gebruikt: 
voor de temperatuur was dat een zogeheten heranalyse met een weermodel; 
voor de neerslag waren dat meetreeksen voor Curaçao (80 km van Bonaire) 
en Sint Maarten (50 km van St. Eustatius en Saba).
Net als voor Nederland presenteren we het toekomstige klimaat voor de BES- Figuur 46. Veranderingen van de wind rond de evenaar (Walker-circulatie) en zeewatertemperatuur 
tijdens El Niño (boven) en La Niña (onder). Bron: KNMI/NOAA.
eilanden apart per seizoen. Terwijl in Nederland vooral de temperatuur bepaalt 
welk seizoen het is, is dat op de BES-eilanden de neerslag. Daarom maken we 
voor Caribisch Nederland onderscheid tussen het natte seizoen (mei­ november) 
en het droge seizoen (december­ april).
El Niño en La Niña zijn klimaatpatronen rondom de evenaar in de Grote Oceaan. 
Zij hebben invloed op de wereldwijde luchtstromingen die worden aangedreven 
door schommelingen van de zeewatertemperatuur in de tropische Grote Oceaan. 
Bij La Niña is de zeewatertemperatuur in het oosten lager dan normaal. Boven 
het westen van de oceaan en boven het Caribisch gebied stijgt de lucht; boven het 
midden van de oceaan daalt de lucht (figuur 46). Daartussen zijn er in de lagere en 
hogere luchtlagen oosten­ of westenwinden. Deze zogeheten Walker­ circulatie is 
bij La Niña naar het westen verschoven. Waar de lucht stijgt, zoals in het Caribisch 
gebied, valt veel neerslag; waar de lucht daalt, valt weinig neerslag. Bij El Niño 
warmt het oosten van de oceaan op, waardoor de Walker­ circulatie naar het 
oosten verschuift. De lucht stijgt boven het midden van de oceaan en daalt boven 
het Caribisch gebied. Hierdoor is er op de BES-eilanden bij El Niño minder neerslag 
dan bij La Niña.
KNMI’23-klimaatscenario’s Achtergrond informatie
