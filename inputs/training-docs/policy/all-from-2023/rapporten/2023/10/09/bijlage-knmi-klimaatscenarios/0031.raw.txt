Zicht en mist Mist
Mist neemt nauwelijks verder af 
Mist bestaat uit kleine, in de lucht zwevende waterdruppeltjes vlak boven de 
grond. Deze druppeltjes ontstaan rondom aerosolen. Meteorologen spreken van 
‘mist’ als het zicht minder is dan 1000 meter. Mist kan het weg­ , scheepvaart­ en 
vliegverkeer hinderen. 
In Nederland onderscheiden we verschillende soorten mist. Het meest 
voorkomend is stralingsmist, die ontstaat als de onderste luchtlagen door 
uitstraling van warmte sterk afkoelen, waarbij de lucht met vocht verzadigd raakt. 
Soms ontstaat mist tijdens horizontale luchtverplaatsing, vooral nabij de kust 
als warme, vochtige lucht vanaf de Noordzee over een kouder landoppervlak 
stroomt. Ten slotte zien we ’s zomers geregeld grondmist boven relatief koude 
wateroppervlakken en vochtige graslanden. Mist komt in het binnenland vaker 
voor dan aan de kust.
De afgelopen decennia nam het aantal uren (dichte) mist overal in Nederland sterk Figuur 23. Aantal uren mist (minder dan 1 km zicht) per jaar in De Bilt: waarnemingen (zwart) en de vier  
KNMI’23-klimaatscenario’s (2050 en 2100).
af (ongeveer 50% in 40 jaar). Dit komt doordat de lucht schoner is geworden: 
omdat er minder stofdeeltjes zijn, ontstaan waterdruppeltjes minder gemakkelijk. 
Naar verwachting neemt de luchtvervuiling deze eeuw nog iets verder af. Hierdoor 
wordt de kans op mist nog wat kleiner, maar veranderende meteorologische 
omstandigheden spelen hierbij waarschijnlijk ook een rol. Schattingen van het 
1
optreden van mist in de toekomst zijn gebaseerd op de vorming van stralingsmist 
tijdens perioden met weinig wind en veel vocht nabij het aardoppervlak. 
Modelresultaten laten zien dat het aantal weersituaties waarin (dichte) mist kan 
ontstaan in alle seizoenen nauwelijks zal veranderen door klimaatverandering. 
Wel is een lichte afname van (dichte) mist mogelijk door verdere verbeteringen 
van de luchtkwaliteit, maar deze afname zal veel kleiner zijn dan die gedurende 
de afgelopen 40 jaar (figuur 23).
Jannes Wiersema
1  Zie www.knmi.nl/klimaatscenarios voor de uitgebreide tabel met veranderingen voor de  
KNMI’23­ klimaatscenario’s, inclusief getallen voor mist. 
KNMI’23-klimaatscenario’s Trends en projecties per variabele
