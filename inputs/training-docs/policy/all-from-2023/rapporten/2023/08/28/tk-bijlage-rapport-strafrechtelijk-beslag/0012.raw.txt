1.3 Centrale vraagstelling en deelvragen 
De centrale vraagstelling bestaat uit twee vragen en luidt als volgt: 
1.  Hoe ziet het proces van het strafrechtelijk beslag op de BES-eilanden er thans in de praktijk 
uit? 
2.  In hoeverre is opvolging gegeven aan de aanbevelingen uit het rapport van 2015 over het 
strafrechtelijk beslag op de BES-eilanden? 
Voor de beantwoording van de eerste vraag van de centrale vraagstelling zijn door de Raad de 
volgende deelvragen opgesteld: 
1. Hoe krijgt in de praktijk de sturing op het strafrechtelijk beslag vorm?  
2. Hoe krijgt in de praktijk de samenwerking tussen betrokken organisaties binnen het strafrechtelijk 
beslag vorm?  
3. Beschikken in de praktijk de betrokken organisaties over de gegevens die noodzakelijk zijn voor 
het uitvoeren van hun taken in het kader van het strafrechtelijk beslag?  
4. Beschikken in de praktijk de betrokken organisaties over de middelen (personeel, materieel, geld) 
die noodzakelijk zijn voor het uitvoeren van hun taken in het kader van het strafrechtelijk beslag?  
 
Om de tweede vraag van de centrale vraagstelling te beantwoorden, heeft de Raad de volgende 
deelvragen geformuleerd: 
1. In hoeverre zijn naar aanleiding van de aanbevelingen maatregelen aangekondigd? 
2. In hoeverre zijn die maatregelen ingevoerd? 
3. In hoeverre worden die maatregelen uitgevoerd? 
4. In hoeverre, door wie en op welke wijze wordt hierop (ad 1, 2 en 3) gestuurd?  
5. Welke knelpunten doen zich bij de opvolging en/of sturing eventueel voor?  
 
1.4 Uitvoering van het onderzoek 
 
1.4.1 Toelichting gebruikte begrippen (begripsbepaling) 
 
Inbeslagneming (inbeslagname) 
Onder strafrechtelijk beslag wordt verstaan beslag dat in het kader van strafvordering (Sv) BES door 
of namens het Openbaar Ministerie wordt gelegd.  
De volgende typen van beslag kunnen worden onderscheiden:  
• een strafvorderlijk klassiek beslag op (specifieke) voorwerpen voor waarheidsvinding, het 
aantonen van de omvang van het wederrechtelijk verkregen voordeel, verbeurdverklaring of 
9
onttrekking aan het verkeer (art. 119 Sv BES) ; 
10
• een strafvorderlijk conservatoir verhaalsbeslag (art. 119a Sv BES) op voorwerpen voor het 
ontnemen van wederrechtelijk verkregen voordeel; 
11
• een strafvorderlijk executoriaal verhaalsbeslag (art. 629a Sv BES) . 
 
 
 
9
 Zie bijlage 4: ‘Wetsartikelen Strafvordering BES’ (Beslagneming).  
10
 Ibidem. 
11 Ibidem.
