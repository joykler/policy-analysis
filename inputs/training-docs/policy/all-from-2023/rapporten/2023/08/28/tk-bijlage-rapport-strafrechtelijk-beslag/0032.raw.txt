Hoofdstuk 4 
Analyse, beantwoording centrale vraagstelling 
(conclusies) en aanbevelingen 
 
De centrale vraagstelling valt uiteen in twee onderdelen (zie paragraaf 1.3). Die tweedeling wordt ook 
gevolgd in de analyse van de bevindingen en bij de beantwoording van de centrale vraagstelling 
(conclusies). Ook bij de aanbevelingen wordt deze tweedeling gevolgd. EÃ©n deel heeft betrekking op 
het strafrechtelijk beslag zoals het thans wordt uitgevoerd, het andere deel op de opvolging van de 
aanbevelingen uit de rapportage van 2015. 
 
4.1 Analyse van het strafrechtelijk beslag in de praktijk  
 
4.1.1 Stappen vooruit 
Het strafrechtelijk beslag op Bonaire, Sint Eustatius en Saba is ten opzichte van de situatie die de Raad 
in 2015 aantrof sterk verbeterd. Daar waar het beslag in 2015 zich kenmerkte door tal van 
afzonderlijke activiteiten (die veelal nog in ontwikkeling waren), tamelijk willekeurig werden 
uitgevoerd door diverse functionarissen en over het algemeen geen duidelijke samenhang hadden, is 
dat op dit moment (2022/2023) anders.  
 
Zowel bij het KPCN, de douane, de KMar als het OM wordt nadrukkelijk gestuurd op realisatie van een 
goede uitvoering van strafrechtelijk beslag binnen afgesproken kaders op basis van (vastgestelde) 
procedures en plannen. De Raad stelt daarbij vast dat bij de betrokken organisaties mede hierdoor 
sprake is van een duidelijke rolverdeling tussen functionarissen met bijbehorende taken en 
verantwoordelijkheden, van duidelijke samenwerking en communicatie en van goede en deugdelijke 
opslag en registratie. De goede kwaliteit van de taakuitvoering is mede te danken aan het in 
samenhang uitvoeren van deze aspecten binnen deze organisaties. 
Dat er stappen vooruit zijn gemaakt, blijkt wat de Raad betreft vooral uit een aantal in het oog 
springende voorbeelden waaraan het ketenoverleg een belangrijke bijdrage heeft geleverd. Naast de 
(tijdelijke) aanstelling van een beslagmedewerker is ook het uitvoeren van audits (zie paragraaf 2.1.2) 
een voorbeeld waaruit blijkt dat het proces van strafrechtelijk beslag naar een kwalitatief hoger niveau 
is getild. Maar ook bij andere organisaties (zoals de douane) ziet de Raad in de praktische uitvoering 
voorbeelden dat het proces van inbeslagneming zich in positieve zin heeft ontwikkeld.  
  
32
