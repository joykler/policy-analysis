Bewaring 
De goederen die in beslag zijn genomen worden, nadat een proces-verbaal is opgemaakt, voorzien 
van een KVI, opgeslagen. De KMar beschikt over een kleine extra beveiligde ruimte op het vliegveld 
van Bonaire waarin zich ook een kluis bevindt. In beslag genomen voorwerpen (onder andere wapens 
en verdovende middelen) kunnen hier worden opgeslagen. Ook kan gebruik worden gemaakt van een 
opslagruimte die zich bevindt in het gebouw van het KPCN. 
 
De opslag van goederen in deze bewaarruimte is vooral tijdelijk van aard en de goederen worden 
daarna overgedragen aan het KPCN. De ruimte is slechts toegankelijk voor een beperkt aantal 
daarvoor bevoegde personen.  
 
Samenwerking 
De samenwerking tussen de KMar en andere organisaties zoals het OM en de douane verloopt goed. 
‘Men weet elkaar goed te vinden en weet wat men aan elkaar heeft’, zo wordt aangegeven. Dit beeld 
wordt door andere organisaties waarmee de KMar samenwerkt bevestigd. 
 
2.2.6 OM BES 
 
De rol van het OM bij de uitvoering van inbeslagname 
Het OM BES heeft een belangrijke rol bij strafrechtelijk beslag. Alle hiervoor besproken organisaties/ 
organisatieonderdelen zijn voor een belangrijk deel bij de uitvoering van hun proces van 
29
inbeslagneming van (de beslissingen van) het OM afhankelijk. Het OM ziet toe op een goede 
uitvoering van de wettelijke randvoorwaarden bij de inbeslagname, opslag, teruggave en/of 
vernietiging van inbeslaggenomen goederen.  
Een proces waarop het OM bijvoorbeeld zorgvuldig toeziet, is de vernietiging van verdovende 
middelen. Dit gebeurt altijd in aanwezigheid van een officier van Justitie onder streng gecontroleerde 
omstandigheden.  
Aandacht voor verbetering van het proces  
Het OM besteedt permanent aandacht aan de formaliteiten die samenhangen met het strafrechtelijk 
beslag zoals de KVI’s en het proces-verbaal van inbeslagname. Hoewel de kwaliteit van met name het 
proces-verbaal blijvende aandacht en sturing van het OM vereist, ziet men wel verbetering. In het 
algemeen is ook het OM tevreden over de samenwerking met de ketenpartners.  
Tegelijkertijd ziet ook het OM dat - zoals door bijvoorbeeld het KPCN is aangegeven - de tijdige 
terugkoppeling van de Officier naar het KPCN van de beslissing betreffende ‘teruggeven of vernietigen’ 
meer aandacht moet krijgen. Die processen laten nog weleens (te) lang op zich wachten, geeft ook 
het OM aan. ‘Dat gaat wel stukken beter dan voorheen, maar kan nog verbeterd worden’, aldus het 
OM. Binnen het OM wordt momenteel bekeken hoe het proces van terugkoppeling kan worden 
verbeterd zodat er sneller beslissingen kunnen worden genomen. Het feit dat de 
30 
bedrijfsprocessensystemen van de politie (ACTPOL) en het OM (Priem) niet volledig op elkaar 
aansluiten draagt niet bij aan een vlotte communicatie.  
 
 
 
29
 Zie eerder: Toelichting gebruikte begrippen (begripsbepaling) paragraaf 1.4.1. 
30
 PRIEM is een Parket Registratie en Informatie Management Systeem.
