Bijlage 1  Aanbevelingen rapport 2015 
 
De Raad doet in zijn rapport ‘Strafrechtelijk beslag op de BES-eilanden’ uit 2015 aanbevelingen aan de 
‘Werkgroep beslaghuis’, het Korps Politie Caribisch Nederland, de Koninklijke marechaussee en het 
Openbaar Ministerie.  
 
Aanbevelingen aan de Werkgroep beslaghuis.  
1. Bespreek, zo nodig met het bevoegd gezag bij het Gemeenschappelijk Hof, de uitvoering van 
wettelijke taken van de griffie. Schep randvoorwaarden die mogelijk maken dat de griffie zijn taken 
uitvoert in overeenstemming met de vigerende wetgeving. Daar waar een overdracht van taken aan 
andere partners juridisch mogelijk en praktisch wenselijk is, zorg dan voor een legale basis door het 
nemen van noodzakelijke (mandaat)besluiten.  
2. Onderzoek of het opportuun is om één bewaarlocatie op het eiland (Bonaire) te regelen die 24/7 
toegankelijk is voor alle ketenpartners.  
3. Stel vast en borg procedures die de tijdige afhandeling bevorderen en onnodige bewaring van in 
beslag genomen goederen voorkomen, ook bij een wisseling van functionarissen.  
 
Aanbeveling aan het KPCN.  
1. Zorg voor één integraal overzicht van alle door de medewerkers van het korps inbeslaggenomen 
goederen. Benoem één beheerder van dit overzicht en de bewaarlocaties en koppel deze taak aan een 
functie in de vaste formatie omwille van de borging.  
 
Aanbeveling aan de Koninklijke marechaussee.  
1. Vermijdt zo veel mogelijk tijdelijke opslag (buiten beveiligde opslaglocaties) van risicovolle 
voorwerpen. Daar waar dit niet mogelijk is, zorg ervoor dat  alleen een hiervoor aangewezen 
functionaris toegang heeft tot deze voorwerpen.  
 
Aanbeveling aan het Openbaar Ministerie.  
1. Controleer steekproefsgewijs partijen van te vernietigen verdovende middelen.
