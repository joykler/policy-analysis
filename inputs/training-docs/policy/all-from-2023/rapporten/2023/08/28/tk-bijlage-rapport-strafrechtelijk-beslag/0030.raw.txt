3.1.7 Aanbeveling (3) 
‘Stel vast en borg procedures die de tijdige afhandeling bevorderen en onnodige bewaring van in beslag 
genomen goederen voorkomen, ook bij een wisseling van functionarissen’.  
3.1.8 Stand van zaken 
De Raad heeft vastgesteld dat door de organisaties die bij het strafrechtelijk beslag zijn betrokken (zie 
hoofdstuk 2) de procedures en bijbehorende werkwijzen zijn geprotocolleerd.  
Een goed voorbeeld daarvan zijn de vastgelegde en vastgestelde procedures binnen het ketenoverleg. 
Ook binnen de douane en KMar wordt gewerkt met duidelijke procedures en afspraken daarover. Dit 
bevordert de tijdige afhandeling van inbeslaggenomen goederen. Dit voorkomt overigens niet altijd – 
zoals uit de bevindingen van de Raad blijkt - dat ook dan procedures soms stroperig en langdurig 
kunnen zijn.  
 
3.1.9 Mate van opvolging aanbeveling uit 2015 
De aanbeveling wat betreft het vastleggen en borgen van procedures is opgevolgd. 
 
3.2 Aanbeveling aan het KPCN 
 
3.2.1 Aanbeveling 
‘Zorg voor één integraal overzicht van alle door de medewerkers van het korps inbeslaggenomen 
goederen. Benoem één beheerder van dit overzicht en de bewaarlocaties en koppel deze taak aan een 
functie in de vaste formatie omwille van de borging’.  
 
3.2.2 Stand van zaken 
Zoals in paragraaf 2.1.2 is beschreven, is inmiddels (op tijdelijke basis) een beslagmedewerker bij het 
KPCN aangesteld die binnen het proces van inbeslagneming voor een versterking en stroomlijning van 
de administratieve taken zorgt.  
3.2.3 Mate van opvolging aanbeveling uit 2015 
Er is een overzicht van alle door de medewerkers inbeslaggenomen goederen. De aanbeveling is 
opgevolgd.  
Met de tijdelijke aanstelling van een beslagmedewerker is een belangrijke stap gezet. Het is van belang 
dat (nu blijkt welke positieve bijdrage deze functie op het beslagproces heeft) deze functie ook in de 
vaste formatie van het KPCN wordt geborgd zoals de aanbeveling aangeeft. 
  
30
