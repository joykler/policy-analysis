Hoofdstuk 2 
Het strafrechtelijk beslag op Bonaire, Sint Eustatius en 
Saba onder de loep  
 
2.1 De voortrekkersrol van het ‘ketenoverleg beslag Bonaire’  
Om een helder actueel beeld te schetsen van de organisatie van het strafrechtelijk beslag op Bonaire, 
worden allereerst de activiteiten van de werkgroep ‘ketenoverleg beslag Bonaire’ (hierna: 
ketenoverleg) beschreven. Het ketenoverleg heeft op Bonaire een belangrijke functie als aanjager bij 
het op orde krijgen van het strafrechtelijk beslag.  
14
In het ketenoverleg beslag Bonaire zijn sinds 2018 verschillende vertegenwoordigers van het 
15
Gemeenschappelijk Hof van Justitie (waaronder o.a. het Gerecht), het OM en het KPCN verenigd. 
Doel van het ketenoverleg is om de wettelijke taken en verantwoordelijkheden op het vlak van beslag 
(en bewaring) in goede afstemming tussen de betrokken ketenpartners te realiseren.  
16
‘Het beoogde einddoel is dat er in de uitvoering sprake is van een optimale ketensamenwerking.’ 
Uiteindelijk moet het ketenoverleg leiden tot de realisatie van - naar Europees Nederlands model – 
een Ketenbeslag Huis voor Bonaire. Dit Ketenbeslag Huis Bonaire (KBB) wil voor de strafrechtketen 
het loket zijn dat de uitvoering van het vervoer, de opslag en de verwerking van inbeslaggenomen 
goederen regelt.  
Betrokken partners zijn zonder uitzondering enthousiast over de voortrekkersrol die het ketenoverleg 
vervult met betrekking tot het organiseren van het strafrechtelijk beslag. Daarbij wordt met name het 
17
initiatief genoemd om (permanent) een beslagmedewerker (bij het KPCN) aan te stellen. 
 
 
 
 
 
 
14
 Het ketenoverleg beslag Bonaire kent ook een geschiedenis van vóór 2018. In 2013 is op aangeven van de 
Hoofdofficier van Justitie een werkgroep (genaamd: werkgroep beslaghuis) ingericht met als doel het 
beslagproces te optimaliseren (zie ook de rapportage ‘Strafrechtelijk beslag op de BES-eilanden’ uit 2015). De 
activiteiten van deze werkgroep zijn - na een periode van inactiviteit – in 2018 door het Gemeenschappelijk 
Hof opnieuw opgestart en in nauwe samenwerking met het KPCN en het OM voortgezet.  
15 
Het Gemeenschappelijk Hof van Justitie van Aruba, Curaçao, Sint Maarten en van Bonaire, Sint Eustatius en 
Saba verzorgt de rechtspraak in eerste aanleg en in hoger beroep op de eilanden. Het Gemeenschappelijk Hof 
van Justitie wordt gevormd door een president en de overige leden en plaatsvervangende leden. De leden van 
het Gemeenschappelijk Hof van Justitie behandelen, zowel in eerste aanleg als in hoger beroep, civiele zaken, 
strafzaken en bestuursrechtelijke zaken (waaronder belastingzaken). 
16 
Memo Gemeenschappelijk Hof van Justitie, 31 oktober 2022. 
17
 Meer over dit initiatief bij: ‘activiteiten en behaalde resultaten van het ketenoverleg’ (paragraaf 2.1.2 onder 
d).
