Uit het onderzoek van de Raad blijkt dat (de leiding van) het KPCN zelf kritisch is op een goede 
uitvoering van de procedures, bijvoorbeeld of een KVI of BVO is opgesteld. Men stuurt hier actief op 
door (o.a.) dit regelmatig aandacht te geven in de werkoverleggen.  
Registratie 
Indien medewerkers van het KPCN voorwerpen in beslag nemen, worden daarvan registraties 
21
gemaakt in ACTPOL (o.a. van de bijbehorende administratieve bescheiden). Op dit moment is het 
nog niet mogelijk om met één druk op de knop via ACTPOL een overzicht uit te draaien van alle 
inbeslaggenomen goederen. Dat is de reden dat de registratie nog deels in een Excel-bestand 
plaatsvindt.  
Door informatie uit ACTPOL aan de beschrijving uit het Excel-bestand te koppelen kan men wel een 
volledig overzicht krijgen. Of het in de toekomst technisch mogelijk zal zijn om via ACTPOL een volledig 
overzicht van inbeslaggenomen goederen te genereren, is onduidelijk. Dit vereist binnen dit 
bedrijfsprocessensysteem de nodige aanpassingen. Tijdens het onderzoek van de Raad wordt 
desgevraagd meerdere keren door betrokkenen aangegeven dat men vraagtekens zet bij de 
22
wenselijkheid van een verbeterde ‘beslagmodule’ in ACTPOL. Beslaghuis Nederland maakt 
bijvoorbeeld gebruik van modules (genaamd ‘beslagportaal’ en ‘voertuig in beeld’) waarin ook andere 
organisaties (o.a. het OM) kunnen kijken. Er wordt overwogen om in de toekomst ook voor de BES van 
deze modules gebruik te maken. 
Bewaring 
De inbeslaggenomen voorwerpen worden op het politiebureau opgeslagen in een afgesloten en extra 
beveiligde bewaarruimte. Deze ruimte is slechts toegankelijk voor een beperkt aantal functionarissen.  
Inbeslaggenomen verdovende middelen, geld, wapens en munitie worden in aparte kluizen bewaard 
die slechts toegankelijk zijn voor een (zeer) beperkt aantal daarvoor aangewezen leidinggevenden en 
daarvoor aangewezen bevoegde functionarissen. De Raad heeft geconstateerd dat de voorwerpen in 
de bewaarruimte overzichtelijk geordend zijn opgeslagen en zijn voorzien van een (daaraan gehechte) 
kopie van de KVI en eventueel andere documentatie. 
Naast de bewaarruimte op het politiebureau is op initiatief van het ketenoverleg de (al 
eerdergenoemde) loods gehuurd waarin met name voer- en vaartuigen worden opgeslagen. Dit wordt 
door betrokkenen bij het ketenoverleg als een belangrijke verbetering gezien ten opzichte van de 
situatie zoals die voorheen was. 
 
  
 
21
 ACTPOL is een politie bedrijfsprocessen systeem, in gebruik bij; 
• Korps Politie Bonaire vanaf oktober 2007; 
• Korps Politie St. Eustatius vanaf juli 2009; 
• Korps Politie Saba vanaf mei 2010 
22
 Als de politie iets in beslag genomen heeft worden de voorwerpen tijdelijk opgeslagen in een bewaarruimte 
op het politiebureau. Daarna gaan ze naar het beslaghuis. Elke eenheid van de politie (behalve de Landelijke 
Eenheid) heeft een eigen beslaghuis. Doel van deze beslaghuizen is dat er zo snel mogelijk een beslissing 
wordt genomen over het gelegde beslag en dat deze beslissing zonder verdere vertraging wordt uitgevoerd. 
Binnen het beslaghuis wordt een gezamenlijk “beslagportaal” gebruikt. Dit is een beslag-administratiesysteem 
waarbinnen zowel het Openbaar Ministerie als de politie een eigen administratie hebben, maar waarbij het 
mogelijk is om elkaars systemen te raadplegen.
