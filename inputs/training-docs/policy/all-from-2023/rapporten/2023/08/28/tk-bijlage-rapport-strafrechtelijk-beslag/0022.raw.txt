Om de kennis van de inbeslagname beter te borgen en toegankelijk te maken voor de medewerkers 
wordt momenteel een checklist opgesteld. Hierin wordt een procesbeschrijving opgenomen waarin 
de aanpak van inbeslagname staat beschreven.  
Registratie 
Alle mutaties met betrekking tot inbeslaggenomen goederen die op het politiebureau aanwezig zijn, 
zijn terug te vinden in ACTPOL. Daarnaast wordt een aparte lijst op de server van het bureau 
bijgehouden met informatie die men niet in ACTPOL kan invoeren. De (genummerde) mutaties in 
ACTPOL en de genoemde lijst zijn aan elkaar ‘gelinkt’ waardoor alle goederen op korte termijn 
traceerbaar zijn.  
Bewaring 
Er zijn twee bewaarruimtes waar goederen die in beslag genomen zijn worden opgeslagen. Deze 
ruimtes zijn extra beveiligd en alleen toegankelijk voor een beperkt aantal daarvoor aangewezen 
personen. Buiten een zeer kleine ruimte waar de ‘gewone’ goederen zijn opgeslagen (zoals stukken 
van overtuiging) is ook een andere kleine ruimte waarin twee kluizen staan. In één van die kluizen 
worden de in beslag genomen vuurwapens opgeslagen.  
In de andere kluis worden de patronen, in beslag genomen verdovende middelen en geld bewaard. 
De Raad heeft geconstateerd dat de voorwerpen in de bewaarruimtes overzichtelijk geordend zijn 
opgeslagen en op de juiste wijze zijn geadministreerd.  
Achter het politiebureau is een locatie waar enkele in beslag genomen auto’s en scooters staan. Deze 
locatie is omheind en afgesloten. 
Samenwerking 
De samenwerking met andere organisaties, waaronder het OM, wordt door het KPCN Sint Eustatius 
als goed bestempeld. Daarbij is belangrijk, zo geeft men aan, dat vragen aan het OM over de stand 
van zaken met betrekking tot een inbeslagname snel worden beantwoord zodat besluiten over wat er 
moet gebeuren ook vlot genomen kunnen worden. Bijvoorbeeld of voorwerpen teruggegeven of 
vernietigd mogen worden.  
 
2.2.3 KPCN Saba 
 
Uitvoering inbeslagname 
De uitvoering van de strafrechtelijke inbeslagname op Saba laat zich op hoofdlijnen vergelijken met 
die van Sint Eustatius. Ook op Saba leunt de uitvoering in sterke mate op de inzet en kennis van de 
politiechef en is de capaciteit zeer beperkt waardoor men regelmatig gedwongen is te improviseren. 
Door de snelle roulatie van het personeel van en naar Saba is er slechts een beperkte vaste kern van 
personen met kennis over en ervaring met het uitvoeren van inbeslagneming. Bijvoorbeeld met 
forensisch-technische expertise bij het bemonsteren van verdovende middelen of het veiligstellen van 
sporen bij inbeslagname.
