Hoofdstuk 3 
De opvolging van de aanbevelingen uit de rapportage 
over strafrechtelijk beslag (2015) nader bekeken 
 
34
 
3.1 Aanbevelingen aan de werkgroep beslaghuis 
 
3.1.1 Aanbeveling (1) 
‘Bespreek, zo nodig met het bevoegd gezag bij het Gemeenschappelijk Hof, de uitvoering van wettelijke 
taken van de griffie. Schep randvoorwaarden die mogelijk maken dat de griffie zijn taken uitvoert in 
overeenstemming met de vigerende wetgeving. Daar waar een overdracht van taken aan andere 
partners juridisch mogelijk en praktisch wenselijk is, zorg dan voor een legale basis door het nemen van 
noodzakelijke (mandaat)besluiten’. 
3.1.2 Stand van zaken 
Wat betreft de opvolging van bovenstaande aanbeveling aan de (toenmalige) ‘werkgroep Beslaghuis’ 
stelt de Raad vast dat de feitelijke invulling (concretisering) anders is verlopen dan de Raad in 2015 
voor ogen had. De ontwikkeling die al sinds 2015 is ingezet, waarbij de werkzaamheden met 
betrekking tot het strafrechtelijk beslag die onder verantwoordelijk van de griffie vallen (zie paragraaf 
2.2.7) bij andere organisaties zijn belegd, is sindsdien voortgezet. Feitelijk komt het erop neer dat, 
zoals eerder aangegeven, de taken van bewaring en de registratie van in beslag genomen goederen 
buiten de griffie om worden uitgevoerd.  
Hoewel voor betrokken partijen duidelijk is wie welke taken (op welk moment) heeft uit te voeren en 
dit ook uit schriftelijke stukken (werkprocessen, bijbehorende beschrijvingen, memo’s) blijkt, is 
vooralsnog geen sprake van een duidelijk juridische basis op grond waarvan de taken van de griffie 
aan andere partijen is overgedragen (gemandateerd). Tegelijkertijd wordt ook in de interviews met de 
Raad de vraag gesteld of dat noodzakelijk of wenselijk is. Er zijn nu taken anders belegd dan door de 
wetgever oorspronkelijk is bedacht, zoals het bijhouden van de inbeslaggenomen goederen door het 
KPCN. Praktisch gezien zou je kunnen stellen - zo wordt aangegeven - dat op dit moment de zaken 
goed geregeld zijn en ook goed lopen, dus dat daarmee het beoogde doel, namelijk een goed 
georganiseerd beslag, behaald is.  
  
 
34
 In deze rapportage wordt gesproken over het ‘Ketenoverleg beslag Bonaire’. Daarbij wordt aangesloten bij 
de gebruikte terminologie van de werkgroep (o.a. in de memo van 31 oktober 2022) aan de President van het 
Hof, de Hoofdofficier van Justitie en de Korpschef KPCN). Zie meer over de ‘werkgroep beslaghuis’ in voetnoot 
10. 
 
28
