b) Het organiseren van opslagruimte 
Op initiatief van het ketenoverleg is een loods gehuurd (door het Gemeenschappelijk Hof) voor de 
opslag van grote(re) inbeslaggenomen voorwerpen zoals voertuigen en vaartuigen. Betrokkenen zien 
dit als een belangrijke verbetering, omdat - beter dan voorheen - de voorwerpen overzichtelijk, 
19
bewaakt en ‘verantwoord’ worden gestald. Betrokkenen geven aan dat de loods voldoet aan de 
bestaande behoefte.  
 
c) Het uitvoeren van audits 
Er zijn onder leiding van het Gemeenschappelijk Hof in 2022 en begin 2023 audits gehouden om de 
kwaliteit van werkprocessen ‘inbeslagname’ te toetsen. Daarbij is kritisch gekeken naar de werking 
van de procedures. Uit de eerste audit blijkt dat weliswaar de opzet en het bestaan van de procedures 
bekend zijn, maar dat de uitvoering te wensen overlaat. Uit deze audit blijkt dat dit vooral te maken 
had met het feit dat als een politiemedewerker van het KPCN een voorwerp in beslag nam de 
medewerker zelf verantwoordelijk was voor de registratie en de afwikkeling daarvan. Daarbij was het 
toentertijd hem/haar niet altijd duidelijk hoe moest worden geregistreerd en wat vervolgens moest 
gebeuren met het inbeslaggenomen voorwerp of goed. Dit blijkt op dat moment onvoldoende 
geformaliseerd.  
 
Naar aanleiding van de audit van 2022 besluiten betrokken partijen om te sturen op een scherpere 
uitvoering van de interne processen, en met name op het juist registreren van voorwerpen en het 
bijhouden van termijnen. Om de administratie van de in beslag genomen en in bewaring genomen 
voorwerpen (o.a. voertuigen) inzichtelijker te maken is mede op basis van deze audit voorgesteld om 
een ketenbeslagmedewerker (hierna: beslagmedewerker) aan te stellen.  
 
Bij de audit van januari 2023 blijkt dat inmiddels stappen zijn gemaakt. Dit is niet in de laatste plaats 
te danken aan de (tijdelijke) aanstelling van de beslagmedewerker die bij wijze van pilot is aangesteld 
en afkomstig is uit het KPCN dat hiervoor binnen zijn formatie (tijdelijk) ruimte heeft gevonden.  
 
d) De inzet voor een permanente aanstelling van een beslagmedewerker 
De inzet om een beslagmedewerker aan te stellen, die binnen het proces van inbeslagneming voor 
een versterking en stroomlijning van de administratieve taken moet zorgen, resulteert eind 2022 in 
de tijdelijke aanstelling vanuit het KPCN van een beslagmedewerker.  
Deze functie blijkt, zoals ook uit de laatste audit van januari 2023 naar voren komt, in de praktijk een 
essentiële schakel bij een goede uitvoering van het beslag. De verwachting is dat de aanstelling van 
deze medewerker het beslagproces binnen het KPCN verder zal optimaliseren. Dit komt ook de 
uitvoering van andere ketenpartners ten goede, zo wordt in diverse interviews aangegeven.  
 
De functie, die op dit moment nog op interim-basis wordt ingevuld, ziet het ketenoverleg als 
noodzakelijk om te borgen dat de werkprocessen ten aanzien van het strafrechtelijk beslag goed 
verlopen.  
 
19
 Totdat het bevoegd gezag een beslissing neemt wat er moet gebeuren met de inbeslaggenomen 
voorwerpen/goederen is de overheid verantwoordelijk voor de door haar inbeslaggenomen goederen. De 
overheid is daarmee ‘als een goed huisvader’ verantwoordelijk vanaf het moment dat zij het goed onder zich 
krijgt (feitelijke inbeslagname) tot het moment dat de eindbeslissing is uitgevoerd.
