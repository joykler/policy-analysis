Staat van Schiphol 2022 | 28 maart 2023 
 
Vertrekkende vluchten in randen van de nacht: lokaal bezien ander beeld 
dan voor Schiphol in totaal 
Sinds 2018 is er een maximum gesteld aan het aantal vluchten handelsverkeer in de 
nacht (23:00 – 06:00 uur) en de vroege ochtend (06:00 – 07:00 uur) (zie ook de 
handhavingsrapportage). Omwonenden van Schiphol maken zich zorgen dat de 
norm een verschuiving veroorzaakt naar de randen van de nacht, het uur 
voorafgaand aan 23:00 uur en het uur na 07:00 uur. Verkeerscijfers van 
handelsvluchten die in de randen van de nacht van Schiphol vertrekken, zijn echter 
niet toegenomen sinds het instellen van de norm.  
 
In 2022 lag het aantal vertrekkende vliegbewegingen in de nacht en vroege ochtend 
lager dan 5 jaar geleden. Dit is nog een nasleep van de coronacrisis. Wel vertrokken 
in 2022 ongeveer 10 procent meer vluchten dan in 2017 in het begin van de nacht 
(tussen 23:00 en 0:00 uur). Maar ook als de vluchten in de randen van de nacht in 
ogenschouw genomen worden, dan blijkt er nog steeds sprake van een afname in 
de verkeerscijfers gedurende de nacht en randen van de nacht. 
 
Vertrekkende vluchten nacht en vroege ochtend, 2017 tot 2022
 
 
Voor enkele startbanen is het beeld echter anders. Op de (meest gebruikte) 
Kaagbaan nam het aantal vluchten in de nacht af ten opzichte van 2017, maar 
vertrokken meer vluchten in de randuren. Dit beeld blijkt hetzelfde voor de 
Zwanenburgbaan in noordelijke richting (36C).  
 
Voor andere startbanen blijkt uit de cijfers geen toename in de nachtranden. Van de 
Polderbaan vertrokken iets meer vluchten in de nacht en nagenoeg evenveel in de 
randen van de nacht. Vanaf de Aalsmeerbaan vertrok beduidend minder verkeer in 
de nacht en in de nachtranden. Dit laatste is dus wel hetzelfde beeld als dat voor 
Schiphol als geheel.  
  
 
Pagina 46 van 48
