Staat van Schiphol 2022 | 28 maart 2023 
 
Adviesverzoeken en signalen aan ILT 
Na het beroep van ILT tegen Kronenburg vragen gemeenten vaker aan de ILT of 
voor bepaalde plannen wel of geen vvgb nodig is (15 maal in 2022 ten opzichte van 
2 maal in 2021). Gemeente Amstelveen vroeg bijvoorbeeld een vvgb aan voor de 
tijdelijke opvang van Oekra√Øense vluchtelingen (voor maximaal 3 jaar), ook in het 
gebied Kronenburg. De ILT heeft deze vvgb verleend op grond van de bijzondere 
omstandigheden, zoals het dringende karakter en het gebrek aan mogelijkheden 
buiten het beperkingengebied. 
 
Ook burgers vragen sinds 2021 de ILT vaker om plannen van hun gemeente te 
beoordelen. Dit gebeurt vooral als inwoners een signaal willen afgeven over in hun 
ogen verkeerde ontwikkelingen. In 2022 gebeurde dit viermaal. Een van de 
meldingen leidde ertoe dat de ILT beroep tegen een bestemmingsplan in de 
gemeente Uithoorn aantekende bij de Raad van State. Het bestemmingsplan maakt 
de bouw van woningen mogelijk op een locatie in zone 5, buiten bestaand stedelijk 
gebied en zonder vvgb. De Raad van State heeft nog geen uitspraak gedaan in deze 
zaak.  
 
ILT afhankelijk van signalen  
De verantwoordelijkheid voor het voldoen aan de regels van het LIB ligt bij 
gemeenten. Gemeenten kunnen voor vragen terecht bij de ILT. Signalen en vragen 
van burgers of gemeenten zijn nuttig voor de ILT om haar taken beter te kunnen 
uitvoeren. Via de meldingen krijgt de ILT zicht op bouwontwikkelingen, kan zij 
advies geven, toezicht uitoefenen of zo nodig optreden. 
 
Uitleg LIB-beperkingengebied: 5 zones 
 
Het Luchthavenindelingbesluit Schiphol (LIB) legt beperkingen op aan bebouwing, 
activiteiten en functies in de buurt van luchthaven Schiphol. De beperkingen zijn 
ingesteld om te voorkomen dat objecten of gebruiksfuncties worden ontwikkeld die: 
1. het vliegverkeer belemmeren en/of in gevaar brengen (vliegveiligheid); 
2. zelf te veel geluidhinder of risico ondervinden als gevolg van het 
vliegverkeer (externe veiligheid en geluid). 
 
Het onderdeel vliegveiligheid gaat over de hoogte of verstorende werking van 
gebouwen en objecten, of waterpartijen die vogels kunnen aantrekken. Voor de 
onderdelen geluid en externe veiligheid is het LIB-beperkingengebied ingedeeld in 5 
zones. Zone 1 ligt het dichtst bij de start- en landingsbanen, zone 5 het verst er 
vanaf. Per LIB-zone gelden andere beperkingen voor de uitbreiding van woningen, 
of andere gebouwen. Hoe dichterbij de zone ligt, hoe beperkender de regels zijn. 
 
 
  
 
Pagina 34 van 48
