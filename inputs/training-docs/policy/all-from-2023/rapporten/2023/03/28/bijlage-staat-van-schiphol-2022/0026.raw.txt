Staat van Schiphol 2022 | 28 maart 2023 
 
8. ILT beboet overtreders slotregels 
nachtvluchten 
 
In 2022 zijn 500 vluchten zonder geldige reden tijdens de nachtperiode 
geland. In die gevallen heeft de ILT een waarschuwing gegeven of het 
voornemen om een boete op te leggen verstuurd. 
 
Om geluidsoverlast te beperken mogen alleen vluchten met een nachtslot tussen 
23:00 en 7:00 uur aankomen of vertrekken. Tenzij sprake is van overmacht, zoals 
onvoorziene weersomstandigheden. Soms start of landt een dagslot-vlucht tussen 
23:00 en 07:00 uur. Achteraf beoordeelt de ILT of dit inderdaad overmacht was. 
Sinds 2022 is het voor luchtvaartmaatschappijen veel moeilijker geworden om 
aanspraak te maken op overmacht. Ook kan de ILT sinds eind 2021 boetes 
opleggen bij overtreding van de slotregels, en heeft dit ook gedaan. 
 
Vluchten met een dagslot landen soms toch in de nacht 
In het IATA zomerseizoen van 2022 (1 april t/m 31 oktober, 7 maanden) kwam het 
1.630 keer voor dat een vlucht met een dagslot (of zonder slot) startte of landde 
tussen 23:00 en 07:00 uur. Van deze vluchten vielen er 166 binnen een marge van 
2 minuten rond deze uren. Dit is de marge waarbij geen nader onderzoek 
plaatsvindt. Van de overige 1.464 vluchten was in 964 gevallen sprake van geldige 
overmacht (force majeur). Denk aan bijzondere weersomstandigheden of een 
technisch probleem.  
 
Bij de overige nachtvluchten met een dagslot, 500 in totaal, was er geen sprake van 
overmacht. Daar heeft de ILT dus overtredingen vastgesteld. De ILT heeft 
luchtvaartmaatschappijen die een overtreding hebben begaan een waarschuwing 
gegeven, of het voornemen gestuurd om een boete op te leggen. 
 
Minder mogelijkheden om aanspraak te maken op overmacht 
Het aantal overtredingen in 2022 is veel hoger dan in voorgaande jaren. Dit komt 
doordat de beleidsregel voor handhaving op misbruik van slots is aangescherpt. 
Door deze strengere regels is het voor luchtvaartmaatschappijen moeilijker om 
aanspraak te maken op overmacht. Het aantal nachtvluchten zonder nachtslot is ten 
opzichte van 2021 ook toegenomen, met name vanwege de toename van het aantal 
vluchten, maar is nog steeds lager dan vóór de coronacrisis.  
 
Nachtvluchten zonder nachtslot en nachtslotovertredingen (IATA zomerseizoenen) 
 
 2019 2020 2021 2022 
Aantal nachtvluchten 2.200 180 252 1.630 
zonder nachtslot 
Nachtslotovertredingen 14 15 37 500 
 
 
  
 
Pagina 26 van 48
