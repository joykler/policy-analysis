Staat van Schiphol 2022 | 28 maart 2023 
 
batterijen toeneemt, zeker als ze gebruikt worden op de VOP’s zonder vaste 
stroomaansluitingen. 
 
Regels Schiphol lage drempel voor APU-gebruik             
Piloten moeten de APU uiterlijk 5 minuten na aankomst op de VOP uitzetten, en 
mogen de APU op z’n vroegst 10 minuten vóór vertrek aanzetten. Deze tijdsmarges 
zijn nodig om de alternatieve voorzieningen aan te kunnen sluiten en om snel te 
kunnen starten. In sommige situaties, zoals bij heel hoge of lage 
buitentemperaturen, hoeven de piloten de APU niet uit te doen. Wanneer de 
alternatieve voorzieningen niet werken of wanneer een APU nodig is voor onderhoud 
aan het vliegtuig, dan moet de piloot toestemming vragen aan de havendienst om 
de APU te gebruiken. In de praktijk meldt de piloot alleen dat de APU gebruikt gaat 
worden. De havendienst registreert de melding, maar beoordeelt niet of de 
aanvraag terecht is. De havendienst wijst dan ook nooit een aanvraag af. Daarmee 
is de drempel voor een piloot om een APU te gebruiken laag. Dit blijkt ook uit het 
feit dat tussen oktober 2021 en juli 2022 meer dan 2.705 meldingen van APU-
gebruik zijn gedaan bij de havendienst.  
 
Toezicht op APU-gebruik moet beter           
De ILT concludeert uit haar onderzoek dat het toezicht op het APU-gebruik beter 
moet. Schiphol zal intensiever moeten controleren op de naleving van de regels voor 
APU-gebruik. De ILT zal beoordelen of het toezicht van Schiphol afdoende is, en 
inspecteren of het APU-gebruik inderdaad vermindert. 
 
Schiphol maakt een plan om het APU-gebruik daadwerkelijk te beperken 
De ILT heeft de resultaten van het onderzoek besproken met grondafhandelaren, 
een aantal luchtvaartmaatschappijen en met het luchthavenbedrijf Schiphol. Alle 
betrokken partijen zijn het erover eens dat het probleem voortvarend moet worden 
aangepakt. De ILT heeft het luchthavenbedrijf Schiphol gevraagd een actieplan te 
maken om het APU-gebruik te beperken. 
 
Auxiliary power units en alternatieven 
 
Een auxiliary power unit (APU) is een hulpmotor in een vliegtuig. Meestal zit de APU 
in de staart van het vliegtuig. Een APU wordt gebruikt voor het starten van de 
hoofdmotoren. De APU is ook nodig voor airconditioning en levert elektriciteit voor 
de apparatuur in het vliegtuig als de hoofdmotor uit staat. De APU werkt op 
kerosine. Bij het gebruik komen schadelijke stoffen vrij zoals stikstof en fijnstof. Ook 
veroorzaakt de APU geluidsoverlast. Daarom moet de APU zo min mogelijk aanstaan 
tijdens het verblijf van het vliegtuig op de luchthaven.  
 
Alternatieven voor de APU zijn een vaste stroomaansluiting (fixed power unit, FPU) 
en een voorziening voor airconditioning (preconditioned air, PCA). Er zijn op 
Schiphol 72 VOP’s met FPU’s. In plaats van een FPU kan ook een mobiel 
stroomaggregaat (Ground Power Unit, GPU) gebruikt worden. De meeste GPU’s 
werken op fossiele brandstof en stoten ook schadelijke stoffen uit, maar minder dan 
een APU. Er zijn ook een aantal uitstootvrije GPU’s op batterijen op Schiphol in 
gebruik. 
 
 
  
 
Pagina 38 van 48
