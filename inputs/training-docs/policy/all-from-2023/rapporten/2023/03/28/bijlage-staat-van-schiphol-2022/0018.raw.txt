Staat van Schiphol 2022 | 28 maart 2023 
 
 
Veiligheid in de grondafhandeling 
Veiligheid in de grondafhandeling is een gezamenlijke verantwoordelijkheid van 
grondafhandelaren, het luchthavenbedrijf Schiphol en de 
vliegtuigmaatschappijen. 
 
Grondafhandelingsbedrijven worden door luchtvaartmaatschappijen ingehuurd 
om de grondafhandeling van een vliegtuig te doen. Bijvoorbeeld het laden en 
lossen van bagage in het ruim, het aansluiten van vaste stroomvoorziening aan 
het vliegtuig en het wegduwen van het vliegtuig van de gate. Hoewel ze door 
een grondafhandelingsbedrijf worden uitgevoerd, blijven deze werkzaamheden 
de verantwoordelijkheid van de luchtvaartmaatschappij. Daarnaast moeten 
grondafhandelaren zelf zorgen dat hun personeel goed getraind is, veilig kan 
werken en zich aan de Schipholregels houdt. Tenslotte is het luchthavenbedrijf 
Schiphol als exploitant van de luchthaven verantwoordelijk voor wat er op het 
Schiphol terrein gebeurt. Dit geheel zorgt voor een situatie waarin de 
verantwoordelijkheden verdeeld zijn. Het verbeteren van de huidige situatie 
vraagt dus om inspanning van alle betrokken partijen. 
  
 
Pagina 18 van 48
