Staat van Schiphol 2022 | 28 maart 2023 
 
 
15. Vliegverkeer Schiphol bijna terug naar niveau 
voor coronacrisis 
 
De veiligheids- en gezondheidseffecten van Schiphol hangen samen met het 
aantal vliegtuigbewegingen. Daarom brengt de ILT jaarlijks in kaart 
hoeveel vluchten er waren. 
 
Totaal handelsverkeer 
In gebruiksjaar 2022 werden ongeveer 419.000 vliegtuigbewegingen uitgevoerd van 
en naar Schiphol. Dat is circa 163.000 meer dan vorig jaar. Maar het is nog wel 
ruim 96.000 vluchten minder dan in 2019, vóór de coronacrisis.  
 
Totaal aantal vliegtuigbewegingen 
 
Het totaal aantal vliegtuigbewegingen (starts en landingen) is een optelsom van het 
handelsverkeer en de kleine luchtvaart (general aviation). Handelsverkeer bestaat uit 
passagiersvluchten en vrachtvluchten. De kleine luchtvaart bestaat uit privévluchten 
en zakelijke vluchten, en helikopters van bijvoorbeeld de politie.  
 
Vliegtuigbewegingen 2017 - 2022 
 
 
 
Vrachtvluchten 
Het aantal vrachtvluchten daalde weer naar ongeveer 19.000, nadat het aantal 
vrachtvluchten in 2020 en 2021 juist was gestegen vanwege de coronacrisis.  
Kleine luchtvaart 
Het aantal vliegtuigbewegingen door kleine luchtvaart was in 2022 ruim 24.000, en 
daarmee hoger dan voor de coronacrisis. Dit komt omdat er meer 
helikoptervluchten waren en meer zakelijke vluchten met kleine jets. Er is geen 
maximum voor het aantal vliegtuigbewegingen door de kleine luchtvaart. In de 
 
Pagina 40 van 48
