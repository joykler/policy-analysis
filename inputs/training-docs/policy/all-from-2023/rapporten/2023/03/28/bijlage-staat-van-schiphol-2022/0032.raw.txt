Staat van Schiphol 2022 | 28 maart 2023 
 
12. Geluidszones beschermen toekomstige 
omwonenden  
 
Het gebied rond Schiphol wordt intensief gebruikt door vliegverkeer. Het 
Luchthavenindelingbesluit Schiphol (LIB) beschermt toekomstige 
omwonenden tegen geluidsoverlast (en veiligheidsrisicoâ€™s) van vliegtuigen 
maar beperkt daarmee ook de bouwmogelijkheden in het gebied. 
Rond Schiphol wordt veel overlast ervaren van vliegtuiglawaai. Tegelijkertijd is het 
een gebied waar sprake is van een grote druk op de woningmarkt en is er behoefte 
aan woningen. Om toekomstige bewoners te beschermen zijn in het LIB zones 
aangewezen waar beperkingen gelden voor de bouw of uitbreiding van 
geluidgevoelige gebouwen als woningen, scholen en verpleeghuizen. Voor andere 
gebouwen, zoals kantoren en hotels, gelden deze beperkingen niet. Hoe dichter bij 
de luchthaven, hoe groter de beperkingen zijn. Dicht bij de luchthaven wordt 
immers het laagst gevlogen.  
Beperkingengebied rond Schiphol 
 
Dit kaartje toont het gebied rond Schiphol waar bouwbeperkingen gelden in verband 
met geluidsoverlast.  
 
 
 
Donkergroen: beperkingengebied voor geluidgevoelige gebouwen (zone 4).  
Lichtgroen: afwegingsgebied geluid en externe veiligheid (zone 5). 
 
Pagina 32 van 48
