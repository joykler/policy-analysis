Naast de in gang gezette maatregelen die een fundamentele versterking van het financieel beheer 
beogen, heeft VWS ook acties opgezet en maatregelen getroffen die op korte termijn een effect op 
de kwaliteit van de financiële administratie en verantwoording moeten hebben. Het instrument 
‘verscherpt toezicht’ is ingericht als een aanvullend instrument op de reguliere wijze van controle en 
toezicht vanuit de directie FEZ. Dit instrument richt zich op hoge risico’s bij organisatieonderdelen 
of dossiers waarbij extra waarborgen zijn ingebouwd in de financiële besluitvorming, uitvoering 
en verantwoording.
In onderstaande tabel zijn de bevindingen over het beheer in 2022 samengevat. In geval van een 
openstaande bevinding waarvan de weging 2022 niet is veranderd ten opzichte van 2021 is 
aangegeven of sprake is van voortgang. Voortgang betekent dat er sprake moet zijn van een 
faseovergang (verkenning, plan van aanpak, opzet, bestaan en werking) ten opzichte van het 
voorgaande jaar. De voortgang is in de laatste kolom in de bevindingentabel vermeld.
Tabel 2: Bevindingen over het beheer 2022
Bevinding Verantwoordelijk 2019 2020 2021 2022 Voortgang
organisatie-
onderdeel
Kwaliteit financieel beheer VWS
VWS (par. 3.2) en Beheer en 
verantwoording corona -
maatregelen (par. 3.3.)
Materieelbeheer (par. 3.4.) VWS
Beheer risico’s misbruik en VWS
oneigenlijk gebruik (par. 3.5.)
Subsidiebeheer (par. 3.6.) VWS
Staatssteunproblematiek VWS
(par. 3.7.)
Inkoopbeheer (par. 3.8.) VWS
Informatiebeveiliging VWS
(par. 3.9.)
 licht  gemiddeld  ernstig  opgelost  positieve ontwikkeling
 geen/onvoldoende ontwikkeling
In bovenstaande tabel is de ernstige bevinding die wij hadden in 2020 en 2021 op het beheer en de 
verantwoording van de coronamaatregelen in 2022 opgesplitst in twee afzonderlijke elementen. 
De coronapandemie heeft namelijk zichtbaar gemaakt dat het financieel en materieel beheer 
binnen VWS kwetsbaar is en dat een kwantitatieve en kwalitatieve impuls nodig is om te komen tot 
een robuuste bedrijfsvoering. In paragraaf 3.2 zal daarom eerst ingegaan worden op de elementen 
die de kwaliteit van het financieel beheer van VWS in zijn geheel raken en in paragraaf 3.3 zal ingegaan 
worden op de aspecten die voortkomen uit de bestrijding van de coronapandemie.
Hoewel de weging van de ernstige bevinding ongewijzigd is zien wij wel voortgang. Deze positieve 
ontwikkeling hebben wij in de kolom ‘Voortgang’ in tabel 2 tot uiting gebracht. VWS heeft in 2022 
veel werkzaamheden verricht om de complexe COVID-19-dossiers zo goed mogelijk inzichtelijk te 
krijgen en uitvoering te geven aan het programma. Door de doorlooptijd van een dergelijk 
programma en de complexiteit van de COVID-19-dossiers is er ondanks de voortgang geen 
wijziging in het beeld voor geheel 2022.
Auditrapport 2022 | Ministerie van Volksgezondheid, Welzijn en Sport (XVI) |
