3.8.1 Aansluiting en monitoring Nétive Job met financieel systeem gewenst
VWS heeft gedurende 2022 gebruik gemaakt van de webapplicatie Nétive Job, dat gefaciliteerd wordt 
door de UBR. Deze applicatie wordt gebruikt om voor externe inhuur van personeel contracten vast te 
leggen, de uren te registreren, te accorderen en te factureren. Dit systeem staat los van de financiële 
administratie. De financiële verwerking vindt plaats in SAP waarbij de financieel adviseurs de individuele 
verplichtingen- en uitgavenstanden bewaken. Gedurende 2022 zijn er voorvallen geweest waarbij 
bijgestuurd moest worden. Bijvoorbeeld door dubbele betalingen van facturen en correcties op de 
verplichtingenstanden. 
Wij adviseren de standen in Nétive Job periodiek integraal aan te sluiten met de financiële 
administratie zodat VWS zelf preventief verschillen kan detecteren en aanpassen.
3.9 Informatiebeveiliging - risicomanagement nog niet uniform
In 2022 heeft de ADR geen Rijksbreed volwassenheidsonderzoek op informatiebeveiliging 
uitgevoerd. Wel is voor VWS de opvolging van de bevindingen uit vorige jaren geïnventariseerd. 
Daaruit blijkt dat de verbeterslagen zijn ingezet met nieuwe instrumenten. De oude werkwijze met 
risicokaarten en een In Control Verklaring zijn komen te vervallen. Het volwassenheidmodel van de 
NBA dat ook de ADR heeft gebruikt is nu intern ingevuld door alle onderdelen van VWS om een 
beeld te krijgen bij de ontwikkelingen en daarmee ook aan de bestuursraad te rapporteren. 
Daaruit blijken verschillende niveaus van volwassenheid. De Chief Information Security Officer 
(CISO) organisatie heeft nog een aantal verbeterslagen gepland die komend jaar verder worden 
uitgerold. Het is de bedoeling met meer frequentie site visits uit te voeren (nu 1 keer per jaar) om 
centraal beter in zicht te krijgen.
Hoewel verbeteringen zijn doorgevoerd blijven twee van onze aanbevelingen open om 
risicomanagement verder te verbeteren:
1. Beschrijf op centraal niveau aan de hand van duidelijke richtlijnen en uitgangspunten het risico -
managementproces op decentraal niveau (risicoanalyses inbegrepen) om de volwassenheid van 
het risicomanagementproces te verhogen.
2. Zorg dat er op centraal niveau bij voortduring aantoonbaar inzicht is in uitgevoerde risico 
analyses, audits en ontwikkelingen.
Auditrapport 2022 | Ministerie van Volksgezondheid, Welzijn en Sport (XVI) |
