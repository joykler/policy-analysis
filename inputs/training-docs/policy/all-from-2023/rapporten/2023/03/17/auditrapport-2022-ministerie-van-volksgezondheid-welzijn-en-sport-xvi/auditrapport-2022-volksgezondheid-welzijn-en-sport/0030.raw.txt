4 Overige onderwerpen
4.1 Inleiding
In dit hoofdstuk behandelen wij de overige onderwerpen die voortvloeien uit onze controle van 
het financieel beheer. Deze bevindingen vragen aandacht binnen VWS om het beheer verder te 
verbeteren, maar hebben geen weging meegekregen zoals de bevindingen in hoofdstuk 3.
4.2 Onderbouwing totstandkomingsproces niet-financiële informatie vraagt blijvend aandacht
VWS maakt gebruik van beleidsindicatoren voor het sturen op de realisatie van de beleidsdoelstellingen. 
Wij hebben onderzocht of de totstandkoming van informatie over het gevoerde beleid en de 
bedrijfs voering voldoet aan de normen uit de comptabele wet- en regelgeving. Daartoe hebben wij  
van de indicatoren die betrekking hebben op niet-financiële informatie, onderzocht of ze op een 
deugdelijke (ordelijke en controleerbare) wijze tot stand zijn gekomen. De normen zijn verder 
uitgewerkt in de Regeling Rijksbegrotingsvoorschrifen 2023.
Bij de totstandkoming van het jaarverslag heeft FEZ een toetsende rol op de jaarverslagdossiers van 
de beleidsdirecties en daarmee op de juistheid, volledigheid en toepassing van de voorschriften 
voor het jaarverslag. De vastlegging en uitvoering van de interne controles hierop door FEZ en het 
totstandkomingstraject bij het vervaardigen van het jaarverslag, zijn onveranderd ten opzichte van 
2021. Door het gebruik van Tangelo is het proces en de opbouw van de totstandkoming van het 
jaarverslag transparant.
Beleidsdirecties maken veelal concrete afspraken met externe partijen over het opleveren van de 
meetgegevens. Maar beleidsdirecties hebben niet altijd inzicht in de (maatregelen gericht op de) 
kwaliteit van de gegevens of inzicht in de operationalisering van de definities en het totstandkomings -
proces van de meting. Dit wordt gezien als de (eigen) verantwoordelijkheid van de externe ‘meet-
organisatie’ en daarbij is aangegeven dat dit veelal gerenommeerde onafhankelijke organisaties 
zijn. Daarom vertrouwen de beleidsdirecties op de professionaliteit van deze organisaties. VWS 
stelt geen duidelijke eisen hieromtrent aan de beleidsdirecties en/of externe uitbesteding 
van metingen.
FEZ geeft aan dat zij de uitvraag van de indicatoren coördineert bij beleidsdirecties ten behoeve van 
opname in het jaarverslag. FEZ geeft aan dat zij controleren of de link juist is en of het cijfer in het 
jaarverslag overeenkomt met de bron. FEZ kan haar monitorende en toetsende rol versterken door 
risicoanalyses en controle-werkzaamheden ten aanzien van (de totstandkoming van) indicatoren/ 
kengetallen uit te voeren. VWS maakt veelal gebruik van CBS en andere externe organisaties die 
metingen uitvoeren. Maar ook wanneer de directie de meting zelf uitvoert of uitbesteedt aan een 
onderzoeksbureau, doet FEZ geen onderzoek naar de totstandkoming van de indicator. 
Daarnaast kan de dossiervorming ten aanzien van de uitgevoerde controlewerkzaamheden met 
betrekking tot de totstandkoming van indicatoren en resultaten van uitgevoerde controle -
werkzaamheden worden aangescherpt.
4.3 Financierings- en verantwoordingsafspraken en toezicht vanuit VWS op Intravacc B.V. niet 
goed uitgewerkt
Tijdens de coronapandemie heeft de minister voor Medische Zorg & Sport besloten de verkoop van 
Intravacc B.V. voorlopig uit te stellen en Intravacc per 1 januari 2021 als vennootschap operationeel 
te maken in de vorm van een beleidsdeelneming, waarbij de aandelen tijdelijk in handen van de 
Staat (VWS) zijn gehouden. Het nieuwe kabinet heeft besloten tot het herstarten van het verkoopproces 
en de Kamer hierover geïnformeerd. Vooruitlopend op de privatisering heeft VWS met Intravacc 
B.V. bij de start van de beleidsdeelneming een vijfjarenovereenkomst gesloten waarmee bestaande 
opdrachten zijn voortgezet.
Auditrapport 2022 | Ministerie van Volksgezondheid, Welzijn en Sport (XVI) | 30
