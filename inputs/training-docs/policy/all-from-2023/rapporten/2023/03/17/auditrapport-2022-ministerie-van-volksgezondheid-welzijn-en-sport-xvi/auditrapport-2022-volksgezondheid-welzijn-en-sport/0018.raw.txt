3.2.7 Concreter vastleggen van leveringsvoorwaarden helpt om de levering achteraf objectief vast te stellen
Vooral bij inkopen die kenmerken hebben van een inspanningsverplichting of een open house 
betreffen, zien wij dat de voorwaarden voor levering en betaling in de afgesloten contracten niet 
specifiek genoeg zijn uitgewerkt. Bij deze contracten kan VWS de levering van de prestatie zelf niet 
objectief vaststellen. Voorbeelden hiervan zijn:
• diensten die niet aan VWS worden geleverd maar aan derden;
• betalingen bij aanvang van de opdracht met termijnbedragen zonder dat in de contracten 
duidelijke afspraken zijn gemaakt over de prestatie of inspanning die dan geleverd moet zijn;
• contracten waarbij tijdens het afsluiten geen duidelijkheid is over de wijze waarop de prestatie of 
inspanning kan worden vastgesteld.
Ook constateren wij dat overeenkomsten op basis van een vaste prijs worden afgesloten zonder dat 
vooraf de aanvaardbaarheid van de prijs wordt getoetst en achteraf inzichtelijk wordt gemaakt wat 
de werkelijke kosten van de leverancier zijn geweest. Bij dergelijke contracten is het gebruikelijk dat 
de offertes, die als grondslag gelden voor de overeenkomst, in detail worden beoordeeld op 
doeltreffendheid en doelmatigheid. Daar waar dit ontbreekt ontstaat het risico dat VWS een te 
hoge prijs voor diensten betaalt.
3.2.8 Naleving comptabele vereisten inzake budget- en informatierecht Staten-Generaal verbeterd in 2022
In verschillende wetten en regelingen zijn eisen opgenomen die gelden voor bijvoorbeeld het aangaan 
van verplichtingen en het doen van betalingen. Voorbeelden hiervan zijn de Comptabiliteitswet (CW) 
en de Regeling financieel beheer van het Rijk. Wij hebben in 2020 en 2021 geconstateerd dat deze 
wettelijke vereisten niet altijd werden nageleefd, wat in die jaren heeft geleid tot een aanzienlijk 
bedrag aan begrotingsonrechtmatigheden. De Bestuursraad van VWS heeft in juli 2021 benadrukt 
dat het normaliseren van de bedrijfsvoering prioriteit heeft, waarbij het afwijken van wet- en 
regelgeving slechts bij hoge uitzondering mogelijk is. VWS heeft in 2022 deze lijn doorgezet, 
wat heeft voorkomen dat aanzienlijke bedragen aan verplichtingen en uitgaven over 2022 als 
begrotingsonrechtmatig zijn aangemerkt.
Naleving artikel 2.27 CW duidelijk verbeterd, actueel inzicht naleving gedurende het jaar kan beter
3
Gedurende de coronapandemie heeft VWS veelvuldig een beroep gedaan op art. 2.27 CW , 
tweede lid, waarbij het ministerie verplichtingen aanging en uitgaven deed voordat beide Kamers 
hier goedkeuring aan hadden gegeven. Om dit te voorkomen, heeft VWS een herziene procedure 
voor indiening van incidentele suppletoire begrotingen (ISB) ingevoerd waardoor het aantal 
begrotingsonrechtmatigheden in 2022 verder is afgenomen.
Gedurende 2022 waren de uitkomsten van de interne controles op de naleving van artikel 2.27 CW 
niet bekend, doordat de interne controles pas in 2023 zijn uitgevoerd. Hierdoor had VWS gedurende 
2022 geen actueel inzicht in de naleving van artikel 2.27 CW en de mogelijke afwijkingen en begrotings -
onrechtmatigheden. Wij adviseren deze controles a tempo gedurende het gehele jaar uit te voeren. 
Achteraf is geconstateerd dat over 2022 voor een bedrag van € 10,9 miljoen (2021: € 209 miljoen) 
artikel 2.27 CW niet is nageleefd.
Controle op naleving comptabele eisen inzake voorschotverstrekking verbeterd
De Regeling financieel beheer van het Rijk vereist dat bij voorschotten groter dan € 500.000 een 
bankgarantie van een derde wordt verlangd. In voorgaande jaren hebben wij geconstateerd dat ten 
tijde van het verstrekken van deze voorschotten deze bankgaranties niet aanwezig waren. Deze 
afwijking heeft het ministerie van Financiën de afgelopen jaren achteraf goedgekeurd waardoor dit 
niet heeft geleid tot comptabele onrechtmatigheden. VWS heeft de naleving voor het aanvragen 
van een bankgarantie in 2022 ingebed in het verscherpt toezicht, zodat eerder zicht ontstaat op het 
3 wetten.nl - Regeling - Comptabiliteitswet 2016 - BWBR0039429 (overheid.nl) .
Auditrapport 2022 | Ministerie van Volksgezondheid, Welzijn en Sport (XVI) | 18
