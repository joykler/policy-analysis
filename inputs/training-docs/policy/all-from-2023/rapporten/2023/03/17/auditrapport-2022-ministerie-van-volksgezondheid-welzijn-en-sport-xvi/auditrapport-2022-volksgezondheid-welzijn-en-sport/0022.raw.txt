geleid. Daarnaast is de personele bezetting van de inkoopteams bij de verschillende diensten 
regelmatig gewijzigd, hetgeen het achteraf reconstrueren van inkoopbeslissingen en het documenteren 
hiervan bemoeilijkte. Hierdoor is het reguliere inkoopproces bij veel van de onderzochte inkopen niet 
goed gevolgd. Uit ons onderzoek blijkt dat voornamelijk begin 2022 onrechtmatige inkopen hebben 
plaatsgevonden. Deze onrechtmatigheden betreffen met name een onterecht beroep op dwingende 
spoed, een bewuste keuze om af te wijken van aanbestedings wetgeving en verlengingen  van reeds 
eerder onrechtmatig afgesloten contracten. In de tweede helft van 2022 heeft VWS geen beroep 
meer gedaan op dwingende spoed vanwege COVID-19.
Op dit moment hebben wij voor een bedrag van circa € 422 miljoen de rechtmatigheid van de 
COVID-19-gerelateerde inkopen niet kunnen vaststellen. Dat is veel minder dan de € 3,0 miljard aan 
onrechtmatigheden in 2021. Belangrijke oorzaak hiervan is dat na het eerste kwartaal 2022 minder 
COVID-19-gerelateerde inkopen nodig waren en dat de financiering van stichting Projectenbureau 
GGD GHOR (nu stichting LCCB) op een andere wijze plaatsvindt.
3.3.4 Eenzijdige aanwijzing van stichting LCCB als RWT heeft onvoldoende juridische grondslag
Tot 2022 had VWS voor de uitvoering van de maatregelen ter bestrijding van COVID-19 (tweezijdige) 
dienstverleningsovereenkomsten (met einddatum ultimo 2021) met stichting Projectenbureau GGD 
GHOR afgesloten. Deze activiteiten zijn met ingang van 1 januari 2022 overgedragen aan de nieuw 
opgerichte stichting LCCB. Sinds 2022 heeft VWS deze stichting als een RWT aangemerkt. VWS heeft 
door middel van een wettelijk “bevel” deze stichting een eenzijdige opdracht opgelegd. 
Deze eenzijdige opdracht vormt onvoldoende wettelijke grondslag om LCCB als RWT te classificeren. 
De verstrekte opdracht van de minister van VWS aan LCCB is in strijd met artikel 7 lid 1 Wet 
publiekelijke gezondheid (Wpg) voorgeschreven verantwoordelijkheidstoedeling aan de veiligheids -
regio’s. Tevens ontbreekt een wettelijke voorziening om de in de Wpg genoemde taaktoedeling aan 
de veiligheidsregio’s teniet te doen. De uitvoering van de eenzijdige opdracht kan gezien de 
wettelijke taken van de GGD'en slechts geschieden door het daarvoor bestemde samenwerkings -
verband. Een aanpassing van de Wpg is nodig om mogelijk te maken dat de minister rechtstreeks 
en rechtmatig de stichting LCCB kan aansturen en daarvoor een vergoeding aan de LCCB verstrekt. 
VWS heeft op grond van de huidige Wpg met de stichting LCCB juridisch gezien een subsidierelatie. 
De onrechtmatigheid in 2022 bedraagt € 529 miljoen.
3.4 Project verbetering materieel beheer gestart, voortgang in 2022 is beperkt
De bestrijding van de pandemie maakte het voor het ministerie van VWS noodzakelijk om zeer 
omvangrijke hoeveelheden goederen aan te schaffen die deels direct zijn uitgeleverd, maar deels 
ook in voorraad zijn gehouden. Met de overdracht eind 2021 van de voorraden persoonlijke 
beschermingsmiddelen van LCH/Mediq is VWS ook integraal verantwoordelijk voor een adequaat 
beheer van een omvangrijke voorraad hulpmiddelen. Daarnaast beheert VWS ook nog andere 
categorieën voorraden zoals: beademingsapparatuur en zuurstofconcentratoren, testen (inclusief 
laboratorium(verbruiks)artikelen), vaccins, desinfectantia en medicinale cannabis.
Deze sterke groei in omvang en waarde is voor VWS in 2021 aanleiding geweest om de verbeteringen 
in het materieel beheer projectmatig aan te pakken, zodat op termijn aangetoond kan worden dat 
tenminste voldaan worden aan de wettelijke vereisten van de Regeling materieel beheer roerende 
zaken van het Rijk 2017.
VWS heeft inmiddels inzicht in de omvang van de voorraden, waar de goederen zijn opgeslagen en 
bij welk onderdeel van VWS het beheer is belegd. In de uitvoering van het materieel beheer zijn 
verbeteringen zichtbaar. VWS heeft de controle van de in aan VWS geleverde zelftesten en vaccins 
toereikend uitgevoerd en vastgelegd. De processen zijn ultimo 2022 grotendeels beschreven in 
procedures en beheersingsmaatregelen. Met deze verbeteringen heeft VWS een begin gemaakt met 
de inrichting en beheersing van het materieel beheer die ertoe moet leiden dat VWS gaat voldoen 
aan de Regeling materieel beheer roerende zaken van het Rijk. Om geheel compliant te zijn aan 
deze regeling zal VWS nog een aantal stappen moeten zetten, die in de volgende paragrafen nader 
zijn beschreven.
Auditrapport 2022 | Ministerie van Volksgezondheid, Welzijn en Sport (XVI) |
