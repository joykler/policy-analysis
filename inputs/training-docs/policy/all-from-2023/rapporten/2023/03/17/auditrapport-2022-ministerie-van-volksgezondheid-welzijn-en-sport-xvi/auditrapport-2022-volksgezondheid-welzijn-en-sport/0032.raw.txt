Momenteel is VWS bezig systeem beschrijvingen op te stellen om het proces te beschrijven hoe de 
betrouwbaarheid en volledigheid van de mijlpalen en doelen kunnen worden aangetoond.
Om te anticiperen op de verantwoordings- en controle-eisen van de EU adviseren wij VWS zo snel 
als mogelijk te zorgen voor een toereikend systeem voor interne beheersing en verantwoording, 
rekening houdend met de eisen die de EU aan het beheer en de verantwoording stelt. Dit vraagt om 
een goed samenspel van de 1e en 2e lijn. Tevens adviseren wij VWS informatie te verzamelen over 
de realisatie van de geselecteerde mijlpalen en na te gaan op welke wijze de betrouwbaarheid van 
deze informatie kan worden vastgesteld en alvast informatie te verzamelen over de rechtmatigheid 
van de bestede middelen. Veel van deze informatie is mogelijk al beschikbaar uit eerder 
uitgevoerde audits.
4.7 Goedkeurende controleverklaringen bij interne jaarrekeningen 2022 van RIVM en aCBG
Naast het onderzoek van de samenvattende verantwoordingsstaat hebben wij op verzoek van VWS 
de interne jaarrekeningen over 2022 van de agentschappen RIVM en aCBG gecontroleerd. Bij beide 
interne jaarrekeningen hebben wij een goedkeurende controleverklaring verstrekt. 
Daarnaast hebben wij de leiding van de agentschappen afzonderlijk geïnformeerd over de belangrijkste 
uitkomsten uit onze controlewerkzaamheden.
Auditrapport 2022 | Ministerie van Volksgezondheid, Welzijn en Sport (XVI) | 32
