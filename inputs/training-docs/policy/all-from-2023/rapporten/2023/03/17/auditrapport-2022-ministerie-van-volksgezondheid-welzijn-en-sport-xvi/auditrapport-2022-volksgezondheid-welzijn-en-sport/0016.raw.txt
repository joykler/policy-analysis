dit onderdeel van het programma. Hiermee wordt voorkomen dat FEZ achteraf onnodige reparaties 
moet uitvoeren en worden onrechtmatigheden in de toekomst voorkomen.
3.2.2  Instrument ‘Bevindingenmonitor knelpunten financieel en materieel beheer ’ ontwikkeld, nog niet bruikbaar 
voor sturing
Om een centraal overzicht te hebben van alle interne en externe bevindingen is er een bevindingen -
monitor opgesteld. In deze monitor zijn alle bevindingen verwerkt waarbij wordt aangegeven welke 
directie(s) betrokken is (zijn) en wat het plan van aanpak is om de bevinding op te lossen. Aan de 
hand van dit overzicht kan worden gemonitord of de uitvoering van de plannen van aanpak volgens 
schema verlopen.
Deze monitor is een eerste aanzet en is gebaseerd op ervaringen en good practices van andere 
departementen en moet nog op maat worden gemaakt voor de VWS-organisatie. Afgelopen jaar 
was de monitor vooral een weergave van alle openstaande bevindingen van de ADR en Algemene 
Rekenkamer waarbij nog niet duidelijk was welke acties VWS hierop nam. Voor de volgende aspecten 
zien wij nog verbeterpotentieel voor de monitor: eigenaarschap koppelen aan de bevindingen, 
presentatie aantal bevindingen, prioritering van de bevindingen naar zwaarte, SMART formuleren van 
de bevindingen en het toevoegen van de voortgang op de voorgenomen acties. 
Daarnaast moet worden nagegaan op welke wijze dit instrument wordt geïntegreerd binnen het 
bestaande instrumentarium. Ook de voortgang van de voorgenomen acties uit de deelplannen van 
het programma ‘Structurele en culturele borging’, evenals opname van de bevindingen die voortkomen 
uit de subsidiemonitor kunnen hieraan worden toegevoegd. Tevens adviseren wij oog te hebben 
voor mogelijke nieuwe risico’s die zich bij organisatieonderdelen kunnen voordoenen deze 
gestructureerd vast te leggen.
3.2.3 Programma-organisatie op onderdelen nog in ontwikkeling, concrete uitwerking wordt opgepakt
Het programma ‘Verbetering financieel beheer VWS’ is in 2022 voortgezet onder de naam 
‘Structurele en culturele borging van het financieel beheer’ om te markeren dat de focus nu ligt op 
het verankeren van een beter financieel beheer in de organisatie. De focus van het oude programma 
was meer gericht op de knelpunten in de bedrijfsvoering die voortvloeiden uit de nood- en 
steunmaatregelen die waren getroffen om de pandemie te bestrijden. Hiermee werd nog onvoldoende 
aandacht geschonken aan de kwetsbaarheid van de gehele bedrijfsvoering van VWS. Het huidige 
programma richt zich juist wel op de gehele VWS-organisatie en heeft daarbij ook oog voor 
culturele- en gedragsaspecten die relevant zijn voor de noodzakelijke verandering. Deze extra 
aandacht komt onder meer tot uiting in de ‘werkgroep Positionering Organisatie en Bemensing’. 
Deze werkgroep maakt duidelijk dat de gewenste verandering in het financieel beheer alleen 
mogelijk is door alle medewerkers hierbij te betrekken.
Op basis van de beschikbare documenten zoals het programmaplan en de onderliggende 
deelplannen blijkt dat de plannen nog hoofdlijnen bevatten en verder uitgewerkt moeten worden. 
Aspecten die nog verder uitgewerkt moeten worden betreffen:
• Benoem eenduidige mijlpalen en daarbij behorende deadlines.
• Formuleer naast lange termijn ook tussentijdse deadlines om ongewenste ontwikkelingen te 
kunnen bijsturen.
• Borg producten van het programma in de staande organisatie tijdens de transitie.
• Richt quality-control binnen het programma in om vast te stellen dat opgeleverde producten 
voldoen aan de vastgestelde eisen.
• Communiceer over (deel)plannen en resultaten binnen de hele VWS-organisatie.
3.2.4 Aanpak beheersing frauderisico’s ongewijzigd en nog voornamelijk reactief
In eerdere rapportages hebben wij geadviseerd om op een gestructureerde wijze aandacht te 
schenken aan de inschatting van mogelijke frauderisico’s en de beheersing hiervan. Inzicht en 
beheersing van dergelijke risico’s behoort immers tot de basishygiëne van een organisatie. 
De aandacht van VWS voor dit onderwerp was ook in 2022 uitsluitend reactief van aard en is vooral 
gericht op de melding van incidenten die zich al hebben voorgedaan. VWS heeft aangegeven dat in 
2022 geen signalen van fraude zijn gemeld.
Juist in situaties waarin onder hoge tijdsdruk wordt afgeweken van reguliere inkoop- en betaal -
procedures ontstaan extra frauderisico’s. VWS heeft aangegeven om in 2023 meer proactief en 
Auditrapport 2022 | Ministerie van Volksgezondheid, Welzijn en Sport (XVI) | 16
