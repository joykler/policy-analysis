2  Uitkomsten onderzoek verantwoordingsinformatie 
jaarverslag
2.1 Controleverklaring met beperking
Wij hebben een controleverklaring met beperking afgegeven bij de financiële overzichten die deel 
uitmaken van het jaarverslag 2022 van het ministerie van Volksgezondheid, Welzijn en Sport (XVI). 
Dat houdt in dat de in dit jaarverslag opgenomen financiële overzichten uitgezonderd de mogelijke 
gevolgen van de hierna beschreven aangelegenheden een getrouw beeld geven van de uitkomsten 
van de begrotingsuitvoering over 2022.
In de departementale saldibalans per 31 december 2022 zijn in de verloopstaat bij de balanspost 
‘voorschotten’ afgerekende voorschotten gepresenteerd met een omvang van € 16,6 miljard. 
Deze afgerekende voorschotten bestaan voor € 5,3 miljard uit afgerekende voorschotten inzake de 
zorgtoeslag en voor € 11,3 miljard uit overige afgerekende voorschotten. Van deze laatste afgerekende 
voorschotten is € 8,5 miljard toe te wijzen aan steun- en noodmaatregelen die zijn verstrekt in 2020 
en 2021 om de COVID-19-pandemie te bestrijden. Een deel van deze uitgaven heeft betrekking op 
overeenkomsten die zijn afgesloten voor de financiering van de activiteiten van de GGD’en, 
de betaalde bedragen voor testen voor toegang en de aanschaf van persoonlijke beschermings -
middelen. Wij hebben voor deze afgerekende voorschotten geen voldoende en geschikte controle-
informatie kunnen verkrijgen die nodig is voor de onderbouwing van de afwikkeling van deze 
voorschotten. Oorzaak hiervan is dat gedurende 2022 met betrekking tot deze steun- en nood -
maatregelen onvoldoende interne beheersingsmaatregelen waren getroffen, en het was voor ons 
niet mogelijk om door het verrichten van vervangende werkzaamheden anderszins voldoende en 
geschikte controle-informatie te verkrijgen. De totale omvang van deze onzekerheid bedraagt 
€ 2,86 miljard. Daarnaast is onder de uitgaven van artikel 1 een bedrag van € 528 miljoen 
verantwoord voor uitgevoerde en beoordeelde COVID-19-testen door de laboratoria. Wij hebben 
voor deze uitgaven geen voldoende en geschikte controle-informatie kunnen verkrijgen die nodig is 
voor de onderbouwing.
In paragraaf 1 van de bedrijfsvoeringsparagraaf in het jaarverslag rapporteert het ministerie van 
VWS over fouten en onzekerheden in de comptabele rechtmatigheid. Het ministerie geeft daarin 
aan dat er ten aanzien van de afrekening van verstrekte voorschotten op aangegane verplichtingen 
voor de getroffen COVID-19-steunmaatregelen sprake is van fouten en onzekerheden in de 
comptabele rechtmatigheid. Ons oordeel over het getrouwe beeld van de in de bedrijfsvoerings -
paragraaf opgenomen rapportage over de comptabele rechtmatigheid van de uitkomsten van de 
begrotingsuitvoering over 2022 is niet aangepast als gevolg van deze aangelegenheden.
Omvang financiële stromen
De omvang van de financiële stromen voor het begrotingshoofdstuk blijkt uit onderstaande tabel.
Tabel 1: Omvang financiële stromen 
Bedragen zijn in miljoen euro 2022 2021
Aangegane verplichtingen 31.698 34.899
Gerealiseerde uitgaven 31.401 33.113
Gerealiseerde ontvangsten 1.258 785
Afgerekende voorschotten 16.648 9.675
Totaal baten agentschap aCBG 63 58
Totaal baten agentschap CIBG 112 114
Totaal baten agentschap RIVM 625 644
Auditrapport 2022 | Ministerie van Volksgezondheid, Welzijn en Sport (XVI) | 10
