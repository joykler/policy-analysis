Bijlage 1 Controleverklaring van de onafhank elijke accountant
Aan: de minister van Volksgezondheid, Welzijn en Sport
Verklaring over de in het jaarverslag 2022 opgenomen financiële overzichten
Ons oordeel met beperking
Wij hebben de financiële overzichten die deel uitmaken van het jaarverslag 2022 van het ministerie 
van Volksgezondheid, Welzijn en Sport gecontroleerd. Naar ons oordeel geven deze financiële 
overzichten uitgezonderd de mogelijke gevolgen van de aangelegenheden beschreven in de 
paragraaf ‘De basis voor ons oordeel met beperking’ een getrouw beeld van de uitkomsten van de 
begrotings uitvoering van het ministerie van V olksgezondheid, Welzijn en Sport over 2022 in 
overeenstemming met de verslaggevingsvoorschriften die zijn opgenomen in de Comptabiliteitswet 
2016 en de daaruit voortvloeiende regelgeving, waaronder de Regeling 
rijksbegrotingsvoorschriften 2023.
De financiële overzichten bestaan uit:
• de departementale verantwoordingsstaat over 2022 met de financiële toelichting daarbij; 
• de samenvattende verantwoordingsstaat agentschappen over 2022 met de toelichting daarbij; 
• de departementale saldibalans per 31 december 2022 met de toelichting daarbij;
• de in de uiteenzetting over de gevoerde bedrijfsvoering (bedrijfsvoeringsparagraaf) opgenomen 
rapportage over de comptabele rechtmatigheid van de uitkomsten van de begrotingsuitvoering 
over 2022;
• de overzichten over 2022 met de gegevens als bedoeld in de artikelen 4.1 en 4.2 van de Wet 
normering topinkomens (WNT).
De basis voor ons oordeel met beperking
In de departementale saldibalans per 31 december 2022 zijn in de verloopstaat bij de balanspost 
‘voorschotten’ afgerekende voorschotten gepresenteerd met een omvang van € 16,6 miljard. 
Deze afgerekende voorschotten bestaan voor € 5,3 miljard uit afgerekende voorschotten inzake de 
zorgtoeslag en voor € 11,3 miljard uit overige afgerekende voorschotten. Van deze laatste afgerekende 
voorschotten is € 8,5 miljard toe te wijzen aan steun- en noodmaatregelen die zijn verstrekt in 2020 
en 2021 om de COVID-19-pandemie te bestrijden. Een deel van deze uitgaven heeft betrekking op 
overeenkomsten die zijn afgesloten voor de financiering van de activiteiten van de GGD’en, 
de betaalde bedragen voor testen voor toegang en de aanschaf van persoonlijke beschermingsmiddelen. 
Wij hebben voor deze afgerekende voorschotten geen voldoende en geschikte controle-informatie 
kunnen verkrijgen die nodig is voor de onderbouwing van de afwikkeling van deze voorschotten. 
Oorzaak hiervan is dat gedurende 2022 met betrekking tot deze steun- en noodmaatregelen 
onvoldoende interne beheersingsmaatregelen waren getroffen, en het was voor ons niet mogelijk 
om door het verrichten van vervangende werkzaamheden anderszins voldoende en geschikte 
controle-informatie te verkrijgen. De totale omvang van deze onzekerheid bedraagt € 2,86 miljard. 
Daarnaast is onder de uitgaven van artikel 1 een bedrag van € 528 miljoen verantwoord voor 
uitgevoerde en beoordeelde COVID-19-testen door de laboratoria. Wij hebben voor deze 
uitgaven geen voldoende en geschikte controle-informatie kunnen verkrijgen die nodig is voor 
de onderbouwing. 
Wij hebben onze controle uitgevoerd volgens het Nederlands recht, waaronder ook de Nederlandse 
controlestandaarden en de Regeling Controleprotocol WNT 2022 vallen. Onze verantwoordelijkheden 
op grond hiervan zijn beschreven in de sectie ‘Onze verantwoordelijkheden voor de controle van de 
financiële overzichten’.
Auditrapport 2022 | Ministerie van Volksgezondheid, Welzijn en Sport (XVI) |
