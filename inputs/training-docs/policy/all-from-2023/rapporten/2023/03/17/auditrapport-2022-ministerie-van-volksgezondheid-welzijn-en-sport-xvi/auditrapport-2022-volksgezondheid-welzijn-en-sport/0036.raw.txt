Economische Zaken over onder andere mogelijke signalen van fraude, opvolging die daaraan 
gegeven wordt en activiteiten die het ministerie ontplooit om integere omgang met personen, geld, 
goederen en data te bevorderen.
• Er zijn risico’s op fraude door misbruik van wet- en regelgeving (fraude door derden) waartegen 
onvoldoende wordt opgetreden, bij de toekenning en vaststelling van subsidies, specifieke 
uitkeringen en bijdragen. Wij hebben de opzet en het bestaan geëvalueerd en, voor zover wij dit 
noodzakelijk achten, de werking getoetst van het departementale beleid ter voorkoming en 
bestrijding van misbruik en oneigenlijk gebruik van wet- en regelgeving (M&O-beleid). 
Als onderdeel van onze gegevensgerichte werkzaamheden hebben wij in het bijzonder aandacht 
besteed aan risico’s en maatregelen rond de corona-gerelateerde regelingen, zoals de 
“Subsidieregeling Coronabanen in de Zorg” en de “Subsidieregeling bonus zorgprofessionals 
COVID-19”.
• Er zijn risico’s op wederrechtelijk onttrekken van financiële middelen door medewerkers van het 
ministerie van Volksgezondheid, Welzijn en Sport en de tot dit ministerie behorende baten- en 
lastenagentschappen. Wij onderzoeken daarom jaarlijks opzet, bestaan en werking van het 
autorisatiebeheer van de gebruikte financieel-administratieve systemen, en in het bijzonder de 
betaalorganisatie waaronder het beheer van crediteurenstamgegevens. Bij onze gegevens -
gerichte werkzaamheden stellen wij vast dat aan de juiste crediteuren is betaald.
• Er kan sprake zijn van risico’s bij de verantwoording van (bijvoorbeeld onvolledige) opbrengsten 
(interne fraude) bij de baten- en lastenagentschappen van het ministerie van Volksgezondheid, 
Welzijn en Sport. Wij hebben daarom de opzet en het bestaan geëvalueerd en, voor zover wij dit 
noodzakelijk achten, de werking getoetst van interne beheersingsmaatregelen gericht op het 
mitigeren van de geïdentificeerde frauderisico’s. Voorts hebben wij journaalboekingen 
gecontroleerd van posten die mogelijk buiten het reguliere proces om in de financiële administratie 
zijn verantwoord.
Uit onze werkzaamheden volgen geen signalen van fraude die kunnen leiden tot een afwijking van 
materieel belang in de financiële overzichten.
Verklaring over de in het jaarverslag 2022 opgenomen andere informatie
Naast de financiële overzichten omvat het jaarverslag andere informatie, die bestaat uit:
• het deel algemeen (verzoek tot dechargeverlening en leeswijzer);
• het niet-financiële deel van de toelichting bij de diverse begrotingsartikelen;
• de uiteenzetting over het gevoerde beleid (beleidsverslag);
• de uiteenzetting over de gevoerde bedrijfsvoering (bedrijfsvoeringsparagraaf);
• de voorgeschreven bijlagen.
Uitgezonderd de mogelijke effecten van de aangelegenheden beschreven in de paragraaf ‘De basis 
voor ons oordeel met beperking’ zijn wij op grond van onderstaande werkzaamheden van mening 
dat de andere informatie: 
• niet strijdig is met de in het jaarverslag opgenomen financiële overzichten en geen materiële 
afwijkingen bevat;
• wat betreft de in het jaarverslag op te nemen niet-financiële informatie is deze op het moment van 
het afgeven van de controleverklaring nog niet volledig. Dit betreft onderdeel D. Financieel Beeld 
Zorg. De ontbrekende onderdelen worden vóór aanbieding van het jaarverslag aan de Tweede Kamer 
toegevoegd. Dit gebeurt door middel van wijzigingsbladen. Deze procedure is in overeenstemming 
met de desbetreffende bepalingen in de Regeling rijksbegrotingsvoorschriften 2023.
Auditrapport 2022 | Ministerie van Volksgezondheid, Welzijn en Sport (XVI) | 36
