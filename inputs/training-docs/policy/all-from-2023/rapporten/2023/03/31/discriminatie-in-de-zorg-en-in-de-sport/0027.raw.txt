4 MAATSCHAPPELIJKE ONDERSTEUNING 
In dit hoofdstuk beschrijven we wat er bekend is over discriminatie in de maatschappelijke 
ondersteuning. We zullen eerst beschrijven wat we hieronder verstaan en hoe deze ondersteuning er 
uitziet in Nederland en vervolgens beschrijven wat er bekend is aan discriminatie in deze sector. 
Daarna maken we net als in de andere hoofdstukken een uitstapje naar het buitenland om vervolgens 
te beschrijven wat de hiaten zijn in kennis in Nederland. 
4.1 Maatschappelijke ondersteuning in Nederland: een korte inleiding 
De Wet maatschappelijke ondersteuning (Wmo) uit 2015 is de wet die stelt dat gemeenten verantwoordelijk 
zijn voor de ondersteuning van mensen die niet op eigen kracht zelfredzaam zijn (rijksoverheid.nl). Het gaat 
bijvoorbeeld om begeleiding en dagbesteding, ondersteuning om de mantelzorger tijdelijk te ontlasten, een 
plaats in een beschermde woonomgeving voor mensen met een psychische aandoening (beschermd 
wonen) en opvang in geval van huiselijk geweld en mensen die dakloos zijn (rijksoverheid.nl). Gemeenten 
mogen zelf bepalen hoe ze deze ondersteuning vormgeven. Veel gemeenten hebben bijvoorbeeld sociale 
wijkteams waar mensen terecht kunnen met hun hulpvraag en die het eerste aanspreekpunt zijn 
(rijksoverheid.nl; Zorg & Sociaal web, 2015). In veel sociale wijkteams werken verschillende organisaties 
samen zoals jeugdhulp, thuiszorg en welzijn en helpen zij bij lichte problemen en verwijzen zij door bij zware 
en meer ingewikkelde problematiek (Zorg & Sociaal web, 2015). Sommige gemeenten hebben geen sociaal 
wijkteam, maar werken met een (WMO) loket waar burgers terecht kunnen met hun vragen (rijksoverheid.nl; 
Zorg & Sociaal web, 2015). 
 
Wanneer het dus gaat over de maatschappelijke ondersteuning gaat het dus onder meer over de dak -en 
thuislozenopvang, de vrouwenopvang, het beschermd wonen, de thuiszorg, de sociale wijkteams en/of het 
sociaal werk. 
4.2 Discriminatie in de maatschappelijke ondersteuning in Nederland 
Hieronder beschrijven we wat we hebben gevonden aan onderzoeken die gaan over discriminatie in de 
thuiszorg, de sociale wijkteams en/of het sociaal werk en dak- en thuislozenopvang en de vrouwenopvang. 
4.2.1 Thuiszorg 
Prevalentie 
Er zijn geen landelijke onderzoeken gevonden die specifiek en alleen gaan over discriminatie in de 
thuiszorg. Er zijn dus geen specifieke prevalentie cijfers voor de thuiszorg. Ipsos heeft in 2021 onderzoek 
gedaan onder 11.092 respondenten die werkzaam zijn in de sector Zorg en Welzijn waaronder 
thuiszorgmedewerkers. In het rapport worden de uitkomsten voor medewerkers in de verpleging, verzorging 
en thuiszorg samen genomen. Zoals ook benoemd wordt in hoofdstuk 2 over de langdurige zorg, is het dus 
niet precies duidelijk wat de cijfers zijn voor de thuiszorg, maar als het gaat om de verpleging, verzorging en 
thuiszorg samen, dan is bekend dat 18% discriminatie vanuit de cliënten heeft meegemaakt in het afgelopen 
jaar. Als het gaat om discriminatie vanuit familie, vrienden, bezoekers, patiënten en cliënten en omstanders 
 
 
Movisie  •  Discriminatie in de zorg en de sport: wat weten we (niet)?
