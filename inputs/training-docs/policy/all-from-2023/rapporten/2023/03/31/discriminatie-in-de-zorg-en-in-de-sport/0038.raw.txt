Sociaal Domein. Movisie ondersteunt de uitvoering ervan. Het project wordt mogelijk gemaakt door 
financiering van het ministerie van VWS. 
5.2 Discriminatie in cliëntondersteuning in Nederland 
Prevalentie 
Er zijn geen onderzoeken gevonden over discriminatie in cliëntondersteuning: zowel niet over discriminatie 
van professional naar cliënt, als niet van cliënt naar professional als niet tussen cliënten als niet tussen 
professionals. Ook is er geen onderzoek gevonden over discriminatie op institutioneel niveau in de 
cliëntondersteuning. 
 
Aard van de discriminatie 
Er zijn geen onderzoeken gevonden over de aard van de discriminatie in cliëntondersteuning: zowel niet 
over discriminatie van professional naar cliënt, als niet van cliënt naar professional als niet tussen cliënten 
als niet tussen professionals. Ook is er geen onderzoek gevonden over de aard van de discriminatie op 
institutioneel niveau in de cliëntondersteuning. 
Zoals hierboven is beschreven, is wel duidelijk dat cliëntondersteuning veel burgers niet bereikt (Bruijn & 
Friedel, 2018; Hulshof et al. 2021). In het rapport van het RIVM wordt beschreven dat het vaak bepaalde 
doelgroepen zijn die niet of minder bereikt worden, zoals mensen met een verstandelijke beperking of 
psychische stoornis, ouderen en dak- en thuislozen en bevolkingsgroepen die minder goed bereikbaar zijn, 
zoals jongeren en mensen met een migratieachtergrond (Hulshof et al. 2021). Dit sluit aan bij wat er naar 
voren komt uit het POC Rapport van de Eerste Kamer over discriminatie in de sociale zekerheid. Dit rapport 
kaart aan dat een deel van de burgers geen uitkering ontvangt, omdat ze de informatie bijvoorbeeld niet 
kunnen vinden of de procedure te ingewikkeld vinden. Doordat de onafhankelijke cliëntondersteuning 
onvoldoende is ingericht om groepen met een afstand tot de sociale zekerheid te bereiken, verbetert dit niet 
(Houtzager & Verbeek, 2021). Mogelijk zijn er dus bepaalde mechanismen en manieren van werken binnen 
de onafhankelijke cliëntondersteuning die ervoor zorgen dat bepaalde groepen potentiële cliënten niet 
worden bereikt. Onduidelijk is in het POC rapport welke groepen dit precies zijn. 
Uit een verkennend onderzoek van het KIS blijkt dat mensen met een migratieachtergrond relatief weinig 
gebruik maken van preventieve ondersteuning, terwijl intensieve hulpverlening verhoudingsgewijs vaak 
wordt ingezet. Het gaat in dit onderzoek niet specifiek over cliëntondersteuning, maar over de sociale 
wijkteams en dit rapport is daarvoor mogelijk wel relevant, omdat het laat zien dat met name de eerste 
generatie migranten een hoge drempel ervaren bij het aangaan van ondersteuning vanuit sociaal 
professionals (Koçak & Jonkman, 2016) In deze verkenning over sociale wijkteams en diversiteit komen een 
aantal terugkerende aandachtspunten naar voren uit de wijkteams als het gaat om de hulp aan mensen met 
een migratieachtergrond: met de taalbarrière wordt onvoldoende rekening gehouden, waardoor sociale 
wijkteams onbereikbaar zijn, de regelgeving – soms complex – verandert voortdurend, waardoor de 
professional het moeilijk vindt om die simpel uit te leggen aan cliënten die de Nederlandse taal slecht 
beheersen, de schaamte rondom hulpvragen vanuit de cliënt en de tijdsinvestering en deskundigheid die 
nodig is om een vertrouwensband op te bouwen, onder meer door de angst voor discriminatie vanuit 
cliënten, de onvoldoende inzet van sleutelpersonen als intermediairs om wederzijdse bekendheid en 
vertrouwen op te bouwen, het gebrek aan deskundigheidsbevordering van professionals in cultureel sensitief 
werken (Koçak & Jonkman, 2016). Bij dit laatste wordt ook genoemd dat bewustwording van eigen 
vooroordelen bij de professionals belangrijk is (Koçak & Jonkman, 2016). Er worden in dit rapport ook 
oplossingen genoemd, zoals de inzet van sleutelfiguren om de cliënten beter te bereiken en trainingen aan 
 
 
Movisie  •  Discriminatie in de zorg en de sport: wat weten we (niet)? 38
