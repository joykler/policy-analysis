man aan een chronische ziekte lijdt. Daarnaast betwist de organisatie dat de ziekte van de man een rol heeft 
gespeeld. Er waren twee andere redenen om de overeenkomst niet te verlengen. In de eerste plaats is de 
arbeidsovereenkomst van de man niet verlengd omdat hij niet goed functioneerde. Als tweede heeft de 
organisatie aangegeven dat zij twijfelde of de man in de toekomst wel voldoende inzetbaar zou zijn. 
 
Oordeel 
De Commissie oordeelt dat de organisatie verboden onderscheid op grond van handicap of chronische 
ziekte heeft gemaakt door met de man geen nieuwe arbeidsovereenkomst aan te gaan. 
 
Toelichting 
De Commissie stelt vast dat de man een chronische ziekte heeft. Zijn ziekte heeft een langdurig karakter. De 
man is weliswaar herstellende maar niet genezen verklaard. Ook zal hij vanwege het risico van terugkeer 
van de kanker langdurig onder controle van een arts moeten blijven. De Commissie stelt vast dat hoewel de 
organisatie heeft gesteld dat de man niet goed functioneert, zij hierover niets heeft vastgelegd. De 
organisatie heeft de stelling dat de man niet goed functioneert dan ook niet met bewijs onderbouwd. Tevens 
heeft de organisatie de mate waarin de man in de toekomst inzetbaar zal zijn niet voldoende onderzocht. De 
Commissie oordeelt daarom dat de organisatie er niet in is geslaagd om te bewijzen dat de chronische 
ziekte niet (mede) een rol heeft gespeeld bij de beslissing om geen nieuwe arbeidsovereenkomst met de 
man aan te gaan. 
 
Casus 2 Sociaal werk 
Een welzijnsorganisatie maakt verboden onderscheid op grond van geslacht omdat bij de verlenging van het 
contract van een vrouw haar zwangerschap een rol heeft gespeeld. 
 
Van https://oordelen.mensenrechten.nl/oordeel/2010-173 
 
Oordeelnummer 2010-173 
Datum: 25-11-2010 
Trefwoord: Arbeidsovereenkomst voor bepaalde tijd Geslacht Zwangerschapsverlof Bewijslast Aangaan 
arbeidsverhouding Zwangerschap 
Discriminatiegrond: Geslacht 
Terrein: Arbeid – Overige Arbeid – Aangaan en beëindiging arbeidsrelatie 
 
Situatie 
Een vrouw werkt als administratief medewerker bij een welzijnsorganisatie. Zij heeft een contract voor een 
jaar. Gedurende dit jaar vertelt de vrouw aan haar leidinggevende dat ze zwanger is. Ongeveer een maand 
later meldt de vrouw haar leidinggevende dat ze minder uren per week wil gaan werken, omdat ze door haar 
zwangerschap last heeft van haar onderrug en bekken. De leidinggevende vertelt haar op diezelfde dag nog 
dat haar contract niet zal worden verlengd met een jaar maar slechts met twee maanden. Deze verlenging 
valt precies samen met het begin van haar zwangerschapsverlof. De werkgever geeft aan dat het niet 
verlengen van het contract van de vrouw met een jaar niets te maken heeft met haar zwangerschap of de 
zwangerschapsklachten. Haar contract is niet met een jaar verlengd, omdat er nog maar voor twee maanden 
administratief werk beschikbaar was. 
 
 
 
Movisie  •  Discriminatie in de zorg en de sport: wat weten we (niet)?
