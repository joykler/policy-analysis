website dat zij mensen met een psychotische stoornis niet in behandeling neemt. Het College stelt vast dat 
Momentum, ondanks die vermelding, heeft gekeken naar de specifieke, individuele omstandigheden van de 
man, zoals zij dat ook doet bij andere (mogelijke) contra-indicaties. Naar aanleiding van de aanmelding, de 
medische informatie uit de verwijsbrief en twee interne overleggen is Momentum tot de conclusie gekomen 
dat zij, gegeven haar aanbod, niet de hulp kan bieden die passend is voor de man. De uitsluiting is niet 
categorisch geweest en evenmin is de man anders behandeld dan anderen met een andere (mogelijke) 
contra-indicatie. Daarom heeft Momentum de man niet gediscrimineerd. 
 
Oordeel 
Stichting GGZ Momentum heeft jegens de man geen verboden onderscheid op grond van handicap of 
chronische ziekte gemaakt. 
 
Casus 1 Curatieve zorg 
Stichting Sanquin Bloedvoorziening discrimineerde een man door hem permanent uit te sluiten van het 
plasmadonorschap omdat hij seksueel contact heeft gehad met een man. 
 
https://oordelen.mensenrechten.nl/oordeel/2021-64 
 
Oordeelnummer 2021-64 
Datum: 27-05-2021 
Trefwoord: Wettelijke uitzondering Dienstverlening Aanbieden van of verlenen van toegang tot goederen en 
diensten Aanbieden goederen en diensten Homoseksuele gerichtheid Bevoegdheid EG-recht 
Vereenvoudigde procedure 
Discriminatiegrond: Seksuele gerichtheid 
Terrein: Goederen en diensten – Overige 
 
Situatie 
Een man, die homoseksueel is, is sinds enkele jaren volbloeddonor bij Stichting Sanquin Bloedvoorziening 
(hierna: Sanquin). Hij heeft bij zijn aanmelding als volbloeddonor verteld dat hij seksueel contact heeft gehad 
met een man (MSM-contact). De man heeft zich in de zomer van 2020 bij Sanquin aangemeld als 
plasmadonor. Sanquin heeft de man laten weten dat hij geen plasma mag doneren omdat hij MSM-contact 
heeft gehad. 
De Ethische Adviesraad van Sanquin heeft in het voorjaar van 2020 een advies uitgebracht over de 
inzameling van plasma met antistoffen tegen Covid-19, bedoeld voor de transfusie aan patiënten met Covid-
19. De Ethische Adviesraad heeft Sanquin geadviseerd om MSM niet geheel uit te sluiten van 
plasmadonatie bij transfusie aan patiënten met Covid-19. 
Sanquin heeft vanaf 4 januari 2021 haar donorselectiebeleid voor MSM voor plasma gewijzigd. Vanaf die 
datum mogen MSM plasma doneren als er een wachttijd van vier maanden wordt aangehouden na het 
laatste MSM-contact. 
De man vindt dat Sanquin hem heeft gediscrimineerd door hem in de zomer van 2020 niet toe te staan 
plasma te doneren omdat hij in het verleden MSM-contact heeft gehad. 
Sanquin heeft het College gevraagd om het verzoek van de man zonder zitting af te doen. Dat kan het 
College doen als op grond van het verzoekschrift of het vooronderzoek het vermoeden bestaat dat er 
kennelijk onderscheid is gemaakt. Sanquin onderbouwt dit verzoek door aan te geven dat zij de man wel als 
plasmadonor zou hebben geaccepteerd, als zij het advies van haar Ethische Adviesraad sneller had 
 
 
Movisie  •  Discriminatie in de zorg en de sport: wat weten we (niet)?
