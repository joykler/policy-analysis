het enige wat duidelijk is uit kwalitatief onderzoek is dat er lang niet altijd een aanpak is. Maar we weten dus 
niet of de preventie en aanpak van discriminatie door zorginstellingen de regel is of de uitzondering. 
Ook is onbekend of de aanpakken die worden gebruikt effectief zijn: werken deze aanpakken? Ook is 
onbekend of deze aanpakken in lijn zijn met de wetgeving. Zoals blijkt uit casussen van het College voor de 
Rechten van de Mens is het bijvoorbeeld niet geoorloofd om een zorgverlener simpelweg over te plaatsen 
als deze wordt gediscrimineerd, maar dat gebeurt nog wel in de praktijk. Kortom: onbekend is ook welke 
aanpakken en welk beleid wél goed werken en kunnen zorgen voor structureel minder discriminatie. 
 
Conclusie 11: Relevant onderzoek uit België, Duitsland en Verenigd Koninkrijk 
In omringende landen wordt relevant onderzoek gedaan op de betreffende terreinen: zo is er in België recent 
onderzoek gedaan naar discriminatie en sociaal werk, is er in Duitsland onderzoek gedaan naar 
discriminatie in de sport en in het Verenigd Koninkrijk naar discriminatie van thuiszorgmedewerkers. Dit 
onderzoek kan als inspiratie of voorbeeld dienen voor onderzoek in Nederland. 
Aanbevelingen 
Op basis van het voorafgaande zijn diverse aanbevelingen te doen. We formuleren hieronder de vijf 
belangrijkste: 
 
1. Onderzoek naar prevalentie van discriminatie op verschillende gronden in verschillende domeinen 
in de zorg 
Zoals naar voren is gekomen uit dit onderzoek zijn er nauwelijks cijfers voorhanden. Cijfers over 
discriminatie worden niet bijgehouden of gemonitord, zowel op instellingsniveau als landelijk. Hierdoor is 
onduidelijk hoe groot het probleem van discriminatie is in de brede sector zorg (curatieve zorg, langdurige 
zorg, maatschappelijke ondersteuning en cliëntondersteuning) en hoe dit probleem zich ontwikkelt. Het gaat 
om verschillende domeinen in de zorg: in ieder geval om de curatieve zorg, langdurige zorg, 
maatschappelijke ondersteuning die in dit rapport onder de loep zijn genomen. Het gaat zowel om de 
prevalentie van discriminatie ten aanzien van professionals, als ten aanzien van cliënten/patiënten, als 
tussen deze groepen onderling. Wat nodig is onderzoek naar: 
 
(1) De ervaringen van zowel cliënten/ patiënten; hoe vaak en wanneer maken zij discriminatie mee? En op 
welke grond(en)? En kaarten zij discriminatie aan bij de zorginstellingen en zo ja, hoe wordt hiermee 
omgegaan? Om dit te onderzoeken kan er gedacht worden aan kwantitatief onderzoek, bijvoorbeeld in de 
vorm van digitale enquêtes die standaard worden aangeboden aan cliënten/patiënten die een bepaald 
zorgtraject volgen en/of afronden. Door dit op grote schaal te doen en de uitkomsten te analyseren zou er 
een goed beeld kunnen ontstaan van hoe vaak en wanneer en op welke grond cliënten/patiënten 
gediscrimineerd worden in de zorg in Nederland, welke groepen het meeste discriminatie ervaren, hoe er 
wordt omgegaan met discriminatieklachten door zorginstellingen en wat hierin de verschillen zijn per domein 
in de zorg (dus verschillen tussen bijvoorbeeld thuiszorg, ziekenhuiszorg, cliëntondersteuning, 
vrouwenopvang etc.). 
 
 
 
 
 
 
 
Movisie  •  Discriminatie in de zorg en de sport: wat weten we (niet)?
