collega meer verdient dan de vrouw die bij het College klaagt en de salarisonderhandelingen van de 
mannelijke collega. 
Het College beoordeelt deze argumenten achtereenvolgens en oordeelt dat deze niet bewijzen dat Vérian de 
vrouw niet discrimineerde bij de beloning. 
Het College beoordeelt daarnaast of sprake is van ongelijke beloning op grond van leeftijd. 
 
Oordeel 
Het College oordeelt dat het enkele feit dat de man tien jaar jonger is dan de vrouw onvoldoende is om te 
vermoeden dat er een verband bestaat tussen de leeftijd en de beloning. 
 
Casus 3 Thuiszorg 
Stichting Aafje Thuiszorg Huizen Zorghotels discrimineert een vrouw op grond van ras door onvoldoende 
zorg te dragen voor een discriminatievrije werkomgeving. Er is geen sprake van victimisatie. 
 
Van https://oordelen.mensenrechten.nl/oordeel/2022-12 
 
Oordeelnummer 2022-12 
Datum: 22-02-2022 
Trefwoord: Gezondheidszorg Vaste dienst Arbeidsomstandigheden Beëindiging van arbeidsverhouding 
Discriminatie op de werkvloer Ras Zorgsector Bewijslast Victimisatie 
Discriminatiegrond: Ras 
Terrein: Arbeid – Arbeidsomstandigheden Arbeid – Aangaan en beëindiging arbeidsrelatie 
 
Situatie 
Een vrouw werkt vanaf 2010 bij Stichting Aafje Thuiszorg Huizen Zorghotels (hierna: Stichting Aafje) als 
helpende in de nachtzorg. In januari 2021 kon de vrouw haar werk niet doen, omdat zij haar cliënt van diens 
dochter niet mocht aanraken. Ook mocht zij na de eerste nacht niet meer terugkomen, en wilde de familie 
een klacht indienen tegen de vrouw. De vrouw heeft over dit voorval gepraat met collega’s en het bij haar 
leidinggevende gemeld. Twee weken later vond er een gesprek plaats waarbij bleek dat Stichting Aafje de 
arbeidsrelatie met de vrouw wilde beëindigen middels een vaststellingsovereenkomst. De vrouw paste 
namelijk niet meer in het profiel. 
De vrouw stelt al langere tijd last te hebben van discriminatie in de werkomgeving op grond van haar 
huidskleur. Stichting Aafje zou hier niets aan doen, ondanks dat zij dit gemeld heeft. Zo is er geen actie 
ondernomen naar aanleiding van het voorval in januari 2021. Bovendien heeft een medewerker van Stichting 
Aafje in het gesprek over de vaststellingsovereenkomst tegen haar gezegd dat zij maar ergens anders 
moest gaan werken, bijvoorbeeld bij Laurens of Humanitas, omdat daar meer mensen werken die eruit zien 
zoals de vrouw. Bij die zorgaanbieders zou de vrouw geen last meer hebben van discriminatie, volgens de 
medewerker. 
 
Beoordeling 
Een werkgever mag geen onderscheid op grond van ras maken bij de arbeidsomstandigheden. Daar hoort 
onder andere bij dat de werkgever zorg moet dragen voor een discriminatievrije werkomgeving, ook als het 
om cliënten gaat. Het is aan de vrouw om feiten aan te voeren die discriminatie kunnen doen vermoeden. 
Daarin slaagt zij. 
 
 
Movisie  •  Discriminatie in de zorg en de sport: wat weten we (niet)? 85
