INLEIDING 
Discriminatie aanpakken staat inmiddels hoog op de politieke agenda. Het ministerie van VWS is door het 
kabinet aangemerkt als een van de departementen met een specifieke verantwoordelijkheid voor het 
tegengaan van discriminatie. Daarom heeft de Bestuursraad van VWS besloten om een VWS brede aanpak 
en benadering te willen hanteren op het thema discriminatie binnen het VWS terrein. Er is op dit moment 
nog te weinig kennis van discriminatie op de VWS werkterreinen en veel medewerkers geven aan dat kennis 
en bewustzijn over het voorkomen van discriminatie in onvoldoende mate aanwezig zijn, aldus het 
ministerie. Er is daardoor weinig zicht op hoe groot het probleem is. Het is voor de aanpak van discriminatie 
en kansengelijkheid binnen de beleidsterreinen van het ministerie van VWS belangrijk dat hier meer zicht op 
komt. 
DOEL EN ONDERZOEKSVRAGEN 
Het hoofddoel van dit onderzoek is antwoord geven op de volgende hoofdvraag: 
 
Hoe staat het met discriminatie binnen de (brede) beleidsterreinen van VWS? Welke vormen van 
(institutionele) discriminatie zijn al bij VWS bekend uit eerdere onderzoeken en waar hebben we nog geen 
zicht op/is nader onderzoek nodig? 
 
Simpel gezegd gaat dit onderzoek over de vraag wat we weten over discriminatie op de beleidsterreinen van 
het ministerie van VWS en welke hiaten er zijn in kennis. 
 
Het gaat om de volgende beleidsterreinen: 
• Langdurige zorg: ouderenzorg, gehandicaptenzorg, GGZ 
• Curatieve zorg: ziekenhuiszorg, huisartsenzorg, wijkverpleging, GGZ 
• Maatschappelijke Ondersteuning: thuiszorg, sociaal werk, maatschappelijke opvang (waaronder dak- en 
thuislozenopvang en vrouwenopvang) 
• Cliëntondersteuning 
• Sport 
 
Per beleidsterrein stellen we dus concreet de volgende vragen: 
(1) Welke feiten, cijfers en signalen zijn er bekend over de prevalentie en aard van verschillende vormen van 
discriminatie op het beleidsterrein? 
(2) Op welke terreinen is nader onderzoek nodig? 
 
Met discriminatie focussen we op de volgende vier vormen van discriminatie: 
• Discriminatie op grond van afkomst, huidskleur, nationaliteit, en nationale of etnische afstamming (ook 
1
wel racisme genoemd) 
• Discriminatie op grond van handicap of chronische ziekte (ook wel validisme genoemd) 
• Discriminatie op grond van geslacht, sekse, gender en seksuele oriëntatie 
 
1
 We gebruiken verschillende termen om te verwijzen naar verschillende groepen mensen omdat we de termen gebruiken die in de 
onderzoeken gebruikt die we aanhalen. 
 
 
Movisie  •  Discriminatie in de zorg en de sport: wat weten we (niet)? 5
