Oordeel 
De Commissie oordeelt dat PrivaZorg Den Bosch-Oss B.V. jegens de verpleegkundige verboden 
onderscheid op grond van ras en geslacht heeft gemaakt bij de mogelijkheden tot uitoefening van het vrije 
beroep. 
 
Toelichting 
De Commissie oordeelt dat het niet aangaan van een zorginzetovereenkomst onder de reikwijdte van artikel 
6 van de Algemene wet gelijke behandeling (AWGB) valt, omdat de verpleegkundige hierdoor beperkt kan 
worden in de mogelijkheden tot uitoefening van het vrije beroep. De Commissie kan PrivaZorg Den Bosch-
Oss niet volgen in haar stelling dat zij een zorginzetovereenkomst met de verpleegkundige wilde aangaan en 
dat de verpleegkundige zelf de conclusie heeft getrokken dat het geen zin had om zich in te schrijven. In zijn 
e-mail na het kennismakingsgesprek vraagt de verpleegkundige of er geen mogelijkheden zijn om voor 
PrivaZorg Den Bosch-Oss te werken. Daarop heeft PrivaZorg Den Bosch-Oss per e-mail geantwoord dat 
een samenwerking voor alle betrokken partijen tot een onbevredigende situatie zou leiden en heeft zij de 
verpleegkundige succes gewenst in het vinden van passend werk. Uit deze woorden van PrivaZorg Den 
Bosch-Oss ziet de Commissie geen ruimte om te kunnen concluderen dat PrivaZorg Den Bosch-Oss bereid 
was om een zorginzetovereenkomst met de verpleegkundige te willen aangaan. Naar het oordeel van de 
Commissie duiden de gebezigde bewoordingen juist op een afwijzing. Door op voorhand in te gaan op 
mogelijk discriminatoire wensen van haar cliënten en om die reden geen zorginzetovereenkomst met de 
verpleegkundige te willen aangaan, heeft PrivaZorg Den Bosch-Oss direct onderscheid op grond van ras en 
geslacht gemaakt. Direct onderscheid op grond van ras en geslacht is verboden, tenzij er een wettelijke 
uitzondering op het verbod van toepassing is. Gesteld noch gebleken is dat een dergelijke uitzondering van 
toepassing is. 
 
Casus 1 Sociaal werk 
Een welzijnsorganisatie maakt onderscheid op grond van chronische ziekte door met een man bij wie kanker 
is geconstateerd geen nieuwe arbeidsovereenkomst aan te gaan. 
 
Van https://oordelen.mensenrechten.nl/oordeel/2011-34 
 
Oordeelnummer 2011-34 
Datum: 18-03-2011 
Trefwoord: Aangaan arbeidsverhouding Bewijslast Handicap of chronische ziekte 
Discriminatiegrond: Handicap of chronische ziekte 
Terrein: Arbeid – Aangaan en beëindiging arbeidsrelatie Arbeid – Overige 
 
Situatie 
Een man treedt als projectmedewerker in dienst bij een welzijnsorganisatie. Hij heeft een 
arbeidsovereenkomst voor een jaar gekregen. Daarin is opgenomen dat als hij goed functioneert zijn 
arbeidsovereenkomst na dat jaar verlengd wordt. Na ongeveer negen maanden meldt de man zich ziek en 
wordt hij kort daarna geopereerd. Daarna volgt hij een re-integratietraject. Vervolgens laat de organisatie 
hem weten dat zijn arbeidsovereenkomst niet wordt verlengd. De man vraagt zijn direct leidinggevende naar 
de reden van de niet verlenging. In de reactie hierop verwijst de leidinggevende naar het re-intergratietraject 
van de man. De man vermoedt daarom dat de arbeidsovereenkomst niet wordt verlengd vanwege zijn 
chronische ziekte. De organisatie ontkent dit en wijst er op dat ze niet op de hoogte was van het feit dat de 
 
 
Movisie  •  Discriminatie in de zorg en de sport: wat weten we (niet)?
