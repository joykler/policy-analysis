visie en missie te formuleren en in te zetten op een divers personeelsbestand binnen verschillende niveaus 
van de organisatie. Het is ook belangrijk om gelijke kansen te creëren voor alle medewerkers, zodat ook 
zorgverleners met een migratieachtergrond dezelfde kansen krijgen. Verder wordt ook geadviseerd om 
patiënttevredenheid en ervaringen met discriminatie te monitoren. Het is niet makkelijk voor patiënten om dit 
aan te kaarten, daarom is het nodig om dit te faciliteren. Daarnaast moeten ook richtlijnen en standaarden 
getoetst worden op kennis over diversiteit en de impact op de uitkomsten van zorg en moet 
wetenschappelijk onderzoek inclusiever (Loenen et al. 2022). 
Onduidelijk is nog in hoeverre de bestaande handreikingen en toolkits over hoe om te gaan met discriminatie 
in de zorg of hoe dit tegen te gaan, al gebruikt worden in de praktijk en wat het effect hiervan is. 
 
Geconcludeerd kan worden dat discriminatie in de zorg op verschillende manieren speelt: vanuit 
professionals naar cliënten (in onder meer het bieden van minder goede zorg), vanuit cliënten naar 
professionals (in onder meer het weigeren van een zorgverlener vanwege bijvoorbeeld de afkomst) en 
tussen professionals onderling (onder meer professionals en studenten met een migratieachtergrond 
ervaren discriminatie). Nog niet duidelijk is of discriminatie ook speelt tussen cliënten en patiënten onderling. 
Wel is bekend dat discriminatie ook speelt op institutioneel niveau, onder meer in de zin dat witte mannen 
(en mogelijk ook: zonder beperking, heteroseksueel en niet-transgender) vaak als norm worden genomen in 
onderzoek en opleiding. Op welke grond discriminatie het meest speelt in de zorg is niet vast te stellen, 
omdat niet op alle gronden onderzoek is gedaan. Tevens is onduidelijk in hoeverre zorginstellingen in 
Nederland al werk maken van de preventie en aanpak van discriminatie en in hoeverre deze aanpakken 
effectief zijn. 
 
 
 
Movisie  •  Discriminatie in de zorg en de sport: wat weten we (niet)? 14
