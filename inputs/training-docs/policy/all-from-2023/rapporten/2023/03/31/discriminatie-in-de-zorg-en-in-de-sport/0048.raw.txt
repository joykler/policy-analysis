Nederlandse betaald voetbal dat het voor een homoseksuele speler moeilijk is om in het Nederlandse 
betaald voetbal uit de kast te komen. Zoals het SCP in onderzoek concludeert: het betaald mannenvoetbal is 
nog niet uit de kast (Pulles & Visser, 2017). 
 
Ook bij de casussen van het College voor de Rechten van de Mens komen casussen uit de betaalde sport 
terecht. Zo is er een zaak uit 2020(a) waarin werd geoordeeld dat de stage met een vrouw onrechtmatig 
werd beëindigd nadat ze vertelde dat ze epilepsie heeft (casus 7 in de bijlage). 
 
Er is weinig onderzoek over de ervaringen met discriminatie van trainers in de betaalde sport. Een 
uitzondering hierop vormt het onderzoek van Jacco van Sterkenburg (2020). Van Sterkenburg zet zowel 
kwantitatief als kwalitatief onderzoek in. Hij stelt vast dat trainers uit een etnische minderheidsgroep zoals de 
term in het onderzoek gebruikt wordt, ondervertegenwoordigd zijn in de drie hoogste levels van het 
mannenvoetbal. Om de redenen hiervoor uit te zoeken voerde hij tien diepte-interviews met coaches uit een 
etnische minderheidsgroep die de hoogste of een na hoogste UEFA licentie hebben. De onderzoeker 
concludeert dat impliciete en vaak niet-erkende vormen van racistische stereotypering en uitsluiting de 
kansen en ambities van de voetbaltrainers negatief beïnvloeden. Het lijkt volgens van Sterkenburg erop dat 
betekenissen over de professie van voetbaltrainers in de Nederlandse voetbalindustrie een racistische 
ondertoon hebben waarbij witte mensen geassocieerd worden met management- en leidinggevende 
vaardigheden (Van Sterkenburg, 2020). 
 
Sportvrouwen krijgen minder betaald dan sportmannen (Andere Tijden Sport, z.d.). Zelfs als seksisme niet 
de enige reden voor deze ongelijkheid is, zal seksisme hierop van invloed zijn. Zo krijgt voetballer Lionel 
Messi in een dag wat voetbalster Lieke Martens in een jaar verdient (Andere Tijden Sport, z.d.). Wel heeft de 
KNVB in 2022 besloten dat de voetbalvrouwen dezelfde vergoeding krijgen als de mannen (Andere Tijden 
Sport, z.d.). 
 
Omgang met discriminatie 
De aanpak van discriminatie in de sport op landelijk niveau is geschetst in het voorafgaande hoofdstuk over 
discriminatie in de amateursport. Veel van de landelijke initiatieven zijn ook van toepassing op de topsport. 
Daarnaast zijn er enkele initiatieven gericht op de topsport. Zo hebben de Anne Frank Stichting Het 
Spreekkorenproject ontwikkeld (Anne Frank Stichting, z.d.). Met dit educatieve programma worden 
‘voetbalsupporters’ bewust gemaakt van discriminerende acties op de voetbaltribune, met als doel 
racistische leuzen te bestrijden. Dit project is nu voornamelijk gericht op antisemitische spreekkoren, maar 
kan als voorbeeld gebruikt worden voor het aanpakken van lhbti+ discriminatie en seksisme in de sport. Ook 
ZonMw ondersteunt onderzoeken die zich richten op het voorkomen van discriminatie. Zo wordt bijvoorbeeld 
naar nieuwe technologische oplossingen gezocht om ongewenst gedrag in het voetbalstadion van 
Feyenoord Rotterdam beter te kunnen signaleren, registreren, identificeren en sanctioneren (ZonMw, z.d.). 
 
Maar het is de vraag of deze initiatieven voldoende zijn. Het Mulier Instituut heeft een eerder aangehaald 
onderzoek gedaan naar racisme in het betaald mannenvoetbal (2021). 91% van de bevraagde 
profvoetballers vindt dat er meer aandacht moet zijn voor het tegengaan van racisme en discriminatie in en 
rond het betaald voetbal. Zo vinden bijna alle spelers dat er sancties aan verbonden moeten zijn wanneer 
een speler racistische scheldwoorden gebruikt of wanneer het publiek racistische spreekkoren scandeert. De 
aanpak van racisme in het betaald voetbal in het algemeen beoordelen spelers algemeen en door de KNVB 
met een krappe voldoende (5,9 vs. 6,2). Ook hier zijn de beoordelingen door spelers met een 
migratieachtergrond – die gedupeerden van discriminatie – lager (Cremers & Elling, 2021). 
 
 
Movisie  •  Discriminatie in de zorg en de sport: wat weten we (niet)?
