Hiervoor wordt door de NCDR een algemene handreiking voor inspecties ontwikkeld. Deze toekomstige 
handreiking in gebruik laten nemen door de Inspectie Gezondheidszorg en Jeugd ligt in het kader van de 
uitkomst van dit onderzoek, voor de hand. 
 
4. Onderzoek naar discriminatie van mensen met een beperking 
Uit dit onderzoek blijkt dat er in enige mate kennis beschikbaar is over discriminatie op verschillende 
gronden in de sport, maar nog niet op grond van beperking. Onderzoek hierop laten doen ligt daarom voor 
de hand. Hier kan gedacht worden aan starten met kwalitatief onderzoek om te verkennen of en op welke 
manier discriminatie op grond van beperking zich voordoet in de Nederlandse sport en dan met name de 
amateursport. Door het kwalitatief in kaart brengen van de ervaringen van sporters met een beperking komt 
er meer zicht op het probleem en kan er vervolgens kwantitatief in beeld worden gebracht wat de prevalentie 
is hiervan. 
 
Opvallend is dat in het brede terrein van zorg (van dak- en thuislozenopvang tot ziekenhuis) er ook 
nauwelijks onderzoek is gedaan naar discriminatie van mensen met een beperking. Uiteraard is er ook op 
andere gronden nog weinig onderzoek beschikbaar, maar als het gaat om discriminatie op grond van 
afkomst of seksuele voorkeur zijn er wel al een aantal (veelal kleinschalige en kwalitatieve) onderzoeken 
geweest die iets meer zicht geven op het probleem. Als het gaat om discriminatie op grond van beperking is 
er helemaal geen onderzoek gevonden; ook geen kleinschalige of lokale onderzoeken. Ook hier is dus nog 
hard onderzoek op nodig. Het gaat zowel om kwantitatief onderzoek (om in beeld te brengen hoe vaak het 
voorkomt) als kwalitatief onderzoek naar de aard van deze discriminatie en de gevolgen ervan. 
 
5. Onderzoek naar de opleidingen in de zorg 
Aan te bevelen is om onderzoek te doen naar in hoeverre en op welke manier opleidingen die 
zorgprofessionals opleiden, aandacht besteden aan het thema discriminatie: in hoeverre is het onderdeel 
van het curriculum van de opleidingen om de toekomstige professionals te leren over wat discriminatie is, 
hoe ze het kunnen herkennen en wat ze kunnen doen om het te voorkomen? Het gaat dan zowel om 
discriminatie vanuit patiënten/cliënten naar professionals toe als andersom als ook om discriminatie tussen 
patiënten/cliënten en tussen professionals als mede discriminatie op institutioneel niveau. Dit onderzoek zou 
op vergelijkbare wijze kunnen plaatsvinden als het eerdere onderzoek naar in hoeverre HRM opleidingen 
aandacht besteden aan antidiscriminatie (zie dit KIS rapport): hierbij gaat het dan niet alleen om wat de 
opleidingen nu al doen, maar ook wat de behoeften zijn van docenten en wat zij nodig hebben om goed les 
te kunnen geven over de aanpak van discriminatie. 
 
Mocht blijken dat discriminatie nog een onderbelicht thema is in de opleidingen dan kan er ingezet worden 
op verbetering, zoals door het opnemen van het thema in het opleidingsprofiel van verschillende opleidingen 
en het beschikbaar maken van kennis en tools voor de docenten van deze opleidingen (een vergelijkbaar 
traject van onderzoek tot implementatie is eerder doorlopen voor de hbo HRM opleidingen; zie dit artikel). 
Eventueel kan ook nagedacht worden vanuit de politiek over wenselijkheid en de mogelijkheden voor een 
eventuele verplichting voor opleidingen in de zorg om aandacht te besteden aan (preventie en aanpak van) 
discriminatie. 
 
Naast deze onderzoeken, zou het aan te bevelen zijn dat er onderzoek komt onder de verschillende 
zorgopleidingen naar in hoeverre studenten hier discriminatie of uitsluiting ervaren. In de opleidingen voor 
geneeskunde is al vastgesteld dat er sprake is van discriminatie, zoals naar voren is gekomen in dit rapport, 
en voor deze opleidingen is het zaak dat er een plan van aanpak wordt ontwikkeld om dit tegen te gaan op 
 
 
Movisie  •  Discriminatie in de zorg en de sport: wat weten we (niet)?
