ingevoerd. Dit heeft langer geduurd omdat zij het druk had met het inzamelen van plasma in verband met 
Covid-19. 
 
Beoordeling 
Het College voor de Rechten van de Mens is tegemoetgekomen aan het verzoek van Sanquin om de zaak 
zonder zitting af te doen, omdat er sprake is van kennelijk onderscheid. 
Sanquin mag als instelling die werkzaam is op het gebied van de gezondheidszorg geen onderscheid maken 
op grond van homoseksuele gerichtheid bij het aanbieden van of het verlenen van toegang tot goederen of 
diensten. 
Sanquin maakte onderscheid op grond van homoseksuele gerichtheid door de man permanent uit te sluiten 
als plasmadonor omdat hij MSM-contact heeft gehad. 
Dit is direct onderscheid en dat is verboden, tenzij een wettelijke uitzondering van toepassing is (gesloten 
systeem van uitzonderingen). Daarvan is in deze zaak geen sprake. Daarnaast heeft Sanquin het College 
ook niet gevraagd om het gesloten systeem bij direct onderscheid opzij te zetten vanwege dringende 
redenen van volksgezondheid. Daarom oordeelt het College dat Sanquin de man discrimineerde op grond 
van zijn homoseksuele gerichtheid door hem tot 4 januari 2021 uit te sluiten als plasmadonor. 
 
Oordeel 
Stichting Sanquin Bloedvoorziening heeft jegens de man verboden onderscheid op grond van homoseksuele 
gerichtheid gemaakt. 
 
Casus 3 Curatieve zorg 
Stichting VU-VUmc discrimineerde een homostel niet door hun aanvraag voor een behandeling met IVF in 
combinatie met draagmoederschap af te wijzen. 
 
https://oordelen.mensenrechten.nl/oordeel/2015-7 
 
Oordeelnummer 2015-7 
Datum: 28-01-2015 
Trefwoord: Gezondheidszorg Zorgsector Aanbieden van of verlenen van toegang tot goederen en diensten 
Heteroseksuele gerichtheid Hetero- of homoseksuele gerichtheid 
Discriminatiegrond: Seksuele gerichtheid 
Terrein: Goederen en diensten – Overige 
 
Situatie 
Een homostel heeft een kinderwens. Zij hebben twee vriendinnen die hen daarbij willen helpen. De eicel van 
de ene vriendin zou dan worden bevrucht met het zaad van één van de mannen. Het embryo dat daaruit 
ontstaat, zou dan worden ingeplant in de baarmoeder van de andere vriendin. De mannen vragen het VU 
medisch centrum om mee te werken aan deze behandeling. Het medisch centrum wijst het verzoek af. De 
mannen zeggen dat het medisch centrum daarmee onderscheid maakt op grond van homoseksuele 
gerichtheid. Voorwaarde voor behandeling door middel van hoogtechnologisch draagmoederschap is 
namelijk dat de eicel en de zaadcel afkomstig zijn van de wensouders. Homoseksuele paren zijn door deze 
eis per definitie uitgesloten van de gevraagde behandeling. Het medisch centrum zegt dat er geen medische 
indicatie is voor de behandeling die de mannen willen. Alleen al daarom is het verzoek afgewezen. 
 
 
 
Movisie  •  Discriminatie in de zorg en de sport: wat weten we (niet)? 81
