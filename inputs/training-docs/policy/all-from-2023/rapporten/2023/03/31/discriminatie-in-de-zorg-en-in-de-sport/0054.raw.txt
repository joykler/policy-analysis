Conclusie 5: Groot verschil in discriminatiegronden 
De discriminatiegrond beperking/handicap, de discriminatiegrond religie en de discriminatiegrond sekse 
(geslacht) en gender zijn duidelijk het minst onderzocht: wat er bekend is, gaat meestal over discriminatie op 
grond van afkomst (waar religie wel een rol bij kan spelen) en discriminatie op van seksuele voorkeur. Het 
gaat dan echter ook lang niet altijd over discriminatie, maar vaker over de vraag of de zorg aansluit bij lhbti+ 
patiënten en cliënten en bij patiënten en cliënten met een migratieachtergrond. En binnen specifieke 
doelgroepen zijn er ook verschillen: zo is er wel enige info over de zorg aan lesbische-, homo- en bi 
patiënten maar veel minder over transgender patiënten. Juist als het gaat om transgender personen zijn er 
ernstige signalen dat er discriminatie speelt in de zorg ten aanzien van deze groep.  
 
Conclusie 6: Cliënten/patiënten die zorg/welzijns-professionals weigeren 
Een probleem dat op verschillende beleidsterreinen die gaan over zorg en welzijn terugkomen, is het 
probleem van patiënten of cliënten die een zorgverlener weigeren. Het gaat dan met name om patiënten en 
cliënten zonder migratieachtergrond die een zorgverlener weigeren die een zichtbare migratieachtergrond 
heeft, van kleur is en/of zichtbaar moslim is. Vooral in de thuiszorg is bekend dat dit voorkomt. Echter er is 
geen zicht op de prevalentie van het probleem. Wel is duidelijk dat lang niet alle instellingen hier een beleid 
en aanpak voor hebben over hoe ze hiermee om gaan. 
 
Conclusie 7: Weinig zicht op discriminatie tussen patiënten/cliënten onderling 
Er is nog weinig zicht op in hoeverre er discriminatie speelt tussen patiënten en cliënten onderling; denk aan 
patiënten en cliënten die samen op een ziekenhuiskamer verblijven, die samen in de gehandicaptenzorg of 
in de ouderenzorg verblijven. Enige uitzondering hierop is onderzoek onder lhbti+ ouderen en de angst voor 
uitsluiting door medebewoners. 
 
Conclusie 8: Niet alleen discriminatie tussen mensen maar ook op institutioneel niveau 
Er zijn verschillende aanwijzingen dat discriminatie niet alleen speelt tussen cliënten/patiënten, professionals 
en tussen cliënten/patiënten en professionals, maar ook verankerd is binnen instituten. Zo is in medisch 
onderzoek de witte man vaak het uitgangspunt. Dit geldt ook voor medische richtlijnen, waardoor 
bijvoorbeeld mensen met een migratieachtergrond groter risico lopen op een verkeerde diagnose of een 
behandelplan dat onvoldoende is afgestemd. Dit heeft onder andere tot gevolg dat er risico is op slechtere 
gezondheidsuitkomsten. Ook lijkt er sprake van discriminatie in de medische opleidingen: studenten met een 
migratieachtergronden hebben niet dezelfde kansen. 
 
Conclusie 9: Geen zicht op discriminatie in cliëntondersteuning 
Discriminatie in de cliëntondersteuning is een thema dat geheel nog niet onderzocht is: er is daarover geen 
enkel onderzoek gevonden. Wel is duidelijk dat bepaalde doelgroepen niet goed bereikt worden door de 
cliëntondersteuning, waaronder mensen met een migratieachtergrond en mensen met een verstandelijke 
beperking. Of er echter ook sprake is van discriminatie is niet onderzocht en dus ook niet bekend. 
 
Conclusie 10: Weinig zicht op hoe er wordt omgegaan met discriminatie door instellingen 
Er is nog weinig op hoe instellingen in de brede sector zorg (curatieve zorg, langdurige zorg, 
maatschappelijke ondersteuning en cliëntondersteuning) omgaan met discriminatie (van patiënten/cliënten 
naar professionals, van professionals naar patiënten/cliënten, cliënten/patiënten onderling, professionals 
onderling). Onduidelijk is bijvoorbeeld of en hoeveel zorginstellingen beleid of aanpakken hebben tegen 
discriminatie; is dit bijvoorbeeld 4% van de zorginstellingen of eerder 84%? Op dit moment is dat onbekend; 
 
 
Movisie  •  Discriminatie in de zorg en de sport: wat weten we (niet)? 54
