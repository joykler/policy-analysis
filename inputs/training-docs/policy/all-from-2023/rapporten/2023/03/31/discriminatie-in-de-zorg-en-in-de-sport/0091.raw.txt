Casus 2 Maatschappelijke opvang 
Stichting Perspectief discrimineerde niet bij de zorg voor een discriminatievrije werkomgeving ten aanzien 
van een man die atheïstisch is. Wel is er sprake van verboden onderscheid op grond van godsdienst bij de 
klachtbehandeling. 
 
https://oordelen.mensenrechten.nl/oordeel/2022-154 
 
Oordeelnummer 2022-154 
Datum: 19-12-2022 
Trefwoord: Direct onderscheid Bejegening Bewijsvermoeden weerlegd Bewijsvermoeden toegepast 
Aanbeveling gedaan 
Discriminatiegrond: Godsdienst 
Terrein: Arbeid – Klachtbehandeling Arbeid – Arbeidsomstandigheden 
 
Situatie 
Een man, die afkomstig is uit het Turkse gedeelte van Koerdistan en atheïstisch is, is op basis van een 
oproepovereenkomst in dienst getreden bij Stichting Perspectief in de functie van woonbegeleider. Stichting 
Perspectief is een organisatie die zich bezighoudt met maatschappelijke opvang en geestelijke gezondheids- 
en verslavingszorg. 
Stichting Perspectief heeft de man laten inwerken op verschillende locaties, waaronder de afdeling Jonge 
Moederopvang. Twee medewerkers van die afdeling hebben de man gedurende een dag ingewerkt. 
Na enkele maanden is de man ziek geworden. De man heeft in zijn digitale personeelsdossier een formulier 
ingevuld waarin hij heeft vermeld dat hij ontslag wil nemen omdat hij op de afdeling Jonge Moederopvang is 
gediscrimineerd. Stichting Perspectief heeft niet op deze discriminatieklacht gereageerd. 
De man heeft een half jaar na de opzegging van zijn dienstverband een e-mail naar het algemene e-mail-
adres van Stichting Perspectief gestuurd. Hierin heeft hij geschreven dat hij tijdens zijn dienstverband is 
gediscrimineerd door een collega omdat hij geen moslim is. Ook heeft hij gevraagd waarom Stichting 
Perspectief niet heeft gereageerd op zijn eerdere discriminatieklacht. Stichting Perspectief heeft niet op deze 
e-mail gereageerd. 
De man vindt dat Stichting Perspectief hem heeft gediscrimineerd door onvoldoende te zorgen voor een 
discriminatievrije werkomgeving. Hiertoe voert hij aan dat de collega die hem moest inwerken op de afdeling 
Jonge Moederopvang, hem discriminatoir heeft bejegend omdat hij geen moslim is. Ook vindt de man dat 
Stichting Perspectief hem heeft gediscrimineerd door niet te reageren op zijn twee discriminatieklachten. 
Stichting Perspectief is het niet de met man eens. Hiertoe voert zij aan dat de man op geen enkel moment 
melding heeft gemaakt van ongewenst gedrag of discriminatie door een collega. Ook voert zij aan dat een 
discriminatieklacht in het digitale personeelsdossier niet wordt waargenomen in haar organisatie. Dit geldt 
ook voor een discriminatieklacht die wordt ingediend via haar algemene e-mailadres. Een discriminatieklacht 
die via de e-mail wordt ingediend, moet worden gestuurd naar het e-mailadres dat is vermeld in het Protocol 
Vertrouwenspersoon, waarin een klachtenregeling is opgenomen voor medewerkers. Dit Protocol wordt aan 
iedere medewerker verstrekt bij indiensttreding. 
 
Beoordeling 
Zorg voor een discriminatievrije werkomgeving? 
Een werkgever mag geen onderscheid op grond van godsdienst maken bij de arbeidsomstandigheden. Deze 
verplichting brengt ook mee dat een werkgever erop moet toezien dat werknemers zich onthouden van 
 
 
Movisie  •  Discriminatie in de zorg en de sport: wat weten we (niet)?
