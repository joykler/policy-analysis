‘onbewust’ en mensen hebben vaak niet in de gaten dat deze invloed hebben op hun gedrag (Amodio & 
Devine, 2006; Gawronski & Bodenhausen 2006; Greenwald & Banaji, 1995). Dat betekent dat beslissingen 
van mensen sterk beïnvloed worden op basis van impliciete vooroordelen en stereotypen zonder dat 
mensen hier bij stilstaan (Hardin & Banaji, 2013). Vrijwel iedereen heeft deze impliciete vooroordelen 
(Nosek, et al. 2007). Bijvoorbeeld: in een studie in Zweden is te zien dat 94% van de werkgevers impliciete 
stereotiepe beelden heeft over mannen van Arabische afkomst. Voor expliciete stereotypen was dit 54%. 
Expliciete stereotypen en vooroordelen zijn de stereotypen en vooroordelen waar mensen open over zijn en 
zich bewust van zijn. Deze zijn makkelijk te meten met vragenlijsten. Expliciete vooroordelen komen in 
Nederland ook veel voor: zo onderschrijft de helft van de bevolking grove negatieve uitspraken over etnische 
minderheden (Coenders, et al. 2015). Echter, de meer onbewuste (impliciete) vooroordelen en stereotypen 
hebben veel meer invloed dan de bewuste (expliciete): de schatting vanuit diverse wetenschappers is 
namelijk dat we slechts zo’n 5% van ons gedrag bewust overdenken (Baumeister & Bargh, 2014; Martin, 
2008). 
Een andere oorzaak van discriminatie zijn sociale normen: als mensen denken dat het de norm is om te 
discrimineren, doen zij dat vaker (Blanchard, Crandall, Brigham, Vaughn, 1994). Ook impliciete normen 
worden sterk bepaald door de omgeving (Vuletich en Payne, 2019). 
1.2 Discriminatiegronden en vormen 
Voor een aantal discriminatiegronden zijn in verschillende wetten, zoals Artikel 1 van de Grondwet en de 
Algemene Wet gelijke behandeling, bepalingen opgenomen die bescherming bieden tegen discriminatie, zo 
staat beschreven in de handreiking van het ministerie van BZK over gemeentelijk antidiscriminatiebeleid 
(Movisie 2022). Het gaat onder meer om de volgende gronden: 
• godsdienst/levensovertuiging 
• ras, afkomst 
• geslacht waaronder ook zwangerschap, genderidentiteit of genderexpressie  
• zwangerschap 
• genderidentiteit 
• seksuele voorkeur / seksuele gerichtheid 
• handicap en chronische ziekte 
• leeftijd 
 
Veel voorkomende vormen van discriminatie zijn: 
• Racisme: Volgens de Europese Unie is racisme ‘ideas or theories of superiority of one race or group of 
3
persons of one colour or ethnic origin’ . In het rapport ‘Institutioneel racisme in Nederland’ van KIS 
(Felten et al. 2021) staat verder hierover toegelicht dat alhoewel de term ‘ras’ een sociaal construct is dat 
mensen op arbitraire gronden (zoals huidskleur) hebben bedacht, er tegenwoordig nog steeds wordt 
gedacht in ‘raciale’ categorieën (Saini, 2019). Wanneer we spreken over racisme, dan bedoelen we dus 
deze dominante ideologie of denken dat ervan uitgaat dat ‘ras’ een fundamentele determinant is van de 
intellectuele, fysieke of andersoortige capaciteiten van mensen én daarbij het ene ras superieur stelt aan 
een ander ras. Simpeler gezegd gaat racisme dus over het denken en handelen dat er vanuit gaat dat de 
ene groep mensen beter is dan de andere, wat voorkomt uit, en zorgt voor, structurele machtsverschillen 
in onze samenleving en deze in stand houdt of vergroot. het gaat niet alleen het individuele handelen 
 
3
 https://home-affairs.ec.europa.eu/pages/glossary/racism_en 
 
 
Movisie  •  Discriminatie in de zorg en de sport: wat weten we (niet)? 9
