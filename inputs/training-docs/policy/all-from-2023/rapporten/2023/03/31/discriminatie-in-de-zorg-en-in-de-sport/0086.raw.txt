Stichting Aafje heeft gesteld dat zij discriminatie in de werkomgeving niet toestaat. De meldingen van de 
vrouw zijn niet geregistreerd in het systeem, waardoor niet kan worden nagegaan wat er gemeld is en of hier 
opvolging aan gegeven is. De gebeurtenissen tijdens het gesprek over de vaststellingsovereenkomst ontkent 
Stichting Aafje niet. Stichting Aafje heeft desgevraagd haar algemene beleid uiteengezet ten aanzien van 
discriminatie. Zij heeft daarbij niet kunnen toelichten wat zij concreet onderneemt om discriminatie in de 
werkomgeving te voorkomen. Het College heeft dan ook geoordeeld dat Stichting Aafje niet aan haar 
zorgplicht voldaan heeft. Stichting Aafje heeft onvoldoende zichtbaar maatregelen getroffen om discriminatie 
binnen de werkomgeving te voorkomen, terwijl binnen de organisatie bekend was dat de vrouw te maken 
had met discriminatie tijdens haar werkzaamheden. 
De vrouw denkt dat sprake is van victimisatie. Zij vermoedt dat Stichting Aafje heeft voorgesteld de 
arbeidsrelatie te beëindigen omdat zij melding gemaakt heeft van discriminatie. Stichting Aafje betwist dat 
een en ander met elkaar te maken heeft. Het College voor de Rechten van de Mens oordeelt dat niet vast is 
komen te staan dat er een duidelijk verband is tussen het indienen van de klacht en het aanbieden van de 
vaststellingsovereenkomst. Dat komt omdat er andere redenen zijn waarom Stichting Aafje de arbeidsrelatie 
wilde beëindigen. De vrouw heeft dat deels erkend. Er is dan ook geen sprake van victimisatie. 
 
Oordeel 
Stichting Aafje heeft verboden onderscheid gemaakt jegens de vrouw op grond van ras. Stichting Aafje heeft 
niet in strijd gehandeld met het verbod van victimisatie. 
 
Casus 4 Thuiszorg 
PrivaZorg Den Bosch-Oss B.V. heeft jegens een zelfstandig werkend verpleegkundige verboden 
onderscheid op grond van ras en geslacht gemaakt door met hem geen zorginzetovereenkomst aan te gaan. 
 
Van https://oordelen.mensenrechten.nl/oordeel/2012-122 
 
Oordeelnummer 2012-122 
Datum: 17-07-2012 
Trefwoord: Ras Bewijslast Vrij beroep Zorgsector Geslacht 
Discriminatiegrond: Geslacht Ras 
Terrein: Arbeid – Overige Arbeid – Vrije beroep 
 
Situatie 
Een zelfstandig werkend verpleegkundige wilde zich inschrijven bij PrivaZorg Den Bosch-Oss B.V. zodat zij 
hem kon inzetten als verpleegkundige in de thuiszorg. Tijdens het kennismakingsgesprek heeft PrivaZorg 
Den Bosch-Oss hem verteld dat het zinloos was om een man met donkere huidskleur in te schrijven. Dat 
heeft PrivaZorg Den Bosch-Oss na het kennismakingsgesprek ook bevestigd in haar e-mail aan de 
verpleegkundige. PrivaZorg Den Bosch-Oss heeft ontkend dat zij tegen de verpleegkundige heeft gezegd 
dat zij geen zorginzetovereenkomst met hem wilde aangaan. 
Zij heeft slechts besproken of het, gelet op zijn reistijd en reiskosten, wel economisch verantwoord was om 
een overeenkomst aan te gaan en meende dat het niet rendabel voor de verpleegkundige was. De 
verpleegkundige heeft zelf de conclusie getrokken dat het geen zin had om zich in te schrijven. 
 
 
 
Movisie  •  Discriminatie in de zorg en de sport: wat weten we (niet)? 86
