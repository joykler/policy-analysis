Beoordeling 
Het College voor de Rechten van de Mens stelt vast dat het medisch centrum IVF in combinatie met 
draagmoederschap alleen aanbiedt als daarvoor een medische noodzaak is. In het geval van de mannen is 
die noodzaak er niet. De mannen vragen van het medisch centrum dus een dienst die het niet aanbiedt. 
De gelijkebehandelingswetgeving brengt niet mee dat het medisch centrum zijn dienstverlening uitbreidt of 
inricht in de door de mannen gewenste vorm. Daarom is geen sprake van onderscheid op grond van de 
homoseksuele gerichtheid van de mannen. 
 
Oordeel 
Stichting VU-VUmc heeft jegens de mannen geen onderscheid gemaakt op grond van homoseksuele 
gerichtheid door hun aanvraag voor een IVF-behandeling in combinatie met draagmoederschap af te wijzen. 
 
Casus 4 Curatieve zorg  
Onze Lieve Vrouwe Gasthuis discrimineerde een transgender man bij het verlenen van gynaecologische 
zorg. De discriminatieklacht van de transgender man is zorgvuldig behandeld. 
 
https://oordelen.mensenrechten.nl/oordeel/2022-48#kop1 
 
Oordeelnummer 2022-48 
Datum: 10-05-2022 
Trefwoord: Gezondheidszorg Klachtbehandeling Aanbieden goederen en diensten Aanbieden van of 
verlenen van toegang tot goederen en diensten Zorgsector Geslacht 
Discriminatiegrond: Geslacht 
Terrein: Goederen en diensten – Overige 
 
Situatie 
Een transgender man – die geen traject van medische transitie is gestart – heeft klachten die verband 
houden met zijn baarmoeder en eierstokken. Hij wendt zich hiermee tot Onze Lieve Vrouwe Gasthuis 
(OLVG). Een gynaecoloog van OLVG gaat de transgender man behandelen met medicatie. Enige tijd later 
vraagt de transgender man aan de gynaecoloog naar de mogelijkheid om zijn baarmoeder en/of eierstokken 
te verwijderen. De transgender man stelt deze vraag daarna nog een paar keer. De gynaecoloog antwoordt 
de transgender man dan, dat hij in het kader van transgenderzorg, eerst een gesprek moet voeren met een 
psycholoog. De transgender man vindt dat hiermee sprake is van discriminatie. OLVG betwist dit. De 
transgender man dient een discriminatieklacht in bij OLVG. De transgender man vindt dat OLVG zijn klacht 
niet zorgvuldig heeft behandeld. Het ziekenhuis ziet dit anders. 
 
Beoordeling 
Onderscheid bij het verlenen van medische zorg? 
Een ziekenhuis mag bij het aanbieden en verlenen van medische zorg geen onderscheid maken op grond 
van geslacht. Hieronder valt ook onderscheid op grond van geslachtskenmerken, genderidentiteit en 
genderexpressie. 
 
Het ziekenhuis voert aan dat het de transgender man transgenderzorg is gaan bieden – en moest gaan 
bieden – omdat het er alle schijn van had dat hij de operatie wilde in het kader van zijn lichamelijke transitie. 
De transgender man drong aan op de operatie terwijl deze medisch niet geïndiceerd was, aldus OLVG. Het 
 
 
Movisie  •  Discriminatie in de zorg en de sport: wat weten we (niet)?
