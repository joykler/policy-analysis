Vijlbrief, Emmen, 2018). Dat hulpverleners weinig aandacht hebben voor seksuele en genderdiversiteit is in 
lijn met een eerder peer-reviewed gepubliceerd onderzoek waarin 421 professionals die werken met 
jongeren (zoals in het jongerenwerk, in de jeugdhulpverlening etc.) een vragenlijst hebben ingevuld. Uit de 
resultaten van dat onderzoek bleek dat 41% van de respondenten niet wist hoe te signaleren dat een 
jongere worstelt met lesbische, homo- of biseksuele gevoelens en voor transgenderjongeren is dat 64% 
(Emmen et al. 2015). Geen van de respondenten ontmoette ooit bewust een jongere met een intersekse 
conditie. En net als in het Amsterdamse onderzoek brengen professionals die werken met jongeren dit niet 
in verband met andere psychische en sociale problemen die deze jongeren hebben. Zij ervaren lhbti+ 
gevoelens zelf niet als iets bijzonders en zien geen rol voor zichzelf in het ondersteunen van de betreffende 
jongere (Emmen et al. 2015). In een later onderzoek uit 2020 is gekeken naar de literatuur en gesproken 
met professionals die werken met dak- en thuisloze jongeren onder meer om na te gaan of het eerdere 
onderzoek van Emmen (et al. 2015) nog actueel was en het Amsterdamse onderzoek (De Groot et al. 2018) 
mogelijk relevant was voor het hele land. Die vragen worden beide bevestigend beantwoord (Meijsen & 
Timmerman, 2020). Dat betekent dat de verwachting is dat de zorg en hulp voor dak- en thuisloze lhbti+ 
jongeren niet alleen in Amsterdam maar in heel Nederland onvoldoende lhbti+ sensitief is en nog 
onvoldoende open staat voor  jongeren (Meijsen & Timmerman, 2020). Naast deze onderzoeken, is er een 
casus bij het College voor de Rechten van de Mens (2011b) bekend waaruit blijkt dat het niet altijd mogelijk 
is voor mensen met een beperking (in de casus iemand in een rolstoel) om veilig te werken in de 
daklozenopvang. Een vrouw wordt om die reden afgewezen voor een baan, maar volgens het College staat 
de daklozenopvang in haar recht omdat de veiligheid van de vrouw niet gegarandeerd kan worden (casus 1). 
Een andere casus die is gevonden (uit 2022) gaat over dat de klachtbehandeling m.b.t. discriminatie niet 
voldoende is bij een organisatie voor maatschappelijke opvang (casus 2). 
Over specifiek de vrouwenopvang is één onderzoek gevonden en ook deze gaat over seksuele diversiteit. 
Het gaat om een onderzoek van Hera vrouwenopvang uit 2009 waarin is onderzocht in hoeverre de 
vrouwenopvang toegankelijk is voor vrouwen die het slachtoffer zijn geworden van geweld in vrouw-vrouw 
relaties. Uit dit onderzoek komt naar voren dat de medewerkers vrij positief staan ten opzichte van vrouwen 
die op vrouwen vallen (dus geen sterke vooroordelen hebben), maar dat ze er niet zo zeer rekening mee 
houden in hun hulpaanbod (Thompson, 2009). 
4.3 Discriminatie in de maatschappelijke ondersteuning in 
omringende landen 
Thuiszorg 
Als het gaat om thuiszorgmedewerkers dan is er een recente review uit het Verenigd Koningrijk over de 
situatie van thuiszorgmedewerkers die migrant zijn (Turnpenny & Hussein, 2022). Hieruit blijkt dat 
discriminatie en racisme veel naar voren komen uit de wetenschappelijke literatuur. Racisme is niet altijd 
direct en openlijk, maar toont zich bijvoorbeeld ook door verwachtingen over de competenties van de 
thuiszorgmedewerker. Ook komt naar voren dat vaak van thuiszorgmedewerkers wordt verwacht dat zij 
racisme tolereren van cliënten, in het bijzonder van cliënten die worden gezien als kwetsbaar (Turnpenny & 
Hussein, 2022). Er wordt onder meer verwezen naar een eerdere studie uit 2012 waarin statistieken zijn 
geanalyseerd en 96 interviews zijn afgenomen. Uit deze studie komt naar voren dat thuiszorgmedewerkers 
van migrantenafkomst racisme en discriminatie ervaren vanuit cliënten, hun collega’s en leidinggevenden. 
Het ging om racistische opmerkingen, maar ook om cliënten die niet geholpen willen worden door een 
thuiszorgmedewerker die een zichtbare migrantenafkomst heeft (Stevens, Hussein, Manthorpe, 2012). Ook 
uit een recent kwalitatief onderzoek in Zweden in de ouderenzorgen (waaronder de thuiszorg) komen 
 
 
Movisie  •  Discriminatie in de zorg en de sport: wat weten we (niet)? 33
