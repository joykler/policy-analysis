Prevalentie ouderenzorg 
Uit een handreiking van Movisie (2021) blijkt dat 36% van de lhbti+ ouderen van 65 jaar en ouder ooit te 
maken heeft gehad met discriminatie en/of voordelen door zorgverleners (Pijpers, 2020). Daarnaast blijkt uit 
Onderzoek van het SCP (2015) laat zien dat ouderen met LGBTQI+ identiteit minder positief zijn over zorg 
en mantelzorg ten opzichte van twintig jaar geleden (Kuyper & Van Lisdonk, 2015).12 tot 13% verwacht dat 
zorgverleners niet goed kunnen omgaan met ouderen die lesbisch, homo of bi zijn. Meer dan de helft van de 
lesbische en homoseksuele ouderen vindt het dan ook belangrijk dat zorgverleners kennis opdoen over 
homo- en biseksualiteit. Op het gebied van seksuele en genderdiversiteit verwachten lhbti+ ouderen zelf dus 
dat hun kenmerken en achtergrond cruciaal zijn om doelmatige zorg te bieden. Daarnaast geeft 20% van de 
homoseksuele of bi+ ouderen aan bang te zijn uitgesloten te worden door medebewoners in ouderenzorg of 
in een zorgcomplex (Kuyper, 2015). Verder geeft 45% aan graag een lhbti+ vertrouwenspersoon te willen in 
een verpleeg- of verzorgingshuis (Kuypers & Van Lisdonk, 2015). 
Recent heeft Radar een enquête uitgezet onder zorgverleners in de ouderenzorg. Deze vragenlijst is 
ingevuld door 45 zorgverleners in Rotterdam die wel eens discriminatie hebben ervaren door een cliënt en/of 
door naasten van een cliënt en waarvan de meeste in de thuiszorg werken (60%) en waarvan het merendeel 
huishoudelijke hulp is (40%). De respondenten ervaren het vaakst discriminatie vanwege hun afkomst, 
gevolgd door hun geslacht en geloof. Het valt op dat verschillende respondenten zich gediscrimineerd 
voelen vanwege hun (over)gewicht, wat geen wettelijke discriminatiegrond is (Van der Tuin & Fiere, 2022). 
 
Aard van de discriminatie 
Wat betreft lhbti+ discriminatie zijn er verschillende onderzoeken relevant. Sleutelpersonen en homo-
organisaties signaleren dat homoseksuelen ouderen regelmatig weer verbergen dat ze homoseksueel zijn, 
of ze verwachten dat te doen wanneer ze afhankelijk worden van zorg van derden (Fokkema, 2012). 
Daarnaast blijkt dat zorgverleners niet altijd goed kunnen omgaan met homoseksualiteit en dat er ook weinig 
aandacht voor is binnen de ouderenzorg. Dat blijkt uit verschillende onderzoeken die gedaan zijn onder 
homoseksuelen ouderen. Homoseksuelen geven aan dat de ouderenzorg homovriendelijker moet. Dit gaat 
voornamelijk over de context waarin de zorg wordt gegeven en de bejegening. Homoseksuele ouderen 
ervaren geen erkenning voor hun leefstijl en voor hun relaties. Het gaat vooral om het centraal stellen van 
een open houding van zowel medebewoners als zorgverleners. Om dit te bewerkstelligen wordt er onder 
andere gepleit voor diversiteittrainingen waarin kennis wordt opgedaan over de homoseksualiteit en de 
levensloop van homoseksuele ouderen. In het onderzoek van Hoekstra-Pijpers (2022) naar ervaringen van 
(115) lhbti+ ouderen van 65 jaar en ouder wordt duidelijk dat 36% van deze ouderen last heeft gehad van 
discriminatie door zorgverleners. Uit SCP-onderzoek (2015) naar 55-plussers en seksuele oriëntatie geeft 45% 
van de lhbt-ouderen aan voorkeur te hebben voor een lhbt-vertrouwenspersoon in het verpleeghuis. Ook komt 
naar voren dat zo’n 13% van de lhbti+ ouderen (375 ouderen zijn bevraagd) verwacht dat zorgverleners niet 
goed met hen omgaan vanwege hun seksuele oriëntatie (Kuyper, 2015). 
 
Voor wat betreft de discriminatiegrond etniciteit/migratieachtergrond is er een onderzoek van Ham (2000) 
gevonden dat buiten de zoekperiode valt (bronnen zijn meegenomen vanaf 2008). Echter dit onderzoek lijkt 
zeer relevant en wordt hier daarom kortgenoemd. Ham deed onderzoek naar sociale processen die een rol 
spelen bij de integratie van eerste generatie migranten zorgverleners in de ouderenzorg (Ham, 2000). Er is 
een kwalitatief onderzoek gedaan onder een steekproef bestaande uit tien migranten en tien gevestigde 
verplegers bestaande uit zowel observaties als interviews. Uit het onderzoek bleek dat zorgverleners met 
een migratieachtergrond verschillende vormen van uitsluiting en discriminatie ervaren door hun collega’s 
zonder migratieachtergrond, veelal ‘gevestigde zorgverleners’. Gevestigde verplegers die mainstream 
handelingen verrichten, twijfelden aan de professionele vaardigheden van de migranten zorgverleners en 
 
 
Movisie  •  Discriminatie in de zorg en de sport: wat weten we (niet)?
