Datum: 29-09-2022 
Trefwoord: Indirect onderscheid Vereenvoudigde procedure 
Discriminatiegrond: Godsdienst 
Terrein: Goederen en diensten – Uitoefening beroep of bedrijf 
 
Situatie 
De vrouw bezoekt in oktober 2021 de sportschool om een proefles te volgen. Zij is moslima en draagt 
vanwege haar geloofsovertuiging een hoofddoek. De medewerker van de sportschool geeft aan dat het niet 
toegestaan is om met hoofddoek te sporten, waarna de vrouw de sportschool verlaat. De vrouw zegt dat de 
sportschool haar discrimineerde op grond van haar godsdienst. De sportschool betwist dat en stelt dat het 
hoofddekselverbod niets te maken heeft met godsdienst, maar met de veiligheid van haar cliënten. 
 
Beoordeling 
In de huisregels van de sportschool staat dat hoofddeksels niet zijn toegestaan tijdens het sporten. Daarmee 
wordt niet direct verwezen naar godsdienst. Wel treft de weigering, die gebaseerd is op een neutrale 
formulering in de kledingregels, de vrouw in bijzonder omdat zij hoofdbedekking draagt vanwege haar 
godsdienstige overtuiging. De sportschool maakt daarom indirect onderscheid op grond van godsdienst door 
de vrouw niet toe te staan om met haar hoofddoek te sporten. 
Het is verboden om indirect onderscheid op grond van godsdienst te maken. De sportschool zegt dat het 
hoofddekselverbod wordt gehanteerd in het kader van de veiligheid van cliënten. Tijdens het sporten wordt 
gebruik gemaakt van bewegende apparaten waarin hoofdbedekking vast kan komen te zitten. Het vergroot 
daarom de kans op blessures. Daarnaast bestaat er een risico van oververhitting omdat hoofdbedekking 
warmteafgifte via het hoofd bemoeilijkt. Volgens de sportschool hebben zich in het verleden twee incidenten 
voorgedaan met cliënten die hoofddeksels droegen. 
Het College is van oordeel dat het verbod niet noodzakelijk is aangezien er alternatieven denkbaar zijn. Zo 
kunnen cliënten een sporthoofddoek dragen. Sporthoofddoeken zitten nauwsluitend om het hoofd en zijn 
voorzien van klittenband, waardoor ze losschieten als ze ergens aan vast blijven haken. De sportschool 
heeft dan ook niet aannemelijk gemaakt dat een algeheel verbod op hoofddeksels noodzakelijk is om de 
veiligheid tijdens het trainen van waarborgen. Daarom heeft de sportschool de vrouw vanwege haar 
godsdienst gediscrimineerd. 
 
Oordeel 
InTension Health Club Scheveningen B.V. heeft verboden onderscheid gemaakt jegens een vrouw vanwege 
haar godsdienst. 
 
Casus 2 Sport 
Basic Fit Nederland B.V. discrimineert een vrouw in een rolstoel door te weigeren een doeltreffende 
aanpassing voor haar te treffen en op die manier de sportschool voor haar weer toegankelijk te maken. 
 
https://oordelen.mensenrechten.nl/oordeel/2022-26 
 
Oordeelnummer 2022-26 
Datum: 18-03-2022 
Trefwoord: Toegankelijkheid Handicap Sportschool Aanbieden van of verlenen van toegang tot goederen en 
diensten Doeltreffende aanpassing Vereenvoudigde procedure Handicap of chronische ziekte 
 
 
Movisie  •  Discriminatie in de zorg en de sport: wat weten we (niet)? 93
