respondenten gaven aan relatief vaak in te grijpen als omstander van discriminatie: 85% heeft wel eens 
ingegrepen als zij discriminatie zagen op hun werk. Ook als de sociaal professionals die deze enquête 
invulden zelf discriminatie ervaarden, is nog niet de helft (47%) het gesprek hierover aangegaan. En iets 
meer dan de helft, 60%, van de sociaal professionals die discriminatie ervaarden, heeft hiervan geen 
melding gedaan (Broekroelofs, 2023). 
Ten tweede is er de eerder genoemde verkenning van Movisie waarbij interviews zijn gehouden met 31 
sociaal professionals die werken in kwetsbare wijken. Hierin wordt geconcludeerd dat discriminatie niet altijd 
wordt gezien en herkend binnen het sociaal werk. Het wordt soms weggewuifd met ‘het is niet zo bedoeld’ 
(Broekroelofs, et al. 2023). Er zijn verschillende redenen waarom discriminatie lastig is om aan te kaarten in 
dit domein. Allereest zijn er veel informele netwerken binnen het sociaal werk, waardoor er weinig grip lijkt te 
zijn op discriminerende processen en incidenten. Dit maakt het ook lastiger om het aan te kaarten en een 
melding te doen. Ten tweede kan de relatie die een sociaal professional heeft, bijvoorbeeld met een cliënt, 
het aankaarten van discriminatie bemoeilijken. Dit komt door de professionele hulprelatie waarin het soms 
niet helpend kan zijn voor de ondersteuning om discriminatie aan te kaarten. Dit dilemma zagen we eerder 
terug bij de Rotterdamse zorgverleners: men wil vaak goed zorgen voor de cliënt of patiënt, ook als deze 
discrimineert. Tot slot hebben professionals en vrijwilligers vaak het idee dat zij al bezig zijn om inclusief te 
werken en dat ze hier dus niet meer op hoeven letten. Er wordt dus vaak gedacht dat men niet discrimineert, 
waardoor discriminatie lastig wordt herkend (Broekroelofs, et al. 2023). Wat de onderzoekers van Movisie 
tevens opvalt, is dat er vooral gereageerd wordt als een discriminerend incident al heeft plaats gevonden; er 
wordt dus minder ingezet op preventie. Organisaties lijken ook weinig motivatie te hebben om bijvoorbeeld 
trainingen te geven aan hun personeel om discriminatie aan te pakken. Opvallend was dat er weinig sociaal 
professionals interventies kennen die kunnen bijdragen aan het verminderen van discriminatie, zowel in de 
wijk als in de eigen organisatie. Kortom: een proactieve aanpak van discriminatie ontbreek dus nog vaak. 
maar wordt dan ook aanbevolen (Broekroelofs, et al. 2023). 
Dat de relatie die een sociaal professional heeft met een cliënt, het aankaarten van discriminatie kan 
bemoeilijken omdat het soms in een professionele hulprelatie niet helpend kan zijn voor de cliënt om de 
discriminatie aan te kaarten, zoals Movisie constateert (Broekroelofs, et al. 2023), komt ook naar voren in 
een klacht die is behandeld door het College voor de Rechten van de Mens. In een artikel hierover legt het 
College voor de Rechten van de Mens (2022a) uit dat er een klacht was over een instelling voor 
maatschappelijke ondersteuning biedt aan mensen die in een sociaal zeer zwakke positie verkeren: 
4
zogenoemde ‘bemoeizorg’ bij mensen thuis. Een medewerker van deze organisatie meldt bij haar 
werkgever dat zij herhaaldelijk vragen en opmerkingen over haar hoofddoek krijgt van een cliënte, zo 
beschrijft het College (2022a). De werkgever is hierover met de medewerker in gesprek gegaan en heeft 
geprobeerd haar te ondersteunen, maar uiteindelijk besloot de organisatie om de medewerkster te plaatsen 
bij andere cliënten, om het risico op discriminatie te verkleinen. Volgens het College (2022a) is dit een 
ingewikkelde situatie, waarin geen reële mogelijkheden waren om de cliënte op haar gedrag aan te spreken. 
De cliënte was immers beperkt ontwikkeld en had bemoeizorg nodig (College voor de Rechten van de Mens, 
2022b). Daarom oordeelde het College (2022a, 2022b) dat de werkgever zich voldoende heeft ingespannen 
om te voldoen aan zijn zorgplicht voor een discriminatievrije werkomgeving (zie ook bijlage voor meer info 
over deze casus 3 sociaal werk). 
 
Niet alleen de werkgever, ook de sociaal professional zelf kan met een dilemma te maken krijgen als de 
cliënt discrimineert. In het eerder genoemde proefschrift van Hendriks (2018) komt naar voren dat 
vrouwelijke sociaal werkers van Turkse en Marokkaanse afkomst (in opleiding) discriminatie in het sociaal 
 
4
 Bemoeizorg is zorg voor mensen die uit zichzelf geen hulp vragen of accepteren, maar wel hulp nodig hebben: 
https://www.regelhulp.nl/onderwerpen/psychische-klachten/bemoeizorg-oggz. 
 
 
Movisie  •  Discriminatie in de zorg en de sport: wat weten we (niet)?
