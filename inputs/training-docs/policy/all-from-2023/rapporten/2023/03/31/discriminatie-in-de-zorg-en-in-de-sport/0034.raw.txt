signalen naar voren dat racisme daar een probleem is; onder meer van de cliënt naar de zorgverlener (Lill, 
et al. 2022). 
 
Sociaal werk 
In omringende landen zien we met name onderzoek naar hoe sociaal werkers omgaan met lhbti+ cliënten en 
in hoeverre zij hier adequate hulp verlenen. Kort gezegd komt naar voren uit onderzoek dat lhbti+ personen 
in Europa vaak te maken hebben met slechtere dienstverlening of dienstverlening die hen benadeeld en niet 
in hun behoeften voorzien (Nothdurfter & Nagy, 2017). De attitude van sociaal werkers ten aanzien van 
lhbti+ personen lijkt hier mogelijk debet aan. Uit onderzoek blijkt dat in het bijzonder onder religieuze sociaal 
werkers een gebrek aan acceptatie van lhbti+ personen speelt (Westwood, 2022). Over het algemeen 
hebben sociaal werkers behoefte aan training rondom seksuele en genderdiversiteit en dat geldt met name 
voor professionals die onder meer kennis en contact hebben met lhbti+ personen en die meer compassie 
hebben voor lhbti+ personen (Baiocco, et al. 2022). Mogelijk dat zij dus meer onderkennen dat ze meer 
kennis nodig hebben dan mensen die nog minder contact hebben met lhbti+ personen. 
Het gebrek aan aandacht voor seksuele en genderdiversiteit manifesteert zich mogelijk al in de Social Work 
opleidingen. Uit een kwalitatieve onderzoek onder studenten Social Work in het Verenigd Koninkrijk, blijkt 
dat zwarte studenten, lhbti+ studenten en studenten met een beperking, merken dat heteronormativiteit, 
subtiele manifestaties van racisme en aannames over validiteit, heersen in een deel van het curriculum van 
hun studie (Bernard et al. 2014). Hun minderheidsstatus wordt door het onderwijs bevestigd. In hun 
ontmoetingen met leeftijdsgenoten in de klas worden ze er constant aan herinnerd dat mensen die wel aan 
de norm voldoen (die geen beperking hebben, heteroseksueel en wit zijn) voorrang krijgen (Bernard et al. 
2014). 
Als het gaat over racisme dan zijn er ook verschillende onderzoeken uit het nabije buitenland die relevant 
zijn. Allereerst een onderzoek uit Antwerpen uit 2022 van Neyens, Driessens en El Massaoudi. Met dit 
onderzoek beoogden zij onder meer door middel van focusgroepen en enquêtes zicht te krijgen op welke 
(laagdrempelige) organisaties brede signalen van discriminatie opvangen in de stad Antwerpen, welke 
signalen dit zijn, op welke manier ze hiermee aan de slag gaan en welke ondersteuningsbehoeften de 
professionals daarbij kennen. Uit dit onderzoek blijkt het sociaal werk, anders dan het geval lijkt te zijn in 
Nederland (zie onder meer het eerder genoemde onderzoek van Movisie, Broekroelofs et al. 2022), een 
belangrijke schakel te zijn in de strijd tegen discriminatie. Onder meer doordat sociaal werk praktijken vaak 
een actieve rol op zich nemen in het bespreekbaar maken van ervaringen van discriminatie (Neyens et al. 
2022). Ook spelen sociaal werkers vaak een belangrijk rol als intermediair tussen de betrokken persoon en 
de instanties en ondersteunen sociaal werkers hun doelgroep collectief door een veilig klimaat te creëren om 
onder meer ervaringen te delen. Tevens spelen sociaal werkers via het publieke debat in de structurele 
aanpak van discriminatie. Wel zijn er nog ondersteuningsbehoeften op het terrein van anti-discriminatie bij 
sociaal werkers, zo wordt vastgesteld (Neyens et al. 2022). Ook in het Verenigd Koninkrijk lijkt er aandacht 
te zijn voor anti-discriminatie en antiracisme in het bijzonder in het sociaal werk. Zo wordt in een artikel voor 
het Britse Journal of Social Work gerapporteerd over vooroordelen en racisme bij een deel van de studenten 
(Mlcek, 2014) en wordt er geëxperimenteerd met hoe vooroordelen te verminderen onder sociaal werk 
studenten (zie bijvoorbeeld Nadan & Stark, 2017), net als bijvoorbeeld in Noorwegen (Lian Flem et al. 2021). 
Een onderzoeker van Hogeschool van Oberösterreich in Oostenrijk heeft kwalitatief onderzoek gedaan 
onder sociale werkers naar het belang van de dominantie van de ‘Witte cultuur’ ('witheid') in sociaal werk. 
Geanalyseerd wordt wat de betekenis is van ‘Witheid’ in het sociaal werk en hoe deze ertoe bijdraagt dat 
sociaal werk een witte ruimte wordt en sociale werkers ‘(...) sich selbst zu Kompliz [machen] der Kolonialität 
von Macht’ (Tißberger 2020). Tißberger stelt sociale werkers een 'hegemonische zelfreflectie' voor: witte 
professionals moeten zich bewust zijn van hun positie en in staat zijn om in interacties met mensen met een 
 
 
Movisie  •  Discriminatie in de zorg en de sport: wat weten we (niet)? 34
