Casus 4 Sport 
Stichting Internationale Vierdaagse Afstandsmarsen Nijmegen maakt geen verboden onderscheid ten 
aanzien van deelnemers met een visuele beperking door geen algemene vrijstelling te geven voor de af te 
leggen wandelafstand tijdens de Vierdaagse. 
 
https://oordelen.mensenrechten.nl/oordeel/2020-46  
 
Oordeelnummer 2020-46 
Datum: 28-05-2020 
Trefwoord: Oordeel eigen handelen Doeltreffende aanpassing Aanbieden van of verlenen van toegang tot 
goederen en diensten Handicap of chronische ziekte 
Discriminatiegrond: Handicap of chronische ziekte 
Terrein: Goederen en diensten – Overige 
 
Situatie 
De stichting organiseert een wandelevenement, de Vierdaagse, in en rondom Nijmegen. 
Ieder jaar doen hieraan ca 45.000 deelnemers mee. Het is een wandelprestatietocht zonder 
wedstrijdelement. De te lopen dagelijkse afstanden zijn 30, 40 of 50 kilometer. Het is niet mogelijk om 
minder dan de voorgeschreven afstanden te lopen. Als een fysieke of verstandelijke beperking ertoe leidt dat 
een deelnemer de afstand niet kan volbrengen, dan kan gevraagd worden om dispensatie van de 
voorgeschreven deelnameregels, zoals bijvoorbeeld het afleggen van een kortere wandelafstand. 
Vanaf 2019 geldt een aangescherpt dispensatiebeleid dat is neergelegd in de Beleidsregels Dispensatie 
Vierdaagse. Op grond van dit beleid krijgen deelnemers met een visuele beperking in principe geen 
vrijstelling meer van de te lopen afstand van de Nijmeegse Vierdaagse. Deze deelnemers mogen wel een 
begeleidend buddy meenemen of gebruik maken van een taststok. Ook mag een deelnemer – indien 
gewenst – een geleidehond meenemen. 
De stichting vraagt het College om een oordeel eigen handelen om te toetsen of haar beleid voor 
deelnemers met een visuele beperking in overeenstemming is met de Wet gelijke behandeling op grond van 
handicap of chronische ziekste (WGBH/CZ). 
 
Beoordeling 
Het College stelt ten eerste vast dat de Vierdaagse toegankelijk is voor iedereen, zowel deelnemers zonder 
beperking als deelnemers met een beperking. 
Daarnaast stelt het College vast dat een visuele beperking het afleggen van de voorgeschreven 
wandelafstanden niet in de weg staat. Het College oordeelt daarom dat het uitgangspunt in het beleid om bij 
voorbaat geen dispensatie op de voorgeschreven afstand te verlenen niet in strijd is met de gelijke 
behandelingswetgeving. 
De stichting heeft aangegeven dat een deelnemer met een visuele beperking, die dispensatie van de 
voorgeschreven afstand zou wensen, nog steeds een individueel verzoek kan indienen ondanks de 
aanpassing van de beleidsregels. Het College beveelt de stichting aan om deze individuele toetsingsruimte 
te verhelderen in haar beleid, zodat het bestaan van de mogelijkheid van een individueel dispensatie 
verzoek goed kenbaar is voor deelnemers. 
Tot slot beoordeelt het College of de door de stichting aangeboden aanpassingen doeltreffend zijn voor 
deelnemers met een visuele beperking om op gelijke wijze als deelnemers zonder een beperking te kunnen 
deelnemen aan de Vierdaagse. Het College stelt vast dat een begeleidende buddy of een taststok in ieder 
geval geschikt en noodzakelijk kunnen zijn voor deelnemers met een visuele beperking. Een geleidehond is 
 
 
Movisie  •  Discriminatie in de zorg en de sport: wat weten we (niet)?
