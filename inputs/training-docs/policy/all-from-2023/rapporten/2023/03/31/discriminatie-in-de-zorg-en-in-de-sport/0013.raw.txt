cultuur. Dit heeft onder andere tot gevolg dat studenten discriminatie en racisme ervaren. Onder andere in 
de vorm van micro-agressie. Dit wordt bevestigd door verschillende onderzoekers, waaronder Isik (2019) die 
in haar promotieonderzoek tot de conclusie komt dat geneeskundestudenten met een migratieachtergrond 
discriminatie ervaren, te maken hebben met culturele barrières en een gebrek hebben aan rolmodellen met 
een migratieachtergrond (Isik, 2019). Daarnaast stromen minder studenten met een migratieachtergrond 
door naar een specialistische vervolgopleiding. 2 tot 4% van de specialisten in Nederland heeft een 
migratieachtergrond. Onder studenten geneeskunde is dit 20 tot 30%. Dit wijst op een nadelige impact van 
de ‘witte blik’ die heerst in de medische wereld (Muijsenbergh en Busari, 2020). Ook uit onderzoek binnen 
het VUmc blijkt dat artsen met een migratieachtergrond verschillende belemmeringen ervaren bij het 
doorstromen naar specialisatieplaatsen. Belemmeringen die genoemd worden zijn onder andere: 
taalbeheersing, onvoldoende kennis hebben van het belang van loopbaanplanning en het gebrek aan een 
relevant professioneel netwerk. Hier speelt onder meer dat het voornamelijk eerstegeneratiestudenten zijn, 
maar ook het gebrek aan interculturalisatie binnen de zorg (Leyerzapf & Abma, 2012). Uit onderzoek van 
Nhass et al. (2021) blijkt dat er binnen zorginstellingen een gebrek is aan interne protocollen tegen 
discriminatie en dat zorgverleners niet weten hoe ze terecht kunnen komen bij een vertrouwenspersoon. 
Daarnaast spreken witte collega’s zich vaak nog niet of beperkt uit, terwijl er wel behoefte is aan die steun 
en erkenning. Bovendien wordt dat als belangrijke manier gezien om racisme en discriminatie tegen te 
kunnen gaan. 
 
Daarnaast tonen verschillende onderzoeken aan dat wetenschappelijk medisch onderzoek vaak nog 
uitsluitend gebaseerd is op witte mensen en niet inclusief is (Carpten et al, 2021; Mapes, et al, 2020; Zou & 
Schiebinger, 2021; Sirugo et al, 2019). Maar ook als het gaat om sekse en gender blijkt uit verschillende 
onderzoeken dat medisch onderzoek nog onvoldoende inclusief is. De (witte) man is vaak het uitgangspunt. 
Er wordt nog weinig rekening gehouden met verschillen tussen mannen en vrouwen. Dit werd bijvoorbeeld 
duidelijk tijdens de coronaperiode toen bleek dat vrouwen andere bijwerkingen ervaren van het coronavaccin 
in vergelijking met mannen (Vassallo et al, 2021). In onderzoekvoorstellen is er vaak zelfs helemaal geen 
aandacht voor man-vrouwverschillen. Dat blijkt uit onderzoek van Van Hagen en collega’s (Van Hagen et al, 
2021). Wanneer er wel rekening mee wordt gehouden, kijkt men niet altijd met de juist blik. Alleen 
onderscheid maken in hokjes is niet voldoende. Het is juist belangrijk om ook te kijken naar de specifieke 
gevolgen die dat heeft voor bepaalde gezondheidsproblemen. Een voorbeeld is het HPV-virus wat 
voornamelijk gezien werd als een vrouwelijk virus. Vaccinatie werd in de eerste instantie dan ook alleen 
aangeboden aan meisjes. Er is toen niet gekeken in hoeverre het virus bij jongens voorkomt en door hen 
wordt verspreid (Geurts, 2022). 
 
Omgang met discriminatie 
Er zijn verschillende onderzoeken, handreikingen en toolkits die uitwerken hoe om te gaan met discriminatie 
in de zorg of hoe dit tegen te gaan. In het onderzoek van Pharos (Loenen et al. 2022) worden hiervoor een 
aantal aanbevelingen gedaan. Allereerst is het belangrijk dat er persoonsgericht gewerkt wordt met 
aandacht voor culturele factoren. Hierbij staat niet de aandoening centraal, maar de persoon. Hierbij is 
aandacht voor de sociale en culturele omstandigheden van de patiënt, maar ook de emoties, waarden en 
behoeften. Ten tweede is het belangrijk om te werken aan bewustwording van impliciete en expliciete bias 
die aanwezig is bij zorgverleners. Hiermee kan je ongelijke behandeling van patiënten tegengaan. Wel is het 
belangrijk om te werken vanuit succesverhalen om weerstand van zorgverleners te voorkomen. Voor veel 
zorgverleners is het namelijk moeilijk om te accepteren dat ze zich mogelijk schuldig maken aan ongelijke 
behandeling. Vanuit organisaties moet scholing en training gefaciliteerd worden om te werken aan impliciete 
vooroordelen en de gevolgen van discriminatie. Verder is het als zorginstelling belangrijk om een duidelijke 
 
 
Movisie  •  Discriminatie in de zorg en de sport: wat weten we (niet)? 13
