manier komen we tot evidence based én pratice based aanpakken tegen discriminatie in de zorg die bij 
diverse instellingen in het land ingezet kunnen worden. 
 
Kortom: Om te komen tot een effectieve aanpak van discriminatie in de brede sector zorg (curatieve zorg, 
langdurige zorg, maatschappelijke ondersteuning en cliëntondersteuning) is er onderzoek nodig naar wat er 
momenteel al aan het gedaan wordt, en naar wat precies werkt in welk domein, want discriminatie 
aanpakken in een ziekenhuis werkt mogelijk anders dan in de cliëntondersteuning of de dak- en 
thuislozenopvang. 
 
Voor de sector sport wordt er al meer onderzoek gedaan, maar voor deze sector kan nog sterker ingezet 
worden op onderzoeken wat werkt en de evidence based aanpakken die er nu al zijn, verder implementeren. 
Tevens zou onderzocht moeten worden aan welk type aanpakken er nog behoefte is, als aanvulling op de 
bestaande aanpakken. 
 
3. Onderzoek naar institutionele vormen van discriminatie in verschillende domeinen in de zorg en 
wat er aan gedaan kan worden 
Zoals gebleken is uit dit onderzoeksrapport zijn er verschillende aanwijzingen dat er institutionele vormen 
van discriminatie spelen in de zorg, maar is er een gebrek aan onderzoek hierover. Ook is er nog geen 
onderzoek in de Nederlandse context over wat hierin werkt: wat is effectief in het verminderen van deze 
institutionele vormen van discriminatie in de brede Nederlandse zorg context (van dak- en thuislozenopvang 
tot ziekenhuis)? Er is wel al zicht op wat volgens de wetenschap werkt in het tegengaan van institutioneel 
racisme in het algemeen (zie dit rapport van KIS), maar nog niet op hoe dat werkt voor andere vormen van 
institutionele discriminatie en wat specifiek werkt in de zorg. 
 
Waar aan gedacht zou kunnen worden, is een onderzoek waarbij per domein (ziekenhuizen, huisartsen, 
thuiszorg, dak- en thuislozenopvang etc.) wordt nagegaan in hoeverre er regels, richtlijnen, protocollen etc. 
worden gebruikt waarin bepaalde discriminatiegronden zoals afkomst, geloof, seksuele voorkeur etc. 
expliciet worden genoemd en leiden tot mogelijk onderscheid dat onwenselijk is in het kader van de aanpak 
van discriminatie. Daarnaast kan er worden nagegaan per domein (thuiszorg, ziekenhuis, huisartsen etc.) in 
hoeverre er beleid, regels, richtlijnen, protocollen etc. worden gebruikt die geen expliciet onderscheid maken, 
maar wel leiden tot ongelijkheid op basis van onder meer afkomst, geloof, seksuele voorkeur etc. Dit kan 
gedaan worden door eerst te inventariseren voor welk beleid, regels, richtlijnen, protocollen etc. dit mogelijk 
zou kunnen gelden (door middel van kwalitatief onderzoek onder professionals, patiënten en cliënten, 
deskundigen) en vervolgens voor dat beleid en die regels, richtlijnen, protocollen etc. die mogelijk leiden tot 
ongelijkheid, verder inzoomen door middel van bijvoorbeeld casusonderzoek en/of kwalitatief onderzoek 
(interviews met slachtoffers en andere betrokkenen) om na te gaan of en hoe die ongelijkheid in de praktijk 
speelt. Kwantitatief onderzoek kan vervolgens zicht geven op de omvang van deze ongelijkheid 
 
Onderzoek naar wat werkt in de aanpak van institutionele vormen van discriminatie, zou net als bij andere 
vormen van discriminatie de vorm kunnen krijgen van actieonderzoek zoals hierboven beschreven is, zodat 
er evidence based én pratice based aanpakken worden ontwikkeld. 
 
Voor de aanpak van institutionele vormen van discriminatie is het van belang om te wijzen op de 
aanbeveling van de Nationaal Coördinator tegen Discriminatie en Racisme (NCDR) in het Nationaal 
Programma die stelt dat het in dit kader van groot belang is dat bestaande overheidsinspecties zicht hebben 
op institutionele discriminatie op hun inspectiedomein en daar waar nodig in staat zijn om te handhaven. 
 
 
Movisie  •  Discriminatie in de zorg en de sport: wat weten we (niet)? 58
