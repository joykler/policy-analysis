werk vaak niet aan de orde stellen en vaak zelfs negeren. Een van de reden die hiervoor wordt genoemd, is 
omdat de vrouwen zich geen slachtoffer willen voelen. 
4.2.3 Dak- en thuislozenopvang, beschermd wonen en vrouwenopvang 
Prevalentie 
Er zijn geen onderzoeken bekend over de prevalentie van discriminatie in de dak- en thuislozenopvang, in 
het beschermd wonen en de vrouwenopvang. Wel zijn er de eerder genoemde cijfers van Ipsos (2021) 
waarvoor ook sociaal werkers bevraagd zijn waarvan mogelijk een deel werkzaam is in de dak- en 
thuislozenopvang of de vrouwenopvang. Zoals hierboven beschreven heeft 25% van de sociaal werkers 
discriminatie ervaren door cliënten, 1% door familie, vrienden, bezoekers, patiënten en cliënten en 
omstanders en 8% door collega’s en leidinggevenden (Ipsos, 2021). 
Er zijn verder geen cijfers gevonden. Wel zijn er cijfers met betrekking tot de diversiteit van de dak- en 
thuislozen populatie. Ongeveer de helft van de daklozen heeft ‘een niet-westerse migratieachtergrond’, zoals 
het CBS dit noemt. Dit cijfer is de afgelopen jaren flink gestegen (CBS, 2021). Daarnaast is er een 
onderzoek, ook van Movisie, gedaan naar de situatie van dak- en thuisloze lhbti+ jongeren door middel van 
15 interviews met deze doelgroep. Het blijkt dat deze jongeren onder meer te maken met discriminatie vanuit 
hun ouders en/of familie wat kan bijdragen of zelfs de directe oorzaak zijn van hun dak- en thuisloosheid (De 
Groot, Vijlbrief, Emmen, 2018). Tevens wordt vermoedt dat het aantal dak- en thuisloze lhbti+ jongeren 
hoger is dan je op basis van gemiddelde bevolkingscijfers zou verwachten. Gezien de hogere risicofactoren 
op dak- en thuisloosheid voor lhbti+ jongeren is de voorzichtige schatting gemaakt dat Nederland tussen de 
1.000 en 2.000 dak- en thuisloze  lhbti+ jongeren tot en met 27 jaar kent (Meijsen en Timmerman, 2020). 
Daarnaast is bekend dat mensen met een licht verstandelijke beperking gemiddeld vaker dakloos zijn: in 
onderzoek uit 2014 zijn 387 geregistreerde daklozen gescreend om te bekijken of er mogelijk sprake kan zijn 
van een LVB en dit bleek bij 29,5% het geval (Van Straaten et al. 2014). 
 
Aard van de discriminatie 
Er zijn nauwelijks onderzoeken beschikbaar. Er is onderzoek uit 2008 van Movisie dat is opgesteld op basis 
van een kwalitatief onderzoek in de dak- en thuislozenopvang (interviews). Op basis daarvan wordt gesteld 
dat in de maatschappelijke opvang voor dak- en thuislozen racisme voorkomt. Vaak trekken daklozen van 
dezelfde etniciteit met elkaar op en mijden zij andere etnische groepen, zo staat er beschreven (Felten, 
2008). Vooroordelen en racistische ideeën over en weer kunnen dit nog versterken, zo wordt geconstateerd. 
Tevens wordt gesteld dat mannen nog steeds in de meerderheid zijn onder de dak- en thuislozen en dat de 
straatcultuur erg gericht is op mannen (Felten, 2008). 
 
Omgang met discriminatie 
Als het gaat om de omgang met discriminatie dan zijn er enkel onderzoeken gevonden die betrekking 
hebben op discriminatie op grond van seksuele en genderdiversiteit. 
In het eerder genoemde onderzoek uit 2018 is door Movisie de situatie van dak- en thuisloze lhbti+ jongeren 
onderzocht en blijkt dat de hulp die deze jongeren krijgen weinig lhbti-specifiek en -sensitief is. Hulpverleners 
praten vaak niet over seksuele oriëntatie of genderidentiteit en gaan ervanuit dat de jongeren die zij helpen 
heteroseksueel zijn. Hulpverleners hebben vaak ook weinig kennis over seksuele en genderdiversiteit en 
zien de samenhang tussen lhbti-zijn en psychische en sociale problemen van de jongeren niet (De Groot, 
Vijlbrief, Emmen, 2018). Ook is nauwelijks aanbod voor ouders van lhbti-jongeren en zijn de lhbti-
belangenorganisaties en activiteiten in Amsterdam grotendeels onbekend bij de jongeren. Deze organisaties 
zouden mogelijk een positieve impact hebben op de zelfacceptatie, steun en weerbaarheid van de jongeren 
in het omgaan met discriminatie, maar hier worden zij niet naar verwezen naar de hulpverlening (De Groot, 
 
 
Movisie  •  Discriminatie in de zorg en de sport: wat weten we (niet)?
