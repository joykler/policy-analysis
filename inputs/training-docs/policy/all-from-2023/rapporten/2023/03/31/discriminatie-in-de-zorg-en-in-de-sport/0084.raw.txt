Oordeel 
Het College voor de Rechten van de Mens spreekt als zijn oordeel uit dat Zorg voor Mensen Huishoudelijke 
Hulp B.V. verboden onderscheid heeft gemaakt op grond van geslacht bij de opzegging van de 
arbeidsovereenkomst van verzoekster. 
 
Toelichting 
Onderscheid op grond van zwangerschap geldt volgens de wet als direct onderscheid op grond van 
geslacht. Ook tijdens de proeftijd is ontslag wegens zwangerschap verboden. Het College voor de Rechten 
van de Mens oordeelt dat het snelle ontslag na de melding van de zwangerschap, en het feit dat kort daarop 
weer nieuw personeel is geworven doet vermoeden dat de zwangerschap de reden voor het ontslag was. 
Zorg voor Mensen heeft het tegendeel niet kunnen aantonen. De aangevoerde bedrijfseconomische redenen 
acht het College niet geloofwaardig. 
 
Casus 2 Thuiszorg 
Stichting Vérian discrimineert een vrouwelijke werknemer door haar voor dezelfde functie lager te belonen 
dan haar mannelijke collega. Geen sprake van leeftijdsdiscriminatie. 
 
https://oordelen.mensenrechten.nl/oordeel/2021-111  
 
Oordeelnummer 2021-111 
Datum: 17-08-2021 
Trefwoord: Gedetacheerde werknemers Leeftijd Beloning Bewijslast Geslacht Arbeidsvoorwaarden 
Discriminatiegrond: Leeftijd Geslacht 
Terrein: Arbeid – Arbeidsvoorwaarden 
 
Situatie 
Een vrouw treed op 10 oktober 2005 in dienst bij Stichting Vérian, een organisatie die thuiszorg en 
thuisbegeleiding in verschillende vormen biedt. De vrouw vervult gedurende haar dienstverband 
verschillende functies. Haar laatste functie is die van gezinscoach. Vanaf 2015 detacheert Vérian de vrouw 
bij de gemeente Heerde. 
Eind 2020 moet de gemeente Heerde de detachering opnieuw vormgeven. De functie van gezinscoach 
wordt opnieuw beschreven en geherwaardeerd. Medewerkers moeten op hun eigen functie solliciteren. Zo 
komt de vrouw erachter dat zij minder verdient dan haar mannelijke, tien jaar jongere collega. 
De vrouw is per 1 juni 2021 uit dienst bij Vérian. Zij klaagt bij het College over ongelijke beloning vanwege 
haar geslacht en leeftijd. 
 
Beoordeling 
Het College voor de Rechten van de Mens beoordeelt eerst of sprake is van ongelijke beloning op grond van 
geslacht. Daarbij wordt een vergelijking gemaakt tussen de vrouw en haar mannelijke collega. Het College 
stelt vast dat de man meer verdient dan de vrouw en dat zij arbeid van (nagenoeg) gelijke waarde verrichten. 
Het College is van oordeel dat daarmee een vermoeden van discriminatie op grond van geslacht bestaat. 
Het is aan de werkgever om te bewijzen dat het beloningsverschil kan worden gerechtvaardigd door 
objectieve factoren die niets te maken hebben met discriminatie. Het College oordeelt dat de werkgever dit 
niet bewijst. Vérian wijst op de arbeidsmarktkrapte, haar leveringsverplichting richting de gemeente Heerde, 
verschillende specialisaties in de functies van de betrokken werknemers, het feit dat ook een vrouwelijke 
 
 
Movisie  •  Discriminatie in de zorg en de sport: wat weten we (niet)? 84
