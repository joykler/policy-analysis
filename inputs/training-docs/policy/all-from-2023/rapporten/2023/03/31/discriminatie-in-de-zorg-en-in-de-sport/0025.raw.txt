ook meer diversiteit in het personeelsbestand draagt bij aan verrijking van de cultuur en zorgt dat zowel 
patiënten als personeel zich beter herkennen in anderen. Aanvullend zijn er ook nog aanbevelingen als het 
gaat om zorgopleidingen. Zo is een van de aanbevelingen om meer aandacht te hebben voor etnische 
diversiteit en het risico van discriminatie in de zorg. Al in het curriculum van zorgopleidingen moet aandacht 
zijn voor impliciete en expliciete vooroordelen die invloed kunnen hebben op het handelen. Daarnaast is het 
belangrijk dat geneeskundeopleidingen zich inzetten voor het aantrekken en behouden van studenten met 
een migratieachtergrond, zodat de artsenpopulatie een afspiegeling wordt van de samenleving. 
3.3 Discriminatie in de curatieve zorg in omringende landen 
Van Eechoud et al. (2015) deed in Vlaanderen onderzoek naar ervaringen, percepties en attitudes van 
zorgverleners in de oncologische zorg ten aanzien van zorg aan patiënten met een migratieachtergrond. 
Hoewel zorgverleners gelijkwaardige zorg vooropstellen, geven zij ook aan van mening te zijn dat zorg aan 
mensen met een migratieachtergrond niet (veel) meer inspanning mag kosten. Deze zorgverleners leggen 
de verantwoordelijkheid hiervoor bij de patiënt zelf. Ook geven ze aan dat zorg aan mensen met een 
migratieachtergrond niet ten koste mag gaan van zorg aan autochtone patiënten. Dit zorgt ervoor dat de 
zorg aan mensen met een migratieachtergrond beperkt wordt door de strikt medische aspecten (cure) en dat 
er weinig aandacht ik voor ‘care’ (Van Eechoud et al., 2015). In België deed ook Van de Graaf (2021) 
onderzoek naar percepties van discriminatie van specifiek moslimvrouwen in België. In België is de 
islamofobie de afgelopen jaren flink toegenomen en de meeste klachten komen van vrouwen. In dit 
onderzoek zijn 22 moslimvrouwen geïnterviewd die melding hebben gedaan van discriminatie. In dit 
onderzoek komen verschillende ervaringen terug met betrekking tot discriminatie in de zorg. Zo geven 
verschillende vrouwen aan dat artsen bevooroordeelde opmerkingen maken op basis van hun etnisch 
culturele achtergrond. Zo vertelt een van de respondenten dat ze met gezondheidsklachten naar de arts ging 
en de opmerking kreeg dat overgewicht normaal is in haar (Marokkaanse) cultuur en dat ‘haar Marokkaanse 
eten vet en ongezond is’. Ook gaven vrouwen aan irrelevante vragen te krijgen tijdens medische consulten 
of zelfs beledigende opmerkingen. De onderzoekers concluderen ook dat er sprake is van 
geïnstitutionaliseerde islamofobie. Bijvoorbeeld door de invoering van een hoofddoekverbod onder 
personeel in de zorg. Het zorgt ervoor dat moslimvrouwen worden buitengesloten en negatief benaderd 
worden door artsen, maar ook docenten en collega's (Van de Graag, 2021). 
3.4 Hiaten in curatieve zorg 
 Gronden Prevalentie Aard van de discriminatie Omgang met 
(1) Van professional naar cliënt discriminatie 
(2) Van cliënt naar professional 
(3) Tussen cliënten 
(4) Tussen professionals 
(5) Op institutioneel niveau 
Tweedelijnszorg Vooral op grond van Alleen bekend (2) Van cliënt naar professional Wordt nog 
(Ziekenhuizen en etniciteit/migratieachtergro voor ervaringen (4) Tussen professionals onvoldoende 
UMC’s) nd. Over andere professionals 5) Op institutioneel niveau erkend 
discriminatiegronden 
weinig bekend. Nog te 
weinig bekend over 
 
 
Movisie  •  Discriminatie in de zorg en de sport: wat weten we (niet)?
