gaat het om 10%. En als het gaat om discriminatie vanuit collega’s en leidinggevenden dan rapporteert van 
de medewerkers in de verpleging, verzorging en thuiszorg 5% dit. 
Uit onderzoek van het CBS uit 2019 blijkt dat bijna 2 op de 3 werknemers in de brede zorg- en welzijnssector 
in het voorgaande jaar een of meerdere keren te maken hebben gehad met agressie en geweld door 
patiënten of cliënten, of door hun familieleden. Hiervan betrof 23% discriminatie. Voor de verpleging, 
verzorging en de thuiszorg betrof het 69% die agressie en geweld heeft meegemaakt. Hierbij is niet vermeld 
hoeveel procent hiervan discriminatie betrof. 
Recent heeft Radar een enquête uitgezet onder zorgverleners in de ouderenzorg. Deze vragenlijst is 
ingevuld door 45 zorgverleners in Rotterdam die wel eens discriminatie hebben ervaren door een cliënt en/of 
door naasten van een cliënt en waarvan de meeste in de thuiszorg werken (60%) en waarvan het merendeel 
huishoudelijke hulp is (40%). De respondenten ervaren het vaakst discriminatie vanwege hun afkomst, 
gevolgd door hun geslacht en geloof. Het valt op dat verschillende respondenten zich gediscrimineerd 
voelen vanwege hun (over)gewicht, wat geen wettelijke discriminatiegrond is (Van der Tuin & Fiere, 2022). 
 
Aard van de discriminatie 
Ook als het gaat om de aard van de discriminatie zijn er geen landelijke onderzoeken gevonden die specifiek 
en alleen gaan over discriminatie in de thuiszorg. Wel is er recent lokaal onderzoek gedaan door Radar naar 
discriminatie in de Rotterdamse ouderenzorg. Dit onderzoek wordt ook beschreven in hoofdstuk 2 over de 
langdurige zorg. Het gaat dan om verpleging, verzorging en thuiszorg. Voor dit onderzoek zijn interviews 
gehouden met twaalf zorgverleners, tien leidinggevenden, vier medewerkersvertrouwenspersonen, een 
arbocoördinator en een kwaliteitsmedewerker. Daarnaast zijn de resultaten van een online vragenlijst voor 
zorgverleners in de analyse meegenomen. Zoals beschreven wordt in hoofdstuk 2 over de langdurige zorg, 
blijkt dat met name medewerkers van kleur in de ouderenzorg te maken krijgen met onder meer 
discriminatie. Het gaat om agressie, fysiek geweld en bedreiging vanwege hun afkomst en/of huidskleur en 
met kleinerende opmerkingen en beledigingen. Ze worden onder meer geweigerd door cliënten: bij de 
thuiszorg wordt er dan niet opengedaan of gaat de deur meteen weer dicht, vaak met de opmerking dat de 
zorgverlener niet gewenst is (Van der Tuin & Fiere, 2022). 
Naast dit lokale onderzoek is er een recent peer-reviewed gepubliceerd onderzoek van Duijs (et al. 2021, 
2022) waarin racisme naar voren komt in thuiszorg en in verpleeghuizen; dat racisme blijkt een van de 
redenen voor medewerkers in onder meer de thuiszorg verder te gaan als zelfstandige/zzp’er. In het artikel 
wordt verder niet ingegaan op welke manier dit racisme speelt. In een krantenartikel in het NRC licht de 
eerste onderzoeker Duijs (2022) dit verder toe en zegt zij dat racisme zich vooral onderhuids afspeelt. Het 
gaat onder meer om zorgprofessionals van kleur die tijdens hun opleiding worden tegengewerkt door witte 
collega’s door te weigeren vaardigheden af te tekenen die ze al onder de knie hadden. Ook wordt er gemeld 
dat witte collega’s ruilen van dienst om niet met een collega van kleur te hoeven samenwerken of dat 
zorgmedewerkers van kleur minder kans krijgen op een goed salaris of het volgen van een opleiding. 
Tevens komt ook hier de discriminatie vanuit patiënten of cliënten aan de orde waarbij wordt opgemerkt dat 
de ervaring is dat de managers vaak in die situaties niet voor de betreffende collega van kleur opkomen 
(NRC, 2022). 
Naast deze onderzoeken is er een onderzoek van Pharos (2022) naar discriminatie van patiënten op grond 
van afkomst, in de brede sector zorg, dat ook beschreven staat in hoofdstuk 3 over de curatieve zorg. Hier 
wordt dus niet specifiek gerapporteerd over de thuiszorg, maar de thuiszorg is hier wel in meegenomen. Uit 
het kwalitatief onderzoek wat is gedaan waarin de ervaringen van patiënten met discriminatie door 
zorgverleners centraal staan, blijkt dat patiënten door de ervaring met discriminatie soms de zorg gaan 
mijden (Kolste & Venderbos, 2022). Tevens blijkt dat discriminatie lastig bespreekbaar is vanwege de 
ongelijke en onzekere positie van de patiënt. Ook wordt discriminatie door zorgverleners lang niet altijd 
 
 
Movisie  •  Discriminatie in de zorg en de sport: wat weten we (niet)? 28
