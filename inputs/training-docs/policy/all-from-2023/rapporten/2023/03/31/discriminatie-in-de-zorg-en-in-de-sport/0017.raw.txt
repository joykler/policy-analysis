presenteerden eigen standaarden als de enige norm. Niet-westerse zorgpraktijken werden door sommige 
zelfs als inferieur beschreven (Ham, 2000). 
 
Uit een ander onderzoek van IDEM Rotterdam deed een kwalitatief onderzoek naar discriminatie van 
zorgverleners door cliënten in de Rotterdamse ouderenzorg (Van der Tuin & Fiere, 2022). Het gaat hierbij 
om zorgverleners in de thuiszorg en in zorginstellingen. Uit dit onderzoek blijkt dat zorgverleners met een 
migratieachtergrond regelmatig discriminatie ervaren door cliënten en/of naasten van cliënten. Met name 
zorgverleners die een hoofddoek dragen of een donkere huidskleur hebben, geven aan regelmatig 
afgewezen te worden door cliënten. Zorgverleners worden soms bij een kennismaking al geweigerd door 
cliënten. In zorginstellingen worden zorgverleners soms ook weggestuurd uit de kamer door cliënten, ze 
krijgen beledigende opmerkingen of hun deskundigheid wordt in twijfel getrokken. Mannelijke zorgverleners 
geven aan regelmatig afgewezen te worden wegens hun geslacht of gender. Ten slotte geven ook 
homoseksuele zorgverleners aan dat ze door cliënten worden beledigd of afgewezen. 
 
Vergelijkbare signalen komen terug in verschillende artikelen die gepubliceerd zijn door het tijdschrift 
Nursing. In een oproep aan verpleegkundigen is gevraagd naar hun ervaring met discriminatie door 
patiënten. Zorgverleners van kleur vertellen onder andere dat cliënten zorg weigeren of hun aanwezigheid 
negeren wanneer er ook een witte zorgverleners aanwezig is. Daarnaast maken cliënten opmerkingen, zoals 
dat iemand alleen binnen mag komen om schoon te maken omdat ‘zwartjes niet geschoold zijn om 
medicatie uit te zetten’ (Starremans, 2020). Maar ook collega-artsen maken in het bijzijn van zorgverleners 
met een migratieachtergrond racistische opmerkingen over patiënten, bijvoorbeeld door te spreken over 
vrouwen met theedoeken om hun hoofd (Starremans, 2020). Zorgverleners geven aan dat ze het moeilijk 
vinden om er iets van te zeggen tegen patiënten, maar ook tegen witte collega’s. Zorgverleners van kleur 
voelen zich nog onvoldoende erkend en gesteund door hun witte collega’s als het gaat om racisme en 
discriminatie (Starremans, 2020a, Starremans, 2020b). Tegelijkertijd weten we uit onderzoek dat witte 
mensen beter luisteren naar witte mensen, waardoor juist de witte collega’s een belangrijk rol kunnen spelen 
in het tegengaan van racisme en discriminatie binnen de zorg. 
 
Discriminatiegrond handicap of chronische ziekte 
Er zijn helaas geen cijfers of specifieke onderzoeken waarin aandacht is voor discriminatie binnen de 
gehandicaptenzorg of van mensen met een handicap of chronische ziekten. Wel heeft het College voor de 
Rechten van de Mens dertig casussen waarbij gekeken is of er sprake is van discriminatie op basis van 
handicap of chronische ziekte. Een aantal van deze casussen beschrijft situaties binnen de geestelijke 
gezondheidszorg waarbij mensen zich gediscrimineerd voelden op basis van een handicap of chronische 
ziekte. Een van de voorbeelden is een man met astma die herhaaldelijk geen toegang kreeg tot de instelling, 
omdat hij mondkapje zou dragen (College voor de Rechten van de Mens, 2022g). Het College oordeelt dat 
de zorgaanbieder in dit geval onterecht onderscheid heeft gemaakt bij het verlenen van toegang tot 
goederen of diensten. De zorgaanbieder had moeten onderzoeken hoe de man op een andere manier 
geholpen kon worden. In een andere casus wordt beschreven hoe een man met psychosegevoeligheid niet 
in behandeling werd genomen voor verslavingszorg. De zorgaanbieder heeft aangegeven niet in staat te zijn 
om passende hulp te bieden aan deze man. Het College concludeert dat er geen sprake is van discriminatie, 
omdat deze uitsluiting niet categorisch is en ook geldt voor andere mensen met een contra-indicatie (College 
voor de Rechten van de Mens, 2022h). 
 
 
 
Movisie  •  Discriminatie in de zorg en de sport: wat weten we (niet)? 17
