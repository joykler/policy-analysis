Dak- en Met name Niets over Alleen op niveau 1: en alleen op Niets over 
thuislozen- alleen op bekend seksuele voorkeur en genderidentiteit bekend 
opvang, seksueel 
beschermd voorkeur en 
wonen en genderidentiteit 
vrouwenopvang 
 
Samenvattend valt op dat er veel onderzoek ontbreekt. Allereerst: er is geen onderzoek dat specifiek gaat 
over de thuiszorg waardoor onbekend is wat de prevalentie is van discriminatie op verschillende gronden. 
Wel is er enigszins zicht op de aard van de discriminatie; het gaat onder meer om cliënten die zorgverleners 
weigeren vanwege hun afkomst. Maar het is onbekend hoe vaak dit voorkomt en hoe thuiszorgorganisaties 
hiermee omgaan. Ook is onbekend of andersom voorkomt: hebben cliënten te maken met discriminatie 
vanuit thuiszorgmedewerkers? Daar is geen onderzoek naar gedaan. 
 
Over het sociaal werk is meer bekend dan over de thuiszorg: duidelijk is dat discriminatie voorkomt van 
professional naar cliënt, van cliënt naar professional, tussen cliënten en tussen professionals en op 
institutioneel niveau. Duidelijk is dat deze discriminatie speelt op verschillende gronden. Echter, ook hier is 
nog niet helemaal duidelijk hoe vaak dat dit nu speelt, een peiling van Movisie uit 2023 geeft hier enigszins 
zicht op maar representatief onderzoek ontbreekt. 
 
Over de vrouwenopvang, beschermd wonen en dak- en thuislozenopvang is het minste bekend: wat er 
bekend is, is oud of gaat enkel over de hulp aan lhbti+ jongeren: duidelijk is dat de hulp vanuit de dak- en 
thuislozenopvang niet altijd goed aansluit bij wat deze groep nodig heeft. Maar als het gaat om andere 
vormen van discriminatie is er geen onderzoek beschikbaar. Onbekend is bijvoorbeeld of discriminatie op 
grond van afkomst en religie speelt in de dak- en thuislozenopvang, in het beschermd wonen of 
vrouwenopvang. Ook is onbekend of deze plekken toegankelijk zijn voor mensen met een beperking. Kun je 
bijvoorbeeld als rolstoelgebruiker gebruik maken van de dak- en thuislozenopvang? Dit is niet onderzocht. 
Wel is bekend dat jongeren met een licht verstandelijke beperking meer kans lopen op dakloosheid. 
Datzelfde geldt voor lhbti+ jongeren. Als het gaat om die laatste groep is bekend dat de opvang lang niet 
altijd goed inspeelt op hun situatie en behoeften. 
 
Voor alle domeinen binnen de maatschappelijke opvang geldt dat er geen grootschalige en/of kwantitatieve 
onderzoeken zijn gedaan onder de cliënten die gebruik van de diensten: er zijn alleen enkele aanwijzingen 
uit kwalitatief onderzoek, maar onduidelijk is of cliënten discriminatie ervaren vanuit de professionals en zo 
ja, hoe vaak dit voorkomt. 
 
 
 
Movisie  •  Discriminatie in de zorg en de sport: wat weten we (niet)?
