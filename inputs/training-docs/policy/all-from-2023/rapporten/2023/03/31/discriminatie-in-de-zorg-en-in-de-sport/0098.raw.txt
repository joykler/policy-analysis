Casus 6 Sport 
Korfbalvereniging Exakwa discrimineerde een jeugdlid op grond van handicap of chronische ziekte, door 
hem vanwege zijn beperkingen geen toestemming te geven om mee te gaan met een jeugdkamp. 
 
https://oordelen.mensenrechten.nl/oordeel/2017-130  
 
Oordeelnummer 2017-130 
Datum: 09-11-2017 
Trefwoord: Handicap of chronische ziekte Aanbieden goederen en diensten Doeltreffende aanpassing 
Veiligheidsverweer Handicap 
Discriminatiegrond: Handicap of chronische ziekte 
Terrein: Goederen en diensten – Overige 
 
Situatie 
Een jeugdlid van korfbalvereniging Exakwa mocht vanwege zijn beperkingen niet mee met het jaarlijkse 
jeugdkamp van vier dagen en drie nachten, omdat hij een-op-een-begeleiding nodig heeft. De vader van het 
jeugdlid heeft aangeboden om mee te gaan om de begeleiding te verzorgen. Ook hebben de ouders 
aangegeven dat een professionele begeleider mee zou kunnen gaan. De vereniging wilde echter geen extra 
begeleiders meenemen op het kamp, waardoor het jeugdlid niet mee kon gaan. 
 
Beoordeling 
De korfbalvereniging had als aanbieder van diensten moeten onderzoeken of deelname van het jeugdlid aan 
het jeugdkamp mogelijk zou zijn als er aanpassingen voor hem zouden worden verricht, tenzij de benodigde 
aanpassingen teveel gevraagd (onevenredig belastend) zouden zijn. De vereniging heeft onvoldoende 
gemotiveerd waarom het meenemen van een ouder of professioneel begeleider teveel gevraagd zou zijn 
voor de vereniging of de kampcommissie. Aangezien ook andere ouders deel uitmaken van de 
kampcommissie, valt niet in te zien waarom het onrust zou veroorzaken voor de andere kinderen als ook de 
vader van het jeugdlid mee zou gaan. Bovendien kan aan de andere kinderen worden uitgelegd waarom de 
vader meegaat. Dat het vanwege de verantwoordelijkheid van de kampcommissie voor een grote groep 
kinderen niet wenselijk is als daar zomaar iemand aan toegevoegd wordt, is ook geen geslaagd verweer. 
Het is namelijk niet nodig dat de begeleider ook deel gaat uitmaken van de (organisatie van de) 
kampcommissie, hij kan enkel meegaan als begeleider van het jeugdlid. Voor zover de vereniging meent dat 
de veiligheid en gezondheid van het jeugdlid en/of andere kinderen in gevaar zou kunnen komen als de 
zoon meegaat, geldt dat dit juist opgelost kan worden door voor hem een begeleider mee te nemen. 
 
Oordeel 
Algemene Korfbalvereniging Exakwa heeft jegens het jeugdlid verboden onderscheid op grond van handicap 
of chronische ziekte gemaakt. 
 
Casus 7 Sport 
Feyenoord Rotterdam N.V. discrimineerde een vrouw door de stage te beëindigen nadat zij op haar eerste 
werkdag vertelde dat zij aan epilepsie lijdt. 
 
https://oordelen.mensenrechten.nl/oordeel/2020-77 
 
 
Movisie  •  Discriminatie in de zorg en de sport: wat weten we (niet)? 98
