Lesbische-, homo- en bi personen rapporteren dus niet duidelijk meer ervaringen van discriminatie dan 
heteroseksuele personen. 
Het Mulier Instituut beschrijft in de voortgangsrapportage van het actieplan ‘Naar een veiliger sportklimaat’ 
hogere cijfers van ervaren discriminatie op basis van cijfers uit de Vrijetijdsomnibus uit 2016 van SCP/CBS 
(Romijn & Van Kalmthout, 2017). Hieruit komt namelijk naar voren dat 9% van amateursporters van 15 jaar 
en ouder in de afgelopen 12 maanden is geconfronteerd met discriminatie vanwege sekse, cultuur of religie, 
huidskleur, homoseksualiteit of handicap. Als we naar specifieke groepen sporters kijken die tot een groep 
behoren waartegen discriminatie vaak voorkomt, dan zien we dat deze sporters meer discriminatie ervaren. 
Het Mulier Instituut (2021) constateert dat 37% van de sporters met een Turkse, Marokkaanse, Surinaamse 
of Antilliaanse achtergrond wel eens te maken heeft met negatieve uitingen. Deze negatieve uitingen 
variëren van zogenoemde microagressies, zoals algemene en persoonlijk gerichte grappen/opmerkingen 
(resp. 24% en 21%) en onbegrip (19%), tot meer expliciet negatieve ervaringen als uitschelden (16%), 
uitsluiting (15%) en/of bedreiging/lichamelijk geweld (15%; verenigingsleden 22%). Bij sporters met een 
Turkse, Marokkaanse, Surinaamse of Antilliaanse achtergrond die aangesloten zijn bij een vereniging is het 
percentage dat wel eens te maken heeft met negatieve uitingen nog hoger, namelijk 47%. Ook heeft 17% 
van deze sporters wel eens te maken met een trainer die dergelijke opmerkingen maakte. Dat sporters met 
een migratieachtergrond en/of van kleur veel vaker ervaring hebben met gediscrimineerd worden dan 
anderen, komt ook uit eerder onderzoek uit 2010 van Coenders, Boog en Dinsbach: toen ging het om 7% 
van de mensen met een migratieachtergrond en/of van kleur die discriminatie had ervaren het afgelopen jaar 
tegenover 0,3% van wat werd genoemd ‘autochtonen’ (Coenders et al., 2010). En uit onderzoek van 
EenVandaag (2020) komt naar voren dat de helft van wat door EenVandaag ‘getinte spelers’ wordt genoemd 
op het veld zelf slachtoffer worden van racisme. Bij één op de vijf (18%) gebeurde dat in de afgelopen 
maanden, zo komt uit het onderzoek naar voren. 
Tevens ervaren transgender personen vaak discriminatie in de sport: ongeveer 1 op de 5 respondenten die 
meedeed aan een onderzoek van het Mulier instituut (2021) heeft te maken met uitschelden/naroepen bij de 
beoefening van sporten. 
Over ervaringen met seksisme in de sport in Nederland zijn geen recente cijfers gevonden. Wel is te zien dat 
veel minder vrouwen dan mannen aan de top van bonden en clubs staan en veel minder vaak trainers zijn. 
Bij bonden zijn 18% van de bestuursleden vrouwen en 11% van de trainers vrouwen; bij clubs zijn 29% van 
de bestuursleden vrouwen en 26% van de trainers (van Kouwen, 2019). 
 
Naast onderzoek naar de ervaren discriminatie, zijn er ook onderzoeken naar hoe vaak discriminatie wordt 
gemeld. Er kan onder meer gemeld worden bij antidiscriminatiebureaus, de politie, MIND (voor online 
discriminatie), de (kinder)ombudsman en het College voor de Rechten van de Mens. Samen ontvingen zij 
345 meldingen in 2021 over discriminatie in de sport. 
Meldingen over discriminatie kunnen ook bij verenigingen of bestuurders in de sport terechtkomen (Walz & 
Fiere, 2022). De monitor Sportakkoord ‘Sport verenigt Nederland’ (2020) heeft in totaal 485 bestuurders van 
sportverenigingen hierover bevraagd. 16% van de bestuurders geeft aan dat er binnen de vereniging wel 
eens ‘grappen’ en negatieve opmerkingen worden gemaakt over homoseksualiteit. 15% geeft aan dat deze 
opmerkingen worden gemaakt vanwege iemands huidskleur en/of herkomst, en 10% geeft aan dat dit wordt 
gedaan vanwege iemands religieuze achtergrond of overtuiging. Opvallend is het hoge cijfer van 
bestuurders van voetbalverenigingen (totaal 89) dat aangeeft dat ‘grappen’ en negatieve opmerkingen over 
homoseksualiteit worden gemaakt: 45%. Uit de Vrijetijdsomnibus, een tweejaarlijkse enquête van SCP en 
CBS rondom sportbeoefening en cultuurparticipatie, blijkt dat er geen verschil is in de mate waarin 
heteroseksuele sporters of wedstrijdbezoekers en lesbische, homoseksuele en biseksuele sporters of 
wedstrijdbezoekers wangedrag in de sport hebben meegemaakt (Pulles & Visser, 2017). De KNVB heeft ook 
 
 
Movisie  •  Discriminatie in de zorg en de sport: wat weten we (niet)? 43
