(4) Onderzoek naar de prevalentie van voorspellers van discriminatie, bijvoorbeeld in hoeverre hebben 
professionals die werken in de zorg (onbewuste) vooroordelen en stereotypen? In Nederland is nog geen 
onderzoek gedaan om na te gaan in hoeverre professionals in de zorg ‘bias’ hebben; ofwel (onbewuste) 
vooroordelen en stereotypen en in hoeverre dit de zorg beïnvloed. Echter, zoals beschreven staat in 
hoofdstuk 1 hebben de meeste mensen in meer of mindere mate (onbewuste) vooroordelen en stereotypen 
en dus is de verwachting dat zorgprofessionals net als anderen deze ook hebben. Een kwantitatief 
onderzoek naar in hoeverre dit het geval is en een kwalitatief onderzoek naar hoe professionals in de zorg 
omgaan met hun eigen vooroordelen en stereotypen, zou meer zicht kunnen geven op het probleem en hoe 
dit aangepakt kan worden. Want als blijkt dat er bijvoorbeeld meer onbewuste vooroordelen en stereotypen 
spelen en dat professionals zich hier niet bewust van zijn dan is er uiteraard een andere aanpak nodig dan 
wanneer blijkt dat er vooral bewuste vooroordelen spelen. 
 
2. Onderzoek naar effectieve aanpakken van discriminatie in de zorg 
Het is nog onduidelijk of er al beleid en aanpakken worden ingezet door zorginstellingen ter preventie en 
aanpak van discriminatie, op welke schaal dit gebeurt en wat de effecten zijn van die aanpakken. Hiervoor is 
allereerst een onderzoek bij de zorginstellingen (zowel kwantitatief als kwalitatief) nodig, om na te gaan 
welke deel van de instellingen al beleid en een aanpak heeft (is dat bijvoorbeeld 4% of eerder 84%?), welk 
beleid en welke aanpakken er dan worden gebruikt in de praktijk en ook wat de effecten hiervan zijn. Dit 
laatste kan onder meer onderzocht worden door na te gaan hoe de professionals en andere betrokken 
(zoals patiënten en cliënten) het beleid en de aanpakken ervaren (bijvoorbeeld door middel van een ‘ervaren 
baat’ onderzoek) en in hoeverre dit daadwerkelijk heeft geleid tot veranderingen. Ook kan dit onderzocht 
worden door instellingen met en zonder beleid/aanpakken te vergelijken met elkaar. 
Wanneer blijkt dat er in de praktijk nog maar weinig instellingen zijn met beleid en aanpakken ter preventie 
en aanpak van discriminatie dan zou kunnen worden nagegaan hoe dit verder gestimuleerd kan worden, 
bijvoorbeeld door het (nog meer) verspreiden van kennis hierover, leernetwerken opzetten voor instellingen, 
goede voorbeelden uitlichten. Vanuit de politiek zou er eventueel nagedacht kunnen worden of er 
mogelijkheden zijn voor een eventueel verplichtend karakter van de aanpak van discriminatie door 
zorginstellingen en of dit wenselijk is. 
 
Ten tweede is het belangrijk dat er ingezet wordt op het ontwikkelen van evidence based én pratice based 
aanpakken tegen discriminatie in de zorg. Hiervoor kan bijvoorbeeld gedacht worden aan actieonderzoeken: 
actieonderzoek is een vorm van praktijkgericht onderzoek waarbij je onderzoek doet in de praktijk met 
mensen uit die praktijk. Het doel is nieuwe kennis te ontwikkelen, maar tegelijkertijd ook om de praktijk te 
verbeteren (van der Zouwen, 2022). Er zou dus gedacht kunnen worden aan actieonderzoeken waarbij 
nieuwe aanpakken tegen discriminatie in de zorg worden uitgetest en geëvalueerd worden in de praktijk. Dat 
betekent bijvoorbeeld dat een ziekenhuis of thuiszorginstelling een aanpak ontwikkelt op basis van de 
beschikbare wetenschappelijke kennis over wat werkt tegen discriminatie (zie dit dossier), op basis van 
bestaande toolkit en handreikingen (zoals van Pharos) en op basis van de ervaringen van de professionals 
en cliënten/patiënten. Vervolgens wordt er in een actieonderzoek gezamenlijk een aanpak ontwikkeld en 
deze wordt uitgerold in de organisatie. Ten tijde van de uitvoering wordt nagegaan in hoeverre de aanpak 
wordt uitgevoerd zoals bedoeld en hoe de professionals en cliënten/patiënten deze ervaren. Ook wordt 
geëvalueerd wat de effecten zijn van de aanpak (in vergelijking bijvoorbeeld met eenzelfde type instelling 
waar geen aanpak is) en wat professionals en cliënten/patiënten ervaren dat de aanpak oplevert. Op basis 
van deze evaluaties wordt samen met de betrokkenen de aanpak verder aangepast en verbeterd. 
Vervolgens kan deze aanpak grootschalig worden uitgerold bij vergelijkbare type zorginstellingen. Op deze 
 
 
Movisie  •  Discriminatie in de zorg en de sport: wat weten we (niet)? 57
