Oordeel 
Parnassia Groep B.V. heeft jegens de man verboden onderscheid gemaakt op grond van handicap of 
chronische ziekte. 
 
Casus 2 Langdurige Zorg 
Stichting GGZ Momentum discrimineerde een man met psychosegevoeligheid niet door hem niet in 
behandeling te nemen voor verslavingszorg. 
 
https://oordelen.mensenrechten.nl/oordeel/2022-13 
 
Oordeelnummer 2022-13 
Datum: 24-02-2022 
Trefwoord: Zorgsector Handicap of chronische ziekte Dienstverlening Toegankelijkheid Aanbieden van of 
verlenen van toegang tot goederen en diensten 
Discriminatiegrond: Handicap of chronische ziekte 
Terrein: Goederen en diensten – Overige 
 
Situatie 
Stichting GGZ Momentum biedt alleen verslavingszorg in groepen. Een man met een psychosegevoeligheid 
meldt zich bij Momentum aan voor behandeling van zijn verslavingsproblematiek. Naar aanleiding van de 
aanmelding neemt Momentum contact op met de man. In dit gesprek komt de psychosegevoeligheid voor 
het eerst ter sprake. Momentum geeft aan dat intern moet worden overlegd of zij de man kan toelaten tot het 
behandelprogramma. Na intern overleg besluit Momentum om hem niet toe te laten. Na mededeling van de 
afwijzing volgt een herbespreking van de casus. De herbespreking leidt tot dezelfde uitkomst. Momentum 
neemt de man niet in behandeling. De man meent dat hij wordt gediscrimineerd op grond van handicap of 
chronische ziekte. 
 
Beoordeling 
Het College voor de Rechten van de Mens stelt in de eerste plaats vast dat de psychosegevoeligheid van de 
man een handicap of chronische ziekte is in de zin van de gelijkebehandelingswetgeving. De man kan 
daarom bescherming ontlenen aan deze wetgeving. 
Er is sprake van onderscheid wanneer iemand vanwege een handicap of chronische ziekte anders wordt 
behandeld dan anderen in een vergelijkbare situatie. De psychosegevoeligheid is door Momentum 
aangemerkt als contra-indicatie. Ook is de periode waarin de man medicatievrij is kort. Er kan ook sprake 
zijn van een contra-indicatie om andere redenen, zoals een (veel) te laag lichaamsgewicht of ernstig 
ontregelde suikerziekte. 
Het College kan in het kader van het gelijkebehandelingsrecht in beginsel niet beoordelen of het terecht is 
dat Momentum de situatie van de man als contra-indicatie heeft aangemerkt. Die beslissing is namelijk 
zodanig verweven met de expertise en ervaring van de behandelaars dat dit buiten het bereik van het 
gelijkebehandelingsrecht valt. Uit de WGBH/CZ volgt ook geen verplichting om een bepaalde behandeling 
aan te bieden of expertise te ontwikkelen. 
Het College kan wel beoordelen of de man op grond van een handicap of chronische ziekte anders is 
behandeld dan mensen met een andere (mogelijke) contra-indicatie bij de wijze waarop Momentum tot haar 
beslissing is gekomen. Daarvoor is bepalend of verweerster de aanvraag op dezelfde manier heeft 
behandeld en daarbij dezelfde stappen heeft doorlopen. Dit is het geval. Momentum vermeldt op haar 
 
 
Movisie  •  Discriminatie in de zorg en de sport: wat weten we (niet)?
