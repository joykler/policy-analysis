4.2.2 Sociaal werk en sociale professionals 
Prevalentie 
Als het gaat om de prevalentie van discriminatie zijn er cijfers van Ipsos en Movisie. Uit onderzoek van Ipsos 
(2021) naar agressie en ongewenst gedrag op de werkvloer komt naar voren dat het afgelopen jaar er van 
de sociaal werkers 25% van de medewerkers discriminatie heeft ervaren door cliënten. Als het gaat om 
discriminatie vanuit familie, vrienden, bezoekers, patiënten en cliënten en omstanders dan gaat het 12%. Als 
het gaat om discriminatie vanuit collega’s en leidinggevenden dan blijkt dat 8% dit heeft ervaren. 
Discriminatie in het sociaal werk komt dus meer voor dan in de thuiszorg (zie paragraaf 4.2.1). Uit onderzoek 
van Movisie (een enquête onder 189 mensen waarvan 105 de vragenlijst volledig hebben ingevuld) komt 
naar voren dat 49% van de sociaal professionals discriminatie en/of discriminatoire micro agressie ervaren, 
waarvan de meeste discriminatie betrof op basis van huidskleur. Als het specifiek gaat om sociaal 
professionals die tot een gestigmatiseerde groep behoren, heeft 53% discriminatie ervaren (Broekroelofs, 
2023). Dit gaat om groepen met een niet-herleidbare migratieachtergrond, lhbti+ personen, met een 
beperking en/of handicap, op basis van sekse, op basis van huidskleur, op basis van genderidentiteit, op 
basis van etniciteit en op basis van religie. Er werd een significant verband gezien tussen ervaren 
discriminatie en huidskleur en migratieachtergrond: duidelijk is dat medewerkers van kleur en/of 
medewerkers met een migratieachtergrond veel meer risico lopen op het meemaken van discriminatie dan 
andere medewerkers (Broekroelofs, 2023). Naast dat sociaal professionals zelf discriminatie ervaren, 
kunnen zij het ook signaleren. Van de respondenten heeft 71% discriminatie gezien bij anderen. Door middel 
van een meerkeuzevraag is doorgevraagd op deze ervaring. Bij 73% van de sociaal professionals die dit 
zagen, ging het om burgers of cliënten onderling die elkaar discrimineren, bij 42% ging het (daarnaast) om 
cliënten/burgers die collega’s discrimineerden en nog eens bij 30% ging het om collega’s die burgers/ 
cliënten discrimineerden (Broekroelofs, 2023). 
 
Aard van de discriminatie 
Uit een verkenning van Movisie waarbij interviews zijn gehouden met 31 sociaal professionals die werken in 
kwetsbare wijken komt naar voren dat discriminatie op verschillende manieren speelt in de sociale basis en 
het sociaal werk: tussen collega’s, tussen bewoners, van sociaal professionals naar bewoners en van 
bewoners naar sociaal professionals en op institutioneel niveau, dus binnen instituties (Broekroelofs, et al. 
2023). Het gaat zowel om discriminatie op grond van afkomst, als discriminatie op grond van seksuele 
voorkeur en discriminatie op grond van beperking. Zo wordt door een sleutelfiguur met een beperking 
aangegeven dat veel mensen met een beperking uitsluiting en discriminatie ervaren vanuit sociaal 
professionals (Broekroelofs, et al. 2023). 
Dat sociaal werkers te maken krijgen met discriminatie vanuit cliënten komt ook naar voren uit een 
proefschrift van Hendriks (2018) naar vrouwelijke sociaal werkers van Turkse en Marokkaanse achtergrond. 
Hierin wordt beschreven dat deze vrouwen regelmatig discriminatie meemaken: cliënten willen bijvoorbeeld 
niet door hen worden geholpen of schelden hen uit (Hendriks, 2018). 
Daarnaast zijn er enkele oordelen van het College voor de Rechten van de Mens waaruit blijkt dat 
discriminatie naar medewerkers lijkt voor te komen, zoals blijkt uit een casus uit 2011(a): een medewerker 
krijgt zijn contract niet verlengd vanwege zijn chronische ziekte (casus 1 sociaal werk) en uit een casus uit 
2020 blijkt dat een andere medewerker haar contract niet krijgt verlengd vanwege haar zwangerschap 
(casus 2 sociaal werk). 
 
Omgang met discriminatie 
Er zijn een aantal onderzoeken gevonden die gaan over hoe de sector en de medewerkers omgaan met 
discriminatie. Allereerst is er het eerder genoemde onderzoek van Movisie uit 2023 (Broekroelofs, 2023). De 
 
 
Movisie  •  Discriminatie in de zorg en de sport: wat weten we (niet)?
