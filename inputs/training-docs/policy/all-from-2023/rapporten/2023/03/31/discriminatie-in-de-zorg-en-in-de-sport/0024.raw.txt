vragen te krijgen van cisgender zorgverleners en voelden zich onder druk gezet om fysiek en psychologisch 
onderzoek te ondergaan. Een voorbeeld is een transgender persoon die niet wordt meegenomen door de 
ambulance met ademhalingsproblemen omdat de ambulancemedewerker denkt dat transgender personen 
vaak psychische problemen hebben waardoor de fysieke klachten niet meer serieus worden genomen. 
Daarnaast blijken transgender personen angst en schaamte te ervaren wanneer ze fysiek onderzocht 
worden door cisgender personen Van Den Voorn, 2022). Een casus die is beoordeeld is door het College 
voor de Rechten van de Mens in 2022(i) laat zien dat er inderdaad discriminatie voorkomt in de curatieve 
zorg (zie: casus 4). 
Niet alleen transgender personen maar ook intersekse personen hebben te maken met discriminatie. 
Volgens seksediversiteit.nl hebben intersekse personen te maken met zorg die beperkt of niet beschikbaar 
is, terwijl ze daar wel afhankelijk voor zijn (Have, n.d.). Stichting NNID en het COC rapporteren dat 
intersekse personen vaker geconfronteerd worden met onnodige medicalisering van hun zorgvragen in 
vergelijking met cisgender personen. Tegelijkertijd ontvangen transgender personen en non-binaire 
personen juist minder vaak de zorg die ze werkelijk nodig hebben (Winden, 2022). 
Tot slot geeft Alzheimer Nederland aan dat dementie bij mensen uit de lhbti+  identiteit vaak langer moeten 
wachten op een diagnose. Mensen uit een lhbti+ identiteit stellen een bezoek aan de huisarts regelmatig uit, 
omdat ze zich niet begrepen voelen of het gevoel hebben ze niet serieus genomen worden door 
hulpverleners en artsen (Alzheimer Nederland, 2021). Uit de LHBT monitor van het SCP in 2018 blijkt dat 
biseksuele personen er minder goed voor staan als het gaat om leefstijl, gezondheid en zorggebruik in 
vergelijking met heteroseksuele personen (Movisie 2021; Van Beusekom & Kuyper. 2018). 
 
Het College voor de Rechten van de Mens heeft tien oordelen over discriminatie op basis van seksuele 
gerichtheid binnen de zorg. Vier van deze oordelen gaan over Stichting Sanquin Bloedvoorziening en het 
uitsluiten van bloeddonoren op basis van seksuele gerichtheid. Er zijn een aantal casussen die een melding 
beschrijven van mannen die discriminatie hebben ervaren op basis van hun seksuele gerichtheid. In twee 
gevallen zijn de mannen permanent uitgesloten als bloeddonor op grond van homoseksuele gerichtheid en 
seksueel contact met een man (College voor de Rechten van de Mens, 2021a). Inmiddels mogen homo 
mannen met een vaste partner bloeddonor worden (COC Nederland, 2021). 
Er zijn drie casussen die een situatie beschrijven waarin homoseksuele en lesbische koppels afgewezen zijn 
voor IVF-behandelingen en/of draagmoederschap. Het College voor de Rechten van de Mens concludeert in 
twee gevallen dat er geen sprake is van ongelijke behandeling op basis van seksuele gerichtheid, omdat de 
gewenste behandeling ook niet aangeboden wordt aan heteroseksuele koppels College voor de Rechten 
van de Mens, 2015; College voor de Rechten van de Mens). In één geval oordeelt het college dat er 
mogelijk onderscheid wordt gemaakt op grond van seksuele gerichtheid in de dagelijkse praktijk en bij de 
uitvoering van het beleid. Nu is het namelijk zo dat het ziekenhuis in deze casus geen behandeling 
aangeboden wordt aan personen die donorsperma wensen te gebruiken. Hoewel dit in lijn is met de 
wettelijke regels, is dit onder de aandacht gebracht bij de minister, omdat het indirect voor ongelijke 
behandeling zou zorgen in de praktijk (College voor de Rechten van de Mens, 2009). 
 
Omgang met discriminatie 
In het onderzoek van Pharos (Loenen et al, 2022) worden verschillende aanbevelingen gegeven voor het 
omgaan met discriminatie en om discriminatie tegen te gaan. Een groot deel van deze aanbevelingen zijn al 
eerder genoemd onder het algemene stuk over discriminatie in de zorg. Zo is het belangrijk dat er meer 
aandacht komt voor bewustwording en erkenning. Zorgverleners die discriminatie ervaren, voelen zich nog 
onvoldoende gesteund door collega's en missen erkenning voor hun ervaringen. Daarnaast moeten 
zorgverleners eigenaarschap tonen als het gaat om het komen tot oplossingen binnen organisaties. Maar 
 
 
Movisie  •  Discriminatie in de zorg en de sport: wat weten we (niet)?
