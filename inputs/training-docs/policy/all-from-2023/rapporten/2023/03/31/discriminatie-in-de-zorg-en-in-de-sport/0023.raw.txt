was uiteindelijk een arts van kleur die aangaf dat er geen reden tot zorgen zijn en dat de huid van donkere 
mensen anders verbrand. Ook in gesprekken met zorgverleners wordt discriminatie van patiënten bevestigd. 
Zo blijkt dat sommige zorgverleners patiënten met een migratieachtergrond vermijden en liever hebben dat 
een collega met een migratieachtergrond die zorg verleent. Ook geven zorgverleners aan dat ze het moeilijk 
vinden om collega's aan te spreken die zich schuldig maken aan discriminatie (Kolste & Vanderbos, 2022). 
 
Discriminatie komt ook voor binnen de opleiding voor geneeskunde. Recent zijn verschillende onderzoeken 
gepubliceerd waaruit blijkt dat studenten geneeskunde met een migratieachtergrond op verschillende 
manieren discriminatie ervaren. Zo blijkt uit onderzoek van Mulder et al (2022) dat studenten met een 
migratieachtergrond minder kans hebben om toegelaten te worden tot medische studies. Een aantal jaar 
geleden is de numerus fixus voor medische opleidingen afgeschaft. Sindsdien is het aantal studenten met 
een migratieachtergrond afgenomen op medische opleidingen. Uit onderzoek van Mulder bleek dat het 
hebben van een medisch netwerk ervoor zorgde dat studenten hogere kans hadden om door de 
selectieprocedure te komen. Als je een ouder hebt met een medisch beroep is het namelijk een stuk 
makkelijker om vrijwilligerswerk te doen in het ziekenhuis of een zorginstelling, meeloopdagen te doen of 
een snuffelstage. Studenten met een migratieachtergrond zijn vaker eerste generatie student en ervaren 
vaker een gebrek aan een netwerk wat hierbij kan ondersteunen. De conclusie is dan ook dat het vooral 
studenten zijn met ouders die behoren tot de rijkste 10% van Nederland die goede kans maken. Daarnaast 
zijn er ook onderzoeken gedaan onder geneeskundestudenten uit Caribisch Nederland. Daaruit blijkt dat er 
voor studenten van het Caribische deel van het koninkrijk zeer beperkte kansen zijn om medische 
opleidingen te volgen (Ficheroux, 2022). Ondertussen is er een tekort aan artsen op Caribisch Nederland en 
krijgen patiënten geen adequate zorg. 
 
Daarnaast blijkt uit onderzoek van Chantal Andel (2022) dat studenten met een migratieachtergrond bij het 
Erasmus MC significant lagere cijfers krijgen dan studenten zonder migratieachtergrond. zij concludeert dat 
de medische wereld een veroordeelde plek is, waar coschapbeoordelingen subjectief zijn. Studenten gaven 
zelf ook aan dat hun cijfers vooral afhankelijk zijn van de klik die ze hebben met een arts en of ze gedeelde 
interesses hebben. Daarnaast gaven studenten met een migratieachtergrond vaker aan minder vertrouwen 
te hebben in hun begeleider en voelden zij zich vaker oneerlijk behandeld. Dat studenten met een 
migratieachtergrond lagere cijfers krijgen, heeft negatieve gevolgen voor de inclusie van artsen met een 
migratieachtergrond. Lagere cijfers kunnen studenten bijvoorbeeld beperken in het verkrijgen van een 
specialisatieplek (van Andel, 2022). Dit wordt bevestigd door arts Mahdi Salih die concludeert dat artsen met 
een migratieachtergrond minder kans maken op een opleidingsplek voor specialisatie. Zelfs als ze 
gepromoveerd zijn, maken artsen met een migratieachtergrond minder kans op een opleidingsplek in 
vergelijking met hun witte collega's (Ficheroux, 2022). Uit andere artikelen blijkt dat geneeskundestudenten 
met een migratieachtergrond tijdens hun coschappen verschil merken in hoe artsen omgaan met witte 
Nederlandse patiënten en patiënten met een migratieachtergrond. Ook geven studenten aan dat ze artsen 
racistische opmerkingen horen maken over patiënten met een migratieachtergrond. Studenten die deze 
ervaringen beschrijven, geven aan dat ze nog onvoldoende steun ervaren vanuit hun opleiding en docenten 
(Hok, 2022). 
 
Voor discriminatie op basis van seksuele gerichtheid hebben we een beperkt aantal publicaties kunnen 
vinden. Transgender Netwerk Nederland (NTT) heeft in januari 2022 een kleinschalig onderzoek gedaan via 
sociale media naar discriminatie in de zorg onder transgender personen (Van den Voorn, 2022). Uit dat 
onderzoek blijkt dat 60% de deelnemers discriminatie in de zorg heeft ervaren. Hierbij gaat het om de 
huisarts, ambulancepersoneel en de gynaecologie in het bijzonder. Respondenten gaven aan ongepaste 
 
 
Movisie  •  Discriminatie in de zorg en de sport: wat weten we (niet)? 23
