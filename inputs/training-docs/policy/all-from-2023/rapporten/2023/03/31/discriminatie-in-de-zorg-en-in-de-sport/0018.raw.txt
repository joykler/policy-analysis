Omgang met discriminatie 
Er wordt gepleit voor verschillende maatregelen om discriminatie van zorgverleners te verminderen 
(Starremans, 2020). Allereerst roepen zorgverleners van kleur hun witte collega's op om zich uit te spreken 
tegen discriminatie en racistische opmerkingen van cliënten. Daarnaast wensen zorgverleners van kleur 
meer steun te krijgen van hun directe collega's en van de zorginstellingen waar ze werkzaam zijn. 
Zorgverleners met een migratieachtergrond geven aan dat ze zich niet gesteund voelden door hun collega’s 
wanneer ‘witte’ patiënten weigeren om zorg van hen te ontvangen. Ook gaven migranten zorgverleners (die 
recent in Nederland zijn) aan dat ze geen ruimte voelden om kritisch te zijn naar Nederlandse collega’s, 
omdat ze het gevoel had dat daar kennis en vaardigheden niet erkend werden. 
Momenteel is er vaak nog een gebrek aan concrete procedures voor wanneer zorgverleners geconfronteerd 
worden met racisme en discriminatie. Het is belangrijk dat leidinggevenden en zorginstellingen hierin 
verandering brengen (Starremans, 2020). Daarnaast blijkt uit verschillende onderzoeken dat zorgverleners 
onvoldoende cultuursensitief werken. Er is een gebrek aan kennis over verschillende culturen en aan 
vaardigheden om communicatie barrières te overbruggen. Er wordt daarom nog in verschillende 
onderzoeken en publicaties gepleit voor meer aandacht voor inclusieve zorg (Suurmond, 2010; Suurmond 
17; Loenen et al, 2022). 
Aanverwant aan het thema discriminatie is cultuurspecifieke zorg. Hier verschijnen al jaren publicaties over 
en kort gezegd betekent het dat er rekening wordt gehouden met de culturele achtergrond van patiënten en 
cliënten in het bieden van zorg (zie bijvoorbeeld Baas, 2004). Echter, onderzoekers Marina Jonkers en Nina 
Conkova stellen in een artikel op movisie.nl uit 2021 dat bij migrantenouderen rekening moet worden 
gehouden met hun specifieke achtergrond in het bieden van zorg, maar dat moet worden voorkomen dat er 
gehandeld wordt vanuit stereotypen. Het gaat dus volgens hen vooral om een persoonsgerichte zorg. 
2.3 Discriminatie in de langdurige zorg in omringende landen 
Aard van de discriminatie 
Als het gaat om de discriminatiegrond etniciteit/migratieachtergrond, dan is er onderzoek van de Belgische 
onderzoeker Saloua Berdai Chaouni. Zij deed eerder onderzoek naar zorgtrajecten bij oudere 
arbeidsmigranten met een Marokkaanse, Turkse en Italiaanse achtergrond (Sillis, 2022). Ook deed ze 
onderzoek naar diversiteitsensitieve zorg in wooncentra. Momenteel zijn ouderen nog 
ondervertegenwoordigd in de wooncentra. Het idee heerst dat men vanuit de eigen cultuur zelf voor de 
ouderen wil zorgen. Echter blijkt uit onderzoek dat ouderen met een migratieachtergrond wel behoefte 
hebben aan professionele zorg, maar dat het aanbod niet goed aansluit. Daarnaast spreekt Chaouni van 
onzichtbare barrières waar ouderen met een migratieachtergrond tegenaan lopen. Bij ontvangst van ouderen 
is er al onvoldoende aandacht voor hun behoeften, gebruiken en voedingswensen. Daarnaast zorgt 
betrokkenheid van mantelzorgers gezien als bemoeienis. Chaouni komt tot de conclusie dat mensen met 
een migratieachtergrond minder kwalitatieve zorg krijgen en gereduceerd worden tot hun anders-zijn. 
Bijvoorbeeld de wens om gewassen te worden door iemand van het eigen geslacht wordt gezien als een 
probleem in plaats als een zorgvraag. Daarnaast hebben zorgverleners blinde vlekken en hebben ze vaak 
niet eens door hoe hun eigen aannames en stereotypen doorwerken in hun eigen gedrag en de zorg die ze 
leveren. 
 
Omgang met discriminatie 
Belgische onderzoeker Saloua Berdai Chaouni pleit voor meer proactief beleid en meer aandacht voor 
uitsluitingsmechanismen binnen de ouderenzorg, zoals racisme (Chaouni, 2022). Het is belangrijk om 
 
 
Movisie  •  Discriminatie in de zorg en de sport: wat weten we (niet)? 18
