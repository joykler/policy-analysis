Specifiek valt rondom de discriminatie van homoseksuelen in het (betaald) mannenvoetbal op dat er allerlei 
initiatieven zijn om homoacceptatie ter verhogen en spelers ook zeggen deze acceptatie breed te delen. 
Maar toch kiezen weinig homoseksuelen voor deze sporten en kennen we in Nederland ook geen openlijk 
homoseksuele profvoetballers. Er is meer onderzoek nodig om te begrijpen welke oorzaken en 
mechanismen hier precies achterliggen. Internationaal onderzoek laat bijvoorbeeld zien dat subtiele, homo 
negatieve microagressieve taalhandelingen (speech acts) bijdragen aan het bestaan van heteronormativiteit 
in de sport ondanks de groeiende acceptatie van niet-heteroseksuele mannelijke atleten (Smits, Knoppers & 
Elling-Machartzki, 2020). 
 
Er is weinig kennis beschikbaar over de discriminatie van mensen met een beperking in de sport. Dat is 
opvallend omdat juist voor mensen met een beperking sport een kans voor inclusie kan bieden en specifiek 
voor mensen met een lichamelijke beperking sport belangrijk is om vitaal te blijven. Een oorzaak voor dit 
kennishiaat zou daarin kunnen liggen dat een geringere deelname van mensen met een beperking aan sport 
wordt verklaard vanuit de gedachte dat hier een belemmering van mensen met beperkingen ten grondslag 
ligt in plaats van discriminatie vanuit de samenleving. Het VN-verdrag voor de rechten van mensen met een 
beperking maakt duidelijk dat we ook naar de samenleving moeten kijken om de achterstand van personen 
met een beperking op te heffen. 
 
 
 
Movisie  â€¢  Discriminatie in de zorg en de sport: wat weten we (niet)? 51
