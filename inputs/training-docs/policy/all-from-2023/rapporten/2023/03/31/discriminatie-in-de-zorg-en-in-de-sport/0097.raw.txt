een aangedragen oplossing waarbij twijfels over het welzijn van de hond bestaan bij deelname aan dit 
specifieke evenement. Gelet hierop beveelt het College aan om nader te onderzoeken of bij dit specifieke 
evenement sprake is van een realistische doeltreffende aanpassing voor een deelnemer met een visuele 
beperking. 
 
Oordeel 
Geen verboden onderscheid op grond van handicap of chronische ziekte. 
 
Casus 5 Sport 
Schietsportvereniging Gradatim discrimineerde op grond van afkomst bij de toelating van leden. 
https://oordelen.mensenrechten.nl/oordeel/2019-12  
 
Oordeelnummer 2019-12 
Datum: 25-02-2019 
Trefwoord: Ras Dienstverlening Aanbieden van of verlenen van toegang tot goederen en diensten 
Aanbieden goederen en diensten Belang Sport Ontvankelijkheid Vereniging Bewijslast Bevoegdheid 
Discriminatiegrond: Ras 
Terrein: Goederen en diensten – Overige 
 
Situatie 
Stichting Versa Welzijn, een antidiscriminatievoorziening, heeft het College verzocht om te oordelen of 
Schietsportvereniging Gradatim (hierna: de vereniging) discrimineert bij de toelating van haar leden. Zij 
verwijst naar de notulen van een algemene ledenvergadering (ALV), een e-mail van de secretaris van het 
bestuur en een krantenbericht. Hierin wordt bevestigd dat de vereniging een maximumpercentage hanteert 
van leden van niet-westerse afkomst. De vereniging stelt dat afkomst geen rol speelt bij het toelaten van 
leden. Volgens haar heeft de secretaris in de notulen en de e-mail zijn eigen mening weergegeven. Het 
krantenbericht zou inhoudelijk onjuist zijn. 
 
Beoordeling 
Het staat vast dat volgens de notulen een maximum wordt gehanteerd van 10-15% leden van niet-westerse 
afkomst. Ook staat vast dat het bestuur van de vereniging op de hoogte was van de inhoud van de notulen 
en dat deze onder de leden waren verspreid. Het College constateert dat de notulen een jaar later, ten tijde 
van de zitting, niet zijn gecorrigeerd. Bovendien staat vast dat de secretaris op een discriminatieklacht over 
het maximum per e-mail heeft geantwoord dat er een balans moet zijn in de ‘mix’ tussen ‘Nederlandse’ leden 
en leden met een niet-westerse afkomst. Ten slotte stelt het College vast dat de voorzitter van het bestuur 
het toelatingsbeleid heeft bevestigd in een krantenartikel. Het College acht het onaannemelijk dat de 
notulen, de e-mail en het krantenbericht onjuist zijn, zoals de vereniging stelt. Het College is daarom van 
oordeel dat er een vermoeden is van onderscheid op grond van afkomst. De vereniging is er niet in geslaagd 
om tegenbewijs aan te dragen. Haar verklaringen dat zij geen toelatingsbeleid hanteert en dat zij een hoog 
aantal leden van niet-westerse afkomst heeft, zijn niet onderbouwd. Daarom oordeelt het College dat de 
vereniging discrimineerde op grond van afkomst bij de toelating van leden. 
 
Oordeel 
Schietsportvereniging Gradatim heeft gediscrimineerd op grond van afkomst bij de toelating van leden. 
 
 
 
Movisie  •  Discriminatie in de zorg en de sport: wat weten we (niet)? 97
