BIJLAGEN: CASUSSEN 
Casus 1 Langdurige zorg 
Parnassia Groep B.V. discrimineerde een man met astma door hem herhaaldelijk te melden dat hem de 
toegang zou worden geweigerd indien hij geen mondkapje zou dragen. 
 
https://oordelen.mensenrechten.nl/oordeel/2022-32 
 
Oordeelnummer 2022-32 
Datum: 07-04-2022 
Trefwoord: Aanbieden goederen en diensten Handicap Ontvankelijkheid Zorgsector Chronische ziekte 
Handicap of chronische ziekte Gezondheidszorg Doeltreffende aanpassing Aanbieden van of verlenen van 
toegang tot goederen en diensten 
Discriminatiegrond: Handicap of chronische ziekte 
Terrein: Goederen en diensten – Overige 
 
Situatie 
Een man was in behandeling bij Parnassia Groep B.V. Op 6 januari 2021 was het beleid dat cliënten en 
medewerkers een mondkapje droegen in het kader van de coronamaatregelen. De mondkapjesplicht hield 
bij de dagbesteding in dat het verplicht was om een mondkapje te dragen tijdens beweging. 
De man stuurt een week voor zijn bezoek aan de locatie een e-mail naar de direct leidinggevende van de 
locatie Rietdijk en de klachtenfunctionaris om aan te geven dat hij astma heeft en zijn klachten de afgelopen 
periode zijn verergerd. Hij vraagt daarbij om een uitzondering op de mondkapjesplicht en geeft aan zijn 
medische klachten indien nodig nader te kunnen onderbouwen. De leidinggevende laat de man tweemaal 
schriftelijk weten dat er geen uitzonderingen mogelijk zijn op de mondkapjesplicht en dat de man enkel 
welkom is zolang hij het mondkapje op heeft tijdens zijn verplaatsing door het pand. Hierop reageert de man 
met de opmerking: “ALS U DENKT DAT IK MIJN LEVEN OP HET SPEL GAAT ZETTEN DAN KAN U 
VANAF NU BETER HEEL VER UIT MIJN BUURT BLIJVEN !!!”. Deze laatste e-mail is voor Parnassia Groep 
B.V. reden om de man een schorsing van 4 weken op te leggen. De man wordt hierover geïnformeerd per e-
mail. De man is het niet eens met de schorsing en verschijnt op 6 januari 2021 alsnog op de locatie Rietdijk. 
 
Beoordeling 
Een aanbieder van gezondheidszorg mag geen onderscheid op grond van handicap of chronische ziekte 
maken bij het aanbieden van of verlenen van toegang tot goederen of diensten. Dit houdt ook in dat de 
aanbieder indien nodig een doeltreffende aanpassing moet verrichten, tenzij dit voor haar een onevenredige 
belasting vormt. De man heeft tijdig contact gezocht met Parnassia Groep B.V. om aan te geven dat hij 
vanwege medische redenen geen mondkapje kan dragen. Van Parnassia Groep B.V. had in deze situatie 
mogen worden verwacht het gesprek aan te gaan met de man om te onderzoeken of er alternatieve 
oplossingen mogelijk waren die geen onevenredige belasting vormen. Het College voor de Rechten van de 
Mens concludeert dat Parnassia Groep B.V. niet aan deze onderzoeksverplichting heeft voldaan en 
daarmee in strijd met artikel 2 WGBH/CZ heeft gehandeld. 
 
 
 
Movisie  •  Discriminatie in de zorg en de sport: wat weten we (niet)?
