discriminatie. Een werkgever die weet of had moeten weten dat sprake is van discriminatoire bejegening 
tussen collega’s onderling, heeft de verplichting zijn werknemers daartegen te beschermen. 
Het College stelt vast dat de man niet aan zijn leidinggevende heeft verteld dat de collega die hem heeft 
ingewerkt, hem heeft gediscrimineerd omdat hij geen moslim is. De man heeft hierover wel met enkele 
collega’s gesproken, maar hij heeft niet duidelijk gemaakt wie deze collega’s waren en of zij een 
leidinggevende functie hebben. Het College is daarom van oordeel dat van Stichting Perspectief niet kon 
worden verwacht dat zij wist of had moeten weten dat de man zich gediscrimineerd voelde door een collega. 
Van Stichting Perspectief kon daarom ook niet worden verwacht dat zij de man daartegen beschermde. Het 
College concludeert daarom dat Stichting Perspectief de man niet heeft gediscrimineerd op grond van (het 
niet hebben van een) godsdienst bij de zorg voor een discriminatievrije werkomgeving. 
Zorgvuldige klachtbehandeling? 
Het verbod op onderscheid bij de arbeidsomstandigheden houdt ook in dat een werkgever 
discriminatieklachten zorgvuldig moet behandelen. Van een zorgvuldige klachtbehandeling is sprake als een 
deugdelijk onderzoek worden uitgevoerd, waarbij ten minste hoor en wederhoor wordt toegepast. 
Het College stelt vast dat Stichting Perspectief een Protocol Vertrouwenspersoon heeft, waarin een 
klachtenregeling is opgenomen voor medewerkers. Een medewerker kan een discriminatieklacht indienen bij 
de afdeling P&O, de direct leidinggevende, een vertrouwenspersoon of via e-mail. Als een medewerker de 
discriminatieklacht via e-mail indient, moet hij gebruikmaken van het e-mailadres dat is vermeld in het 
Protocol. Ook stelt het College vast dat de man zijn digitale discriminatieklachten niet naar het bedoelde e-
mailadres heeft gestuurd, zodat Stichting Perspectief hier niet op heeft gereageerd. 
Het College is van oordeel dat Stichting Perspectief door de mogelijkheid van het indienen van een 
discriminatieklacht per e-mail te beperken tot één e-mailadres, in dit geval niet heeft voldaan aan het 
vereiste van een zorgvuldige klachtbehandeling. Hierbij is van belang dat de man nog maar twee maanden 
bij Stichting Perspectief in dienst was, toen hij besloot om zijn baan op te zeggen. Het College acht het 
aannemelijk dat de man toen nog onvoldoende op de hoogte was en kon zijn van de klachtenregeling, van 
de hierin vermelde procedure en van het e-mailadres waar hij zijn discriminatieklacht naar toe had moeten 
sturen. De man heeft zijn tweede discriminatieklacht ruim een half jaar na uitdiensttreding ingediend. Op dat 
moment kon niet meer van hem worden verwacht dat hij nog de beschikking had over de klachtenregeling 
en het betreffende e-mailadres. Daarom concludeert het College dat Stichting Perspectief jegens de man 
verboden onderscheid op grond van (het niet hebben van een) godsdienst heeft gemaakt door zijn 
discriminatieklachten niet te behandelen. 
 
Oordeel 
Stichting Perspectief heeft jegens de man: 
- verboden onderscheid op grond van godsdienst gemaakt bij de klachtbehandeling; 
- geen verboden onderscheid op grond van godsdienst gemaakt bij de overige aspecten van de 
arbeidsomstandigheden waarover hij heeft geklaagd. 
 
Casus 1 Sport 
InTension Health Club Scheveningen B.V. discrimineerde een vrouw vanwege haar geloofsovertuiging door 
haar niet toe te staan met hoofddoek te trainen. 
 
https://oordelen.mensenrechten.nl/oordeel/2022-113  
 
Oordeelnummer 2022-113 
 
 
Movisie  •  Discriminatie in de zorg en de sport: wat weten we (niet)? 92
