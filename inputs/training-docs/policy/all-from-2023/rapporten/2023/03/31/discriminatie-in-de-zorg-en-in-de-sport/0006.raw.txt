• Discriminatie op grond van godsdienst en levensovertuiging (zoals antimoslimracisme en antisemitisme) 
ONDERZOEKSMETHODE 
We zijn op zoek naar feiten, cijfers en signalen van prevalentie en naar effectieve aanpakken uit binnen- en 
buitenland. Dit deden we door middel van: 
 
• Search van de wetenschappelijke literatuur: we focusten hierbij op de peer-reviewed literatuur. Deze 
zoeken we via Google Scholar. We gebruiken zoektermen als ‘prejudice’, ‘stereotypes’, ‘bias’ en 
‘discrimination’ in combinatie met zoektermen die verwijzen naar de domeinen (en de sectoren die 
daaronder vallen zoals ‘thuiszorg’ en ‘vrouwenopvang’) die worden onderzocht. Dit deden we zowel in het 
Nederlands als in het Engels. Wanneer we via deze zoektermen een relevant artikel vonden, lazen we 
deze nauwkeurig en noteerden de uitkomsten. Vervolgens spoorden we de referenties op in dit artikel en 
bekeken we door welke artikelen dit artikel is geciteerd om gerelateerde artikelen te bekijken. We gingen 
na of de artikelen die we op die manier vonden relevant zijn, noteerden de belangrijkste uitkomsten en 
gingen op dezelfde manier verder. Wanneer we voldoende artikelen hadden gevonden, vergeleken we de 
uitkomsten met elkaar, beschreven deze en beantwoorden op basis daarvan de onderzoeksvragen. 
• Deskresearch naar ‘grijze’ literatuur: hierbij zoeken we onderzoeken en rapporten die niet peer-reviewed 
zijn. Ook hier gebruikten we vergelijkbare zoektermen en zoekstrategie. We vulden vervolgens de 
antwoorden op de onderzoeksvragen aan met de gevonden resultaten. We hebben ook expliciet gezocht 
naar casussen bij het College voor de Rechten van de Mens op verzoek van het ministerie van VWS, 
zodat er meer zicht komt op hoe discriminatie er in de onderzochte sectoren in de praktijk kan uitzien. 
• We hebben alleen bronnen meegenomen die gepubliceerd in de periode vanaf 2008 t/m februari 2023. 
 
Tevens is er in onderzoek vanzelfsprekend gebruik gemaakt van eerdere onderzoeksrapporten en dossiers 
van Movisie en het Verwey-Jonker Instituut op het terrein van discriminatie, zoals onder meer het uitgebreide 
dossier ‘Wat werkt tegen discriminatie’ (Felten & Broekroelofs, 2022), de handreiking ‘Antidiscriminatiebeleid 
voor gemeenten’ (Movisie, 2022) en het onderzoek dat Movisie en het Verwey-Jonker Instituut momenteel in 
opdracht van de Staatscommissie tegen discriminatie en racisme uitvoeren naar discriminatie in de zorg. 
 
We hebben meer dan 190 relevante bronnen gevonden: de meeste hiervan zijn onderzoeksrapporten van 
kennisinstituten en onderzoeksbureaus (zowel lokaal als landelijk) maar het gaat ook om peer reviewed 
studies en om 20 casussen van het College voor de Rechten van de Mens en enkele nieuwsberichten. 
 
Op basis van de verzamelde kennis beschreven we overzichtelijke hoofdstukken. Een concept versie van 
het rapport is voorgelegd aan het ministerie van VWS en op basis van hun vragen en feedback verder 
aangescherpt. 
OPBOUW VAN DIT RAPPORT 
We beginnen met een inleidend hoofdstuk over wat discriminatie is en de verschillende vormen ervan zijn en 
wat voorspellers zijn van discriminatie. Hierin beschrijven we ook onderzoeksgegevens met betrekking tot 
zorg die niet gekoppeld is aan een specifiek beleidsterrein. Daarna beschrijven we in ieder hoofdstuk een 
beleidsterrein van het ministerie van VWS: respectievelijk langdurige zorg, curatieve zorg, maatschappelijke 
 
 
Movisie  •  Discriminatie in de zorg en de sport: wat weten we (niet)?
