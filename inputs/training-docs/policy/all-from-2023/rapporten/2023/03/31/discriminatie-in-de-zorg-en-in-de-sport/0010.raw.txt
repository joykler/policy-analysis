maar het handelen in de samenleving.  Racisme wordt daarom ook wel een ‘systeem’ genoemd (Bonilla-
Silva, 1997; Haeny, Holmes, Williams, 2021; Trent, Dooley,  Dougé, 2019). Racisme gaat dus niet alleen 
over een individueel probleem maar over een fenomeen dat ingebakken zit in de structuur van onze 
samenleving (Bonilla-Silva, 1997). Kortom: racisme kan beschreven worden als een systeem van 
overtuigingen, praktijk en beleid die er voor zorgen dat witte mensen bevoordeeld worden en mensen die 
worden gezien als niet (helemaal) wit, benadeeld worden (Haeny, et al., 2021). 
Er bestaan dan ook verschillende vormen van racisme zoals anti-zwart racisme, antisemitisme, 
antimoslimracisme (ook wel moslimdiscriminatie of islamofobie genoemd) en antiziganisme (het racisme 
tegenover Roma en Sinti) en xenofobie (ENAR, 2020). En ook anti-Aziatisch racisme is te beschouwen 
als een specifieke vorm van racisme (Broekroelofs & Poerwoetmodjo, 2021). 
• Lhbti+ discriminatie: Lhbti+ discriminatie gaat over het ongelijk behandelen, negatief bejegenen en/of het 
gebruik van geweld tegen lhbti+ personen (mede) vanwege hun seksuele oriëntatie, genderidentiteit, 
genderexpressie en/of geslachtskenmerken (Asante et al. 2022). Onder lhbti+ personen verstaan we: 
lesbische personen, homoseksuele personen, biseksuele personen en transgender personen en 
intersekse personen. De ‘+’ staat voor alle andere variaties die niet-heteroseksueel en/of cisgender zijn. 
Bijvoorbeeld de ‘q’ van queers, de ‘a’ voor aseksuele personen, de ‘p’ voor panseksuele personen of bi+ 
personen (Asante et al. 2022). 
• Validisme: Deze term wordt gebruikt om discriminatie, marginalisering en stigmatisering van mensen met 
een beperking aan te duiden (Den Brok-Rouwendal, 2005; Koster, 2021). Het gaat zowel om 
discriminatie in persoonlijke interactie, maar ook juist door instanties. ‘Validisme’ is de Nederlandse 
vertaling van het Engelse woord ‘ableism’ (Keers, Felten, Harnacke, 2021). 
• Seksisme of gender-discriminatie: hiermee worden discriminerende en vooroordelen en praktijken 
bedoeld gericht tegen een van de seksen. Seksisme kan ook genderdiscriminatie genoemd worden. Het 
gaat gepaard met acceptatie van stereotypen over sekserollen en kan op meerdere niveaus voorkomen: 
individueel, organisatorisch, institutioneel en cultureel (APA, zonder jaartal). Veel seksisme is gericht op 
vrouwen, zoals vrouwen minder betalen voor het zelfde werk, maar het kan ook gericht zijn op mannen, 
denk aan beperkt verlof voor mannen als zij vader worden. 
 
Al deze verschillende vormen van discriminatie kunnen zowel op persoonlijk niveau spelen (dus tussen 
mensen) als op institutioneel niveau (Felten & Broekroelofs, 2022). Een voorbeeld van discriminatie op 
institutioneel niveau is ‘institutioneel racisme’. Deze heeft betrekking op racisme dat is ingebed in instituten: 
het betekent dat de processen, het beleid en de (geschreven en ongeschreven) regels van instituten leiden 
tot structurele ongelijkheid tussen mensen met verschillende achtergrond, huidskleur of religie . Belangrijk is 
dat dit kan gaan om twee typen regels of processen: (1) regels of processen die expliciet onderscheid 
maken en de bedoeling hebben om ongelijkheid te creëren en (2) regels of processen (geschreven of 
ongeschreven) die niet expliciet onderscheid maken tussen groepen, maar er in de praktijk wel voor zorgen 
dat de ene groep benadeeld wordt en de andere groep bevoordeeld (Felten et al. 2021). 
1.3 PREVALENTIE DISCRIMINATIE ALGEMEEN 
Uit onderzoek van het SCP (Andriessen et al. 2020) naar hoe vaak mensen discriminatie ervaren, komt naar 
voren dat 27% van de Nederlandse bevolking in 2018 discriminatie ervaarde en dat 11% twijfelde of een 
incident dat zij meemaakten te maken had met discriminatie. Mensen hebben vaak discriminatie ervaren op 
een of meerdere terreinen. Tussen de 9% en 16% van alle Nederlanders ervaart discriminatie door 
 
 
Movisie  •  Discriminatie in de zorg en de sport: wat weten we (niet)? 10
