3.2.1 Etnische diversiteit acteurs 
Binnen de enquête kan geselecteerd worden op makers die in de afgelopen vijf jaar (ook) als acteur werkzaam 
22
zijn geweest en die tevens de vraag over zelfidentificatie hebben beantwoord. Van deze groep acteurs 
identificeert 42% zich als van kleur en 58% als witte maker. In onderstaande tabel 3.8 wordt duidelijk dat 
ongeacht de kleur de gemiddelde leeftijd rond de 40 jaar schommelt. Net als bij de situatie achter het scherm 
(zie vorige paragraaf) zijn acteurs van kleur in de regel korter in de sector werkzaam dan witte acteurs (cijfers 
niet weergegeven in de tabel). De tabel laat ook zien dat makers van kleur binnen de enquête naar verhouding 
vaker vrouw (56%) zijn dan man (42%) terwijl bij witte makers het juist omgekeerd is. Zoals uiteengezet in 
paragraaf 2.4 wijst deze man/vrouw-verdeling vermoedelijk op een genderbias in de respons waardoor het niet 
zinvol is aan deze cijfers een conclusie te verbinden. 
 
Tabel 3.8 Leeftijd en genderidentiteit van acteurs, uitgesplitst naar wel of niet maker van kleur 
 Gem Man Vrouw Non- Genderqueer Totaal 
leeftijd binair /fluid  
Makers van kleur 38 42% 56% - 2% 100% (N=52) 
Mensen met migratieachtergrond 39 40% 59% - 2% 100% (N=63) 
Witte makers 42 51% 47% 3% - 100% (N=71) 
Mensen zonder migratieachtergrond  41 52% 45% 3% - 100% (N=65) 
Bron: enquête professionals AV-sector 
 
Gemiddeld hebben acteurs die zichzelf identificeren als maker van kleur twee hoofdrollen gehad in de 
afgelopen vijf jaar. Vergeleken met acteurs die zichzelf niet identificeren als van kleur is dat relatief weinig: witte 
acteurs hebben gemiddeld drie hoofdrollen gehad. Ook voor bijrollen geldt dat acteurs van kleur in de 
afgelopen jaren minder gecast werden. Gemiddeld zes bijrollen voor acteurs van kleur vergeleken met acht 
bijrollen voor witte acteurs (zie tabel 3.9). 
 
Tabel 3.9  Aantal hoofd- en bijrollen acteurs, uitgesplitst naar wel of niet maker van kleur 
 Aantal hoofdrollen Aantal bijrollen 
Makers van kleur (N=52) 2 6 
Mensen met migratieachtergrond (N=63) 2 6 
Witte makers (N=71) 3 8 
Mensen zonder migratieachtergrond (N=65) 3 8 
Bron: enquête professionals AV-sector 
 
3.2.2 Etnische diversiteit personages en producties 
Zoals uiteengezet in hoofdstuk 2 heeft een uitgebreide analyse plaatsgevonden van een steekproef van 
Nederlandse producties die voornamelijk (mede) met publieke middelen in de periode 2018-2020 tot stand zijn 
gebracht. Alle producties zijn beoordeeld op de mate waarin sprake is van etnische diversiteit. De beoordeling is 
uitgevoerd op twee niveaus: die van het personage en die van de productie. Er zijn 100 producties 
geanalyseerd. In twee van deze producties bleken überhaupt geen personages voor te komen. In de overige 98 
 
22
 128 respondenten hebben (ook) als acteur in de sector gewerkt. Daarvan zijn er 52 van kleur en 71 niet. Dit telt op tot 123 omdat er 5 
mensen zijn die de vraag over van kleur ja/nee niet hebben ingevuld. 
DSP-groep RAPPORT ─ Je kunt niet zijn wat je niet kunt zien 34
