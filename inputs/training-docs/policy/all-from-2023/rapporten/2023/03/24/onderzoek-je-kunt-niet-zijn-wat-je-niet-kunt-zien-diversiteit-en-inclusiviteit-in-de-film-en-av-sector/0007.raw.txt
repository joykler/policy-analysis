waarin de etnische diversiteit van de film- en AV-sector representatief is voor de Nederlandse samenleving. Het 
is niet mogelijk om aan te geven in welke mate de sector als geheel de inclusiviteit ervaart. Wel kunnen 
uitspraken worden gedaan over hoe verschillende groepen binnen de sector de inclusiviteit beleven. Deze 
beperkingen spelen niet bij het onderzoek naar de diversiteit op het scherm omdat daar, zoals hiervoor 
beschreven, is gewerkt met een andere methode van onderzoek.  
 
Resultaten diversiteit achter het scherm (op basis van enquête) 
Voor het bepalen van de diversiteit achter het scherm is gekeken naar iedereen die bij het maakproces van film-  
en AV-producties betrokken is. Deze groep wordt aangeduid met ‘makers’.  
• De etnische diversiteit in de film- en AV-sector lijkt in grote lijnen representatief voor de Nederlandse 
samenleving: de sector is in enigszins vergelijkbare mate divers als de Nederlandse samenleving. 
• Dat geldt echter niet voor alle etnische groepen. Makers van Aziatische en Marokkaanse komaf en in het 
bijzonder van Turkse afkomst zijn ondervertegenwoordigd in de sector. Makers van Surinaamse, 
Caribische en Indonesische herkomst zijn daarentegen iets ruimer vertegenwoordigd dan het aandeel dat 
deze groepen hebben in de Nederlandse samenleving. 
• De film- en AV-sector is geografisch geconcentreerd in de Randstad. Dat geldt hoogstwaarschijnlijk ook 
voor de woonplek van veel professionals die daar werkzaam zijn. Het etnisch-demografische profiel van de 
Randstad is veel diverser dan het landelijke gemiddelde. Wordt de etnische diversiteit van de sector met 
dit profiel vergeleken, dan lijkt sprake van onder-representatie. 
• In het onderzoek is binnen de enquête gewerkt met zelfidentificatie met de categorieën ‘maker van kleur’ 
en ‘witte makers’. Makers van kleur blijken iets jonger en korter in de sector te werken dan witte makers. 
Ook het aantal producties waaraan makers van kleur in de afgelopen vijf jaar een bijdrage leverden, ligt 
zo’n 10% lager dan bij witte makers.  
• Makers met een migratieachtergrond zijn relatief vaak werkzaam als acteur en in de functies research. 
Witte makers zijn relatief vaker werkzaam als agent.  
• Het percentage makers van kleur dat (ook) leiding geeft ligt een derde lager dan bij witte makers.  
 
Resultaten diversiteit op het scherm (op basis van beoordeling 100 Nederlandse 
producties) 
• In 40% van de producties blijken één of meer dragende karakters van kleur aanwezig.  
• Op het totaal aantal dragende karakters dat in de Nederlandse producties voorkomt, is het percentage van 
kleur lager: 21%.  
• Tussen fictie en non-fictie bestaat een groot verschil. Waar bij fictie slechts 14% van de dragende 
karakters van kleur is (een ondervertegenwoordiging ten opzichte van de etnische diversiteit van de 
Nederlandse samenleving), is bij non-fictie sprake van een aandeel van 35% van personages van kleur (wat 
juist een oververtegenwoordiging is ten opzichte van de etnische diversiteit van de Nederlandse 
samenleving). 
• Dragende personages van kleur zijn veel vaker jong en man.  
DSP-groep RAPPORT ─ Je kunt niet zijn wat je niet kunt zien 7
