zijn. Het is volgens mij desinteresse en hooghartigheid van de 'met name' Amsterdammer (en ik heb er 
20 jaar gewoond en hou van de stad en de mensen).” 
 
Anderen zien de huidige discussie rond etnische diversiteit ook vooral als een noodzakelijke tussenstap die 
moet leiden tot een situatie waarin diversiteit geen rol van betekenis meer heeft: 
“Persoonlijk hoop ik dat het uiteindelijk er minder toe doet of je wit of zwart of iets ertussen in bent. Het 
is naast gender maar een van de vele eigenschappen die we als mens hebben. Nu is een zwarte actrice 
snel gecast voor een rol in een Surinaamse film. Maar zou ook goed zijn als die gewoon lady Macbeth 
kan spelen. Persoonlijk is mijn ervaring dat kleur er op een set zelf niet veel toe doet. Al was bijvoorbeeld 
make-uppers die mensen van kleur konden opmaken een paar jaar geleden nog een ding.” 
 
Schijninclusiviteit 
Zowel interviewrespondenten als respondenten die deelnamen aan de duidingssessies wijzen erop dat bij 
makers van kleur wantrouwen leeft over hoe oprecht de beweging naar diversiteit en inclusie is. Respondenten 
in de duidingssessies gaven aan dat de ‘hipheid’ van het diversiteits- en inclusiethema dit wantrouwen oproept; 
“is het een moetje, ben ik een quotum? Begrijpen mensen wel wat inclusiviteit betekent?” De vraag is dan of het 
meer gaat om een symbolisch gebaar – een poging om naar de buitenwereld te presenteren dat men inclusief 
en divers is. Onder de titel “We zijn pas net begonnen” beschrijft een respondent:  
“Inclusiviteit komt in de Nederlandse film- en AV-sector vaak niet veel verder dan tokenisme. Er wordt 
vooral veel promotie gemaakt voor projecten van/met mensen van kleur, maar de mensen die de dienst 
uitmaken zijn nog steeds overwegend witte mensen zonder (direct zichtbare) beperking. De 'grote' films 
en series zijn toch nog steeds regelmatig impliciet of expliciet patriarchaal, heteronormatief en wit qua 
verhaal en casting – een goed voorbeeld is de openingsfilm van het NFF, die een zee van witheid 
representeerde en ten koste ging van een andere kandidaat-openingsfilm, El Houb, van Shariff Nasr, die 
nu niet de juiste aandacht krijgt in Nederland. Wel zie ik dat er binnen de sector een inhaalslag aan de 
gang is wat betreft kennis omtrent marginalisatie en discriminatie. Maar we lopen nog steeds sterk 
achter met een vergelijkbaar demografisch karakter en een vergelijkbare AV-sector. Om een voorbeeld te 
nemen uit mijn eigen ervaring: een jaar of drie, vier geleden zat ik als creatief producent bij een van de 
grootste talent agencies van Nederland aan tafel om met de directrice te bespreken wie van de acteurs 
die zij vertegenwoordigen onderdeel zouden kunnen worden van een grote ensemble-cast. Toen ik vroeg 
of ze eigenlijk ook niet-witte mensen representeerden (want die zochten we), scrolde ze door haar eigen 
website en kwam er ter plekke achter dat ze geen acteurs van kleur representeerde. En daar had ze nog 
nooit eerder over nagedacht. Het was een surrealistisch, gênant moment dat aangeeft hoe kort geleden 
de ontwikkelingen pas zijn ingezet.” 
 
DSP-groep RAPPORT ─ Je kunt niet zijn wat je niet kunt zien
