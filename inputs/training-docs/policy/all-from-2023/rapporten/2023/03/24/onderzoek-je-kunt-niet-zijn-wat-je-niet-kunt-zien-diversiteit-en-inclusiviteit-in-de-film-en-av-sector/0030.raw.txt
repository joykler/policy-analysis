makers identificeren blijken in 84% van de gevallen geen migratieachtergrond te hebben (op basis van 
herkomst CBS). Terwijl makers die zich van kleur identificeren 86% een migratieachtergrond heeft. 
• Professionals uit de enquête die zich als witte makers identificeren maar die wel een migratieachtergrond 
hebben, blijken bovendien in overgrote meerderheid van de gevallen Europese roots te hebben. Witte 
makers blijken zodoende van Nederlandse of Europese herkomst.  
• Makers van kleur blijken daarentegen in de overgrote meerderheid een niet-Europese migratie-
achtergrond te hebben (79%).  
• Professionals in de film- en AV-sector die zich als makers van kleur identificeren hebben in ongeveer 14% 
van de gevallen op basis van herkomstland (CBS) toch geen migratieachtergrond. Nadere analyse van 
deze groep leert dat zij zich in 50% van de gevallen identificeren met de etniciteit van één van de 
traditionele herkomstlanden (zie voor dit punt verder 2.3.2). 
• Professionals uit de enquête die zich als maker van kleur identificeren hebben in 22% van deze gevallen 
Surinaamse roots. Herkomst land Indonesië maakt 15% uit van het totaal van makers van kleur. 
Herkomstland Turkije, Marokko en overig Afrika volgen met ieder 8% van het totaal aantal makers van 
kleur.  
• De vergelijking maakt ook omgekeerd duidelijk dat Nederlanders met een achtergrond in Indonesië, 
Marokko, Nederlandse Cariben, Suriname, Turkije, Overig Afrika, en Overig Azië zich in de meeste gevallen 
identificeren als makers van kleur.  
• Op basis van bovenstaande conclusies is aangetoond dat de indicator herkomstland, voor zover het een 
niet-Europees herkomstland betreft – een redelijk nauwkeurige indicator is om te bepalen dat iemand 
zichzelf als maker van kleur identificeert. 
• Hoewel landelijke cijfers ontbreken kan op grond van het bovenstaande ook voorzichtig worden 
geconcludeerd dat ca. 17% van de Nederlanders zich met van kleur identificeert. De achterliggende 
redenatie daarbij is als volgt: 25,4% van de Nederlanders heeft een migratieachtergrond. Een derde van 
deze Nederlanders heeft Europese roots en mensen met Europese roots identificeren zich nauwelijks als 
‘maker van kleur’. Het percentage Nederlanders met een migratieachtergrond dat zich zodoende ook met 
van kleur identificeert ligt dus vermoedelijk rond de 17%. 
 
  
DSP-groep RAPPORT ─ Je kunt niet zijn wat je niet kunt zien 30
