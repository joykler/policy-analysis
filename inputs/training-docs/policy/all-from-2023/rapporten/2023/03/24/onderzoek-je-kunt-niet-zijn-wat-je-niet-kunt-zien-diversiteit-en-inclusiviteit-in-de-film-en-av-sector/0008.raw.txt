• Het vertelperspectief van de producties – ook dan wanneer er dragende personages van kleur in figureren 
– is vaak exclusief wit. Het handelen van de personages van kleur wordt vaak alleen gemotiveerd door ‘het 
van kleur zijn’. Met andere woorden: er zijn weliswaar personages van kleur, maar deze personages zijn 
ondergeschikt aan een wit perspectief.  
• Verhalen van vrouwelijke personages van kleur van boven de 40 jaar die niet gaan over ‘het van kleur zijn’, 
zijn nagenoeg afwezig. 
 
Resultaten inclusiviteit (op basis van enquête, interviews en duidingssessies) 
• Ongeveer de helft van de enquêtedeelnemers oordeelt dat de sector (zeker) niet inclusief is en geeft 
bovendien aan dat de sociale veiligheid op de werkvloer niet voldoende is.  
• Ongeveer 20% is van mening dat de sector (zeker) wel inclusief is.  
• Tussen degene die negatief oordelen en degene die positief oordelen over inclusiviteit in de sector 
bestaan enkele opvallende verschillen: 
• Makers van kleur ervaren de inclusiviteit in de sector negatiever dan witte makers. 
• Vrouwen ervaren de inclusiviteit in de sector negatiever dan mannelijke makers. 
• Jongeren ervaren de inclusiviteit in de sector negatiever dan oudere makers. 
• Makers zonder leidinggevende functie ervaren de inclusiviteit in de sector negatiever dan makers 
met wel een leidinggevende functie. 
• Deze kenmerken zijn recht-evenredig omgekeerd aan degenen die de inclusiviteit in de sector wel positief 
beoordelen.  
• De kenmerken versterken elkaar. Dat betekent bijvoorbeeld dat oudere witte mannelijke makers in een 
leidinggevende positie het meest positief zijn over de mate van inclusiviteit en sociale veiligheid. Terwijl 
jonge vrouwelijke makers van kleur in een niet-leidinggevende positie het meest negatief oordelen over 
de inclusiviteit in de sector. (Overigens oordelen ook vrouwelijke makers van kleur in een leidinggevende 
positie in de overgrote meerderheid van de gevallen negatief over de inclusiviteit in de sector.) 
• Het ervaren gebrek aan inclusiviteit beperkt zich overigens niet uitsluitend tot een etnisch perspectief. 
Ook zaken als gender, LHBTQ en leeftijdsdiscriminatie worden genoemd als thema’s waarop onvoldoende 
inclusie wordt ervaren. 
• In het onderzoek worden meerdere oorzaken genoemd die moeten verklaren waarom de sector nog 
onvoldoende inclusief is: 
• Dominant witte cultuur binnen de sector. 
• In het verlengde van het vorige punt: vooral oudere witte mannen die als gatekeeper een effectief 
inclusiebeleid bemoeilijken.  
• Een gebrek aan echte kennis en ervaring met etnische diversiteit bij beleidsmakers. 
• Schijn-inclusiviteit, stereotypering in de casting en tokenisme.  
• Naast voornoemde interne oorzaken binnen de sector wordt ook op een externe factor gewezen: het 
aantal mensen van kleur dat een opleiding (kan) volgen is relatief laag waardoor ook het potentiële aanbod 
van makers van kleur relatief laag ligt. 
DSP-groep RAPPORT ─ Je kunt niet zijn wat je niet kunt zien 8
