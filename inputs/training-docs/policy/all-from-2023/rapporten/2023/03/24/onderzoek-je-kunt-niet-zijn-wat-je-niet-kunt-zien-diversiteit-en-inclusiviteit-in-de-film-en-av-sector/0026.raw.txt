2 De begeleidingscommissie speelde een grote rol bij de bepaling van het begrippenkader, het opstellen 
van vragenlijsten en de aanscherping van de bevindingen. Twee leden van de commissie identificeren zich 
als maker van kleur.  
3 We zetten een narratieve onderzoeksmethode in, waarbij respondenten zelf duiding geven aan hun 
ervaringen. 
4 We werkten voor de analyse van de Nederlandse producties samen met de Universiteit Utrecht (Media en 
Cultuur), met een team dat bestaat uit studenten van kleur en witte studenten. (Zie verder 2.2.4 voor een 
beschrijving van de opzet en uitvoering van de productie-analyse.) 
5 We hanteren drie verschillende concepten van diversiteit waaronder het concept van zelfidentificatie. 
 
Geen onderscheid binnen AV-sector tussen publieke omroep en commerciëlen 
Cultuurmakers in de film- en AV-sector werken vaak zowel voor commerciële kanalen als voor de publieke 
omroep. Voor de aard van het werk maakt het ook weinig uit. De vragen in de enquête zijn doorgaans in 
algemene zin gesteld (“aan hoeveel producties werkte je mee in de afgelopen 5 jaar?”). Daarbij is verder niet 
doorgevraagd in hoeverre die producties (mede) met publiek geld tot stand werden gebracht. De 
enquêteresultaten hebben zodoende betrekking op de film- en AV-sector in algemene zin. Of tussen de 
productie voor de publieke omroep of de productie die anderszins met publiek geld is gefinancierd en de 
productie voor de commerciële kanalen een verschil bestaat, kan op basis van dit onderzoek niet worden 
bepaald. Uitzondering daarop vormt de enquêtevraag ‘Ervaar je een verschil in inclusiviteit tussen publiek 
gefinancierde producties en commercieel gefinancierde producties?’. Deze wordt beantwoord in paragraaf 4.4. 
 
Coderen producties geen harde wetenschap 
Het coderen van de producties is gebaseerd op de waarneming en weging van de codeur. Hoewel binnen dit 
onderzoek de codeurs vanuit hun opleiding bekend zijn met het onderwerp en bovendien voorafgaand aan het 
onderzoek zijn getraind in het feitelijk beoordelen van producties, moet worden opgemerkt dat hier geen 
sprake is van harde wetenschap. Met name ten aanzien van het bepalen van het vertelperspectief en de 
stereotypering moet rekening worden gehouden met enige subjectiviteit. Om deze subjectiviteit te beperken is 
ervoor gekozen om per productie steeds twee codeurs onafhankelijk van elkaar de producties te laten coderen 
en enkel die resultaten mee te wegen die door beiden hetzelfde zijn gecodeerd of waarover naderhand 
consensus kon worden gevonden binnen het team van codeurs.  
  
DSP-groep RAPPORT ─ Je kunt niet zijn wat je niet kunt zien 26
