Bijlage 7: Enquêterespons per 
aangeschreven organisatie  
 
Om makers in de film- en AV-sector te kunnen enquêteren, hebben we een beroep gedaan op organisaties die 
binnen de sector beroepsgroepen en/of belangen vertegenwoordigen. Bij aanvang van het onderzoek hebben 
we met de begeleidingscommissie een zo volledig mogelijke lijst opgesteld van de grotere organisaties in de 
sector. Van de 24 aangeschreven organisaties reageerden er 19 positief (vijf organisaties hebben niet 
gereageerd op ons verzoek). Per organisatie is een aparte link aangemaakt die de betreffende organisatie naar 
zijn achterban verstuurde en/of plaatste op een internetfora (waaronder facebook en eigen websites). 
  
In totaal vulden 694 respondenten de vragenlijst in. Hoewel dit een behoorlijk grote respons is, kan niet goed 
worden vastgesteld wat de non-respons precies is geweest en in hoeverre deze selectief was. Enerzijds omdat 
de link naar de enquête ook op internetfora is gepost en niet nagegaan kan worden welke fora-bezoekers de 
link überhaupt gezien hebben. Anderzijds omdat de organisaties die wel gericht hun achterban hebben 
aangeschreven deels dezelfde personen benaderden. Verschillende respondenten hebben dus via meerdere 
kanalen het verzoek gehad de enquête in te vullen. (Omdat we - vanwege AVG-beperkingen - niet konden 
beschikken over de persoonsgegevens van de aangeschreven personen valt niet te bepalen hoe groot de 
overlap was.) Om toch enigszins een beeld te krijgen van de respons per organisatie hebben we per organisatie-
specifieke-enquête-link de respons geteld (zie de vierde kolom in de tabel ‘aantal reacties’). Omdat we ook van 
de meeste organisaties het aantal aangeschreven email-adressen hebben gekregen, konden we een 
responspercentage berekenen. Dit percentage is echter onnauwkeurig omdat – zoals gezegd - tussen de 
achterban van de organisaties vermoedelijk flinke overlap bestaat. Makers zijn dus vaak via meerdere kanalen 
opgeroepen deel te nemen aan de enquête. Aangezien de meeste respons plaatsvindt kort na het eerste 
moment van aanschrijving zal in het geval van overlap van achterban de link van de organisatie, die als eerste 
de oproep voor deelname verstuurde, het meest vaak zijn gebruikt voor het invullen van de enquête. 
Naderhand viel niet meer te bepalen welke organisatie op welk moment de oproep verstuurd had.  
 
Uit onderstaande tabel blijkt dat de responspercentages per organisatie-specifieke-enquête-link enorm 
uiteenlopen. Of die verschillen verklaard worden door verschillen in responsbereidheid van de achterban, de 
kwaliteit van de emailadressen (gepersonifieerd of alleen algemene emailadressen), of het door het moment 
waarop de enquêtelink werd verstuurd, valt niet te bepalen. We kunnen zodoende niet vaststellen of door 
bepaalde functies vaker de enquête is ingevuld dan door andere functies.  
  
DSP-groep RAPPORT ─ Je kunt niet zijn wat je niet kunt zien
