Dankwoord 
Dit onderzoek gaat over etnische diversiteit en inclusiviteit in de film- en AV-sector. Een thema dat mede 
dankzij de huidige maatschappelijke heroriëntatie op ons (koloniale) verleden sterk actueel is geworden. Het is 
geen gemakkelijk thema en het onderzoek legt gevoeligheden bloot die duidelijk maken dat niet sprake is van 
één gemeenschappelijke belevingswereld binnen de sector. Dit inzicht is pijnlijk, maar verschaft wellicht ook de 
aansporing om het thema serieus binnen de sector te agenderen.  
 
De complexiteit van het onderzoek maakt dat we gebruik hebben moeten maken van de hulp van velen. We zijn 
hen daarvoor dank verschuldigd. In de eerste plaats gaat het om alle makers in de in film- en AV-sector die 
bereid waren deel te nemen aan de enquête en openhartig hun ervaringen op het terrein van diversiteit en 
inclusiviteit met ons deelden. Ook de makers die bereid waren deel te nemen aan de interviews en duidings-
sessies zijn we zeer erkentelijk voor hun inbreng. Daarnaast willen we Stichting Vrouwen in Beeld en Willemien 
Sanders van de Universiteit Utrecht danken voor het beschikbaar stellen van de database met Nederlandse 
film- en tv-producties. Tot slot zijn we de begeleidingscommissie zeer dankbaar voor haar aandeel in het 
proces. Niet alleen heeft zij een cruciale rol gespeeld bij het benaderen van de respondenten maar ook heeft ze 
geadviseerd over de opzet van het onderzoek en het eindrapport becommentarieerd. Deze inzet is de kwaliteit 
van het onderzoek en het eindproduct duidelijk ten goede gekomen. 
 
Oberon Nauta (projectleider) 
Vincent Crone 
Ronald Nijboer 
Aline Petersen 
 
  
DSP-groep RAPPORT ─ Je kunt niet zijn wat je niet kunt zien 5
