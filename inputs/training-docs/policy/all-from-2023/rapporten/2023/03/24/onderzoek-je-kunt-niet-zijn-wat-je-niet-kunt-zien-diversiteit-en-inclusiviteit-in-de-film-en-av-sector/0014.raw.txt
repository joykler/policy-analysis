2 Onderzoeksvragen en -methoden 
In dit hoofdstuk worden de onderzoeksvragen van het onderzoek gepresenteerd en wordt verantwoording 
afgelegd voor de gehanteerde onderzoeksmethoden. Het onderzoek sluit af met een paragraaf waarin we de 
reikwijdte en beperkingen van het onderzoek benoemen. 
 
2.1 Onderzoeksvragen  
De hoofdvraag van deze nulmeting luidt:  
Hoe etnisch-divers, dat willen zeggen representatief, is de film- en AV-sector ten opzichte van de 
Nederlandse samenleving? 
 
In dit onderzoek wordt op drie niveaus ingegaan op diversiteit: achter de schermen (bijv. regie, scenario, 
montage), op het scherm (personages in films en televisieseries) en in de verhalen die verteld worden 
(thematiek). Hierbij maken we gebruik van de volgende deelvragen:  
 
Achter de schermen: 
1 Hoe etnisch-divers, dat wil zeggen representatief, is de film- en AV-sector? 
2 Wat zijn ervaringen die de betreffende makers hebben in de sector waaruit zou blijken dat de sector al dan 
niet inclusief is ten opzichte van etnische achtergrond? 
 
Op het scherm: 
3 Hoe etnisch-divers, dat wil zeggen representatief, is de samenstelling van de personages van films, tv- 
series en documentaires? 
4 Hoe divers, dat wil zeggen representatief, is de thematiek die aan bod komt in het aanbod van de 
Nederlandse film- en AV-sector? 
 
Mate van impact: 
5 Wat is de impact van publieke financiering op diversiteit en inclusie in de film- en AV-sector? 
 
2.2 Onderzoeksmethoden 
Deze onderzoeksvragen zijn beantwoord door gebruik te maken van de hierna beschreven 
onderzoeksmethoden.  
 
2.2.1 Deskresearch 
Om ervoor te zorgen dat de huidige en toekomstige diversiteitsmetingen van de film- en AV-sector goed 
aansluiten bij de actuele, wetenschappelijke inzichten rond het thema en het gebruik van de juiste 
DSP-groep RAPPORT â”€ Je kunt niet zijn wat je niet kunt zien 14
