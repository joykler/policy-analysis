“De sector is wel degelijk inclusief. Ik zit er nu vijftien jaar in. Ik werk met zoveel verschillende mensen, 
mannen, vrouwen, hetero’s, non-hetero’s, op alle levels kom je die tegen. Overal zie je verschillen, bij 
regisseurs, acteurs, producenten, casting, als het gaat om man-vrouw, hetero-homo, Lhbtqi+. Maar op 
de hogere levels, daar zijn mensen van kleur vrijwel non-existent. Op posities die bepalend zijn, casting, 
regisseurs, producenten, bazen van productiehuizen. In de toppen van de organisatie is vaak wit. 
Filmacademie, al dat soort instituten. De zenders, de omroepbazen.” 
 
En dat werkt volgens sommigen rechtstreeks door in de uiteindelijke producties en de daarin gehanteerde 
vertelperspectieven: 
“Veel bepalende mensen bij omroepen zijn/waren wit, dus ze kiezen eerder voor witte verhalen, met 
mannen in de hoofdrol. Ook als iets historisch is, is het meestal n.a.v. een boek/historie dus over mannen 
geschreven.” 
 
Economisch motief 
Enkele respondenten wijzen er op dat binnen de sector vaak gedacht wordt dat een vertelperspectief van een 
etnische minderheid tot lagere kijkcijfers leidt. Vanuit (al dan niet terechte) economische overwegingen 
ontstaat de prikkel vooral het witte verhaal te vertellen. Een respondent vat dit punt als volgt samen: 
“[Commissioning] editors denken dat ze de kijkers verliezen als ze verhalen [vanuit het perspectief van 
een minderheidsgroep] laten vertellen, dus worden dit soort initiatieven afgewezen. Editors kiezen 
eerder voor verhalen die voor een groter publiek aantrekkelijker zijn. Dus gaat hetniet per se om de 
persoon van de maker van kleur waarop ze afgewezen worden – het is geen totaal racistische bende – 
maar het verhaal dat ze willen vertellen, dat volgens de commissioners niet een groot genoeg publiek 
aanspreekt. Daarom weinig perspectief van kleur op de buis. De commisioners bepalen dus welk verhaal 
zij denken dat een groot publiek zal aanspreken." 
 
Typecasting 
Een gebrek aan representatie en vooral inclusieve representatie op het scherm zou leiden tot verschillende 
fenomenen zoals typecasting, stereotypering en tokenisme. Verschillende respondenten beschreven hun 
ervaring met typecasting. Eén daarvan, treffend “typecasting” betiteld, beschrijft: 
“Er wordt vrij rechtlijnig gedacht en vaak voor de makkelijke optie gekozen. Weinig verrassend of 
spannende keuzes. Veilig. Daarom wel inclusief maar ook de te verwachte rollen voor mensen van kleur. 
Weinig tot geen hoofdrollen of diverse mensen van kleur in grote rollen bij een productie tenzij er 
thematisch belang voor is.“ 
 
DSP-groep RAPPORT ─ Je kunt niet zijn wat je niet kunt zien
