producties komen in totaal 407 personages voor waarmee het gemiddeld aantal dragende personages uitkomt 
op 4.2 per gecodeerde productie. 
 
Personages 
Van de 407 dragende personages uit de overige geanalyseerde 98 producties blijken er 84 van kleur (20,6%). 
Dit percentage ligt wat lager dan het landelijke percentage Nederlanders dat een migratieachtergrond heeft, 
maar niet iedere Nederlander met een migratieachtergrond identificeert zich met van kleur.  
 
Tabel 3.10  Etnische diversiteit van acteurs in (mede) met publiek geld gefinancierde producties  
 Acteur van kleur Witte acteur Totaal aantal acteurs 
Aantal  84 323 407 
% 21% 79% 100% 
Bron: productie-analyse Universiteit Utrecht 
 
Wat bij de cijfers vooral opvalt is het grote verschil tussen fictie en non-fictie. Van de 122 dragende personages 
in non-fictieve producties is 35% van kleur (43). In documentaires en andere non-fictieproducties is – afgezet 
tegen de samenstelling van de Nederlandse samenleving – duidelijk sprake van een oververtegenwoordiging 
van mensen van kleur. Hetgeen wellicht te verklaren is doordat in non-fictie naar verhouding vaak aandacht is 
voor gemarginaliseerde groepen en etnische minderheden (die zich doorgaans identificeren als van kleur) die 
bovengemiddeld vaak met marginalisatie te maken hebben. In fictie-producties is het omgekeerd. Van de 285 
dragende personages was in 14% sprake van een personage van kleur (41). Dat lijkt wat minder representatief 
voor de Nederlandse samenleving. Er werden in totaal 84 acteurs/protagonisten van kleur geïdentificeerd 
binnen de 100 producties. Dat is 21% van het totaal aantal acteurs/protagonisten. 
 
Tabel 3.11  Aandeel dragende personages van kleur op totaal aantal personages, uitgesplitst naar fictie en non-fictie 
  
 
Fictie Non-fictie Totaal  
    
Geen personage van kleur 86% 65% 79%
   
Personage van kleur 14% 35% 21% 
Totaal 100% (N=285) 100% (N=122) 100% (N=407) 
Bron: Productie-analyse Universiteit Utrecht 
 
Tussen een personage of acteur van kleur en de etniciteit van een personage of de acteur kan een verschil 
bestaan (zie paragraaf 2.2.4). Zo hoeft een personage of acteur van kleur niet automatisch in een niet-
Nederlandse etnische categorie te vallen. Uit figuur 3.1 blijkt dat personages en acteurs van kleur vaak een 
Nederlandse of Europese etniciteit te hebben. Dat wil zeggen dat over of door deze personages van kleur 
grotendeels geen uitspraken worden gedaan, of andere indicaties zijn geweest, die tot een andere codering 
konden leiden dan de Nederlandse of de Europese etniciteit. Van alle personages heeft ongeveer 70% een 
Nederlandse etniciteit. Als je kijkt naar de personages van kleur dan heeft ongeveer 30% een Nederlandse 
etniciteit. Als je kijkt naar de acteurs van kleur dan heeft ongeveer 10% een Nederlandse etniciteit. Voor zover 
personages en acteurs van kleur geen Nederlandse of Europese etniciteit hebben, betreft het vooral een 
Marokkaanse, Surinaamse of overig Afrikaanse etniciteit. 
DSP-groep RAPPORT ─ Je kunt niet zijn wat je niet kunt zien
