• Deze factoren versterken elkaar. Dat betekent dat oudere witte mannen in leidinggevende posities het 
meest positief zijn over de mate van inclusiviteit en sociale veiligheid. Ruim 40% van deze 
enquêterespondenten is (zeer) positief over de inclusiviteit (dat is 2,5 keer hoger dan gemiddeld). 
Vrouwelijke makers van kleur oordelen daarentegen in 75% van de gevallen (zeer) negatief over de 
inclusiviteit in de sector. 
 
De thema’s die binnen het onderzoek naar voren komen om het gebrek aan inclusiviteit te illustreren sluiten 
goed aan bij de statistiek van de enquêteresultaten. Zo wordt gesteld dat het verhogen van de inclusiviteit 
onder meer wordt belemmerd door een dominant witte cultuur in de film- en AV-sector en oudere witte 
mannen die als gatekeepers fungeren. Een gebrek aan echte kennis en ervaring met etnische diversiteit bij 
deze personen zou er toe leiden dat inclusie oppervlakkig blijft en meer gedaan wordt onder druk van buiten 
dan dat de meerwaarde wordt beleefd. Genoemd wordt daarbij het risico op schijninclusiviteit, stereotypering in 
de casting en tokenisme. Respondenten halen meerdere voorbeelden aan die deze issues illustreren. Door 
anderen wordt er wel op gewezen dat inclusiviteit steeds meer serieuze aandacht krijgt binnen de sector en dat 
ook steeds meer positieve resultaten worden geboekt.  
 
Naast interne kenmerken van de film- en AV-sector wordt ook op externe factoren gewezen die de inclusiviteit 
dan wel de etnische diversiteit belemmeren. Het aantal mensen van kleur dat een opleiding volgt die toegang 
geeft tot de sector zou relatief laag zijn waardoor het aanbod van geschikte kandidaten ook relatief lager ligt 
dan voor witte makers. Ook het feit dat de film- en AV-sector een relatief slecht betaalde sector is, maakt dat er 
juist voor gemarginaliseerde groepen geen incentive is om hier werk te zoeken. Deze prikkels zorgen voor 
ondervertegenwoordiging wat uiteindelijk kan leiden tot minder inclusie. Cijfers uit het onderwijs en 
internationale literatuur lijken dit beeld te bevestigen.  
  
DSP-groep RAPPORT ─ Je kunt niet zijn wat je niet kunt zien 62
