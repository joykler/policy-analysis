En de ervaring die een respondent beschrijft over de animatiewereld: 
“Mijn sector is animatie. Mijn ervaring is dat er niet op uiterlijke kenmerken geselecteerd wordt. Mijn 
naaste collega's zijn toevallig vijf witte mannen. Maar onze stagiairs zijn erg divers. Zo hebben we een 
trans-persoon gehad, een Iraanse vluchteling en iemand die zijn coming out tijdens zijn stage periode bij 
ons had. Onze voormalige stagiairs vormen het overgrote deel van de pool waaruit wij freelancers 
vragen om werk voor ons te verzetten. Wij selecteren op tekenstijl (tekenvaardigheid en of de 
persoonlijke stijl bij het project past) en werkethiek (is iemand prettig om mee te werken en begrijpt 
hij/zij onze werkmethodes).” 
 
4.3 Een niet-inclusie ervaren sector 
Zoals uiteengezet in paragraaf 4.1 ervaart ongeveer de helft van de respondenten de sector (zeker) niet als 
inclusief. Als we focussen op de kenmerken van degenen (n=211) die deze mening is toegedaan dan valt het 
volgende op (niet weergegeven in een tabel):  
• De gemiddelde leeftijd wijkt weinig af van het gemiddelde (42,3 jaar versus 42,2 jaar). 
• Bovengemiddeld vaak vrouw, 63% versus 51% van alle respondenten. 
• Ondergemiddeld vaak man, 32% versus 44% van alle respondenten. 
• Ondergemiddeld vaak in een leidinggevende positie, 49% versus 55% van alle respondenten. 
• Degenen die de sector als niet inclusief beoordelen zijn bovengemiddeld vaak maker van kleur. 
• Bovengemiddeld vaak makers van kleur, 39% versus 26% van alle respondenten. 
• Ondergemiddeld vaak witte maker, 61% versus 70% van alle respondenten. 
• De rol/functie die iemand binnen de sector uitoefent heeft weinig relatie met de mate waarin inclusiviteit 
wordt beleefd.  
 
Deze karakteristieken zijn precies omgekeerd evenredig aan de karakteristieken van de groep respondenten 
die oordeelt dat de sector wel inclusief is.  
 
Figuur 4.7 laat verder zien dat het gebrek aan inclusiviteit voor de respondent lang niet alleen betrekking heeft 
op etniciteit (66%). Ook zaken als machtsverhouding (60%), mogelijkheid op progressie en succes (42%) en 
gender (37%) worden vaak gezien als aspecten waarop de sector onvoldoende inclusief is. 
 
DSP-groep RAPPORT ─ Je kunt niet zijn wat je niet kunt zien
