Wat betreft de acteur is de etniciteit bepaald aan de hand van openbare (internet) bronnen waarin biografische 
gegevens stonden vermeld. Ook daar gold dat wanneer er anders dan het fysieke voorkomen in deze bronnen 
geen verwijzingen naar een andere etniciteit gevonden konden worden de etniciteit op Nederlands is 
gecodeerd. (Uiteindelijk werd aan 11% van de acteurs van kleur de Nederlandse etniciteit toegekend.) 
 
Vervolgens is per productie gevraagd of er kwaliteiten, onderscheidende kenmerken of beperkingen 
toegekend worden aan de culturele of etnische identiteit van het personage en of er, volgens de codeurs, 
sprake is van stereotypering. Tot slot is gevraagd over wie het verhaal wordt verteld en vanuit wiens perspectief. 
Bijvoorbeeld, een documentaire over mensen van kleur kan verteld worden vanuit het perspectief van iemand 
die wit is. Elke codeur heeft willekeurig 20 producties toebedeeld gekregen, waardoor elke productie twee keer, 
en onafhankelijk van elkaar, door twee codeurs is gecodeerd. Voor het coderen hebben we op de volgende 
manier gewerkt: 
• Per productie is de duur dat gecodeerd wordt gesteld op feature-length, circa 90 minuten. Films werden 
altijd in zijn geheel gecodeerd. Van een series met bijvoorbeeld afleveringen van 30 minuten, zijn er 3 
afleveringen gecodeerd.  
• Voor het vaststellen van de etnische identiteit van de acteur, hebben de codeurs gebruik gemaakt van 
openbare bronnen, zoals IMDB. Hierbij is de zelfidentificatie van de acteur leidend geweest voor het 
vaststellen van de etnische identiteit.  
• Voor het vaststellen van de etnische identiteit van het personage, is de norm gehanteerd dat er in de 
productie een uitspraak wordt gedaan of dat er bepaalde artefacten in beeld worden gebracht die duidelijk 
herleidbaar zijn tot een bepaalde etnische identiteit. Als er niets blijkt over de etnische identiteit omdat er 
niets over wordt gezegd, en in de productie wordt Nederlands gesproken, hebben de codeurs het 
personage een Nederlandse etniciteit toegekend (ook als de huidskleur ontegenzeggelijk niet wit was). In 
alle gevallen waarin er geen overeenstemming is in hoe een personage is gecodeerd, wordt dat in het 
codeursteam besproken en op basis van de uitspraken of artefacten consensus gevonden over de 
etnische identiteit van het personage. 
• Bij het vaststellen wie de dragende personages zijn (en dus het verhaal voortstuwen), moet het personage 
door beide codeurs als zodanig zijn aangemerkt. 
• Bij het vaststellen of het personage of de acteur van kleur is, is uitgegaan van de waarneming van beide 
codeurs.  
• Als de codeurs verschillende leeftijdscategorieën hebben gecodeerd, is de hogere categorie genomen. 
 
2.3 Begripsafbakening 
2.3.1  Etnische diversiteit 
In ons onderzoek toetsen we de etnische diversiteit en inclusiviteit in de Nederlandse film- en AV-sector. Maar 
wat verstaan we hieronder? Een van de uitdagingen van dit onderzoek ligt op het terrein van definitie en 
classificering van de begrippen ‘inclusiviteit’, ‘diversiteit’, ‘etniciteit’, en ‘makers van kleur’. Diversiteit is iets 
anders dan inclusiviteit. Diversiteit gaat over de verscheidenheid binnen een groep of organisatie. Deze 
DSP-groep RAPPORT ─ Je kunt niet zijn wat je niet kunt zien
