Nederlanders met een migratieachtergrond in de sector gerepresenteerd worden niet alles zegt over de mate 
waarin producties gemaakt worden door Nederlanders met een migratieachtergrond. Zoals we in tabel 3.4 
zagen hebben makers met een migratieachtergrond gemiddeld aan minder producties meegewerkt dan 
makers zonder migratieachtergrond. De etnische diversiteit binnen de totale groep makers in de sector geeft 
daarom geen inzicht in de mate waarin de producties zelf met een etnisch-diverse crew tot stand zijn 
21
gebracht. Tegen de achtergrond van deze beperking kunnen de volgende conclusies worden getrokken: 
• Binnen de sector hebben acteurs, ten opzichte van de Nederlandse samenleving, relatief vaak een 
migratieachtergrond (maar ze vertolken, zoals zal blijken in paragraaf 3.2, relatief weinig rollen). 
• Dit geld ook voor professionals werkzaam in research, scenario, productie en camera. 
 
In tabel 3.7 wordt weergeven welk percentage van de respondenten (ook) in een leidinggevende functie 
werkzaam is. De tabel laat zien dat makers van kleur aanzienlijk minder vaak leidinggeven zijn dan witte makers. 
Daar waar witte makers in ongeveer 60% van de gevallen (ook) een leidinggevende functie hebben uitgeoefend 
ligt dat percentage bij makers van kleur rond de 40%. Wat verder opvalt bij deze tabel is dat het percentage van 
de respondenten dat aangeeft dat ze (ook) een leidinggevende functie heeft uitgeoefend binnen de sector 
gevoelsmatig hoog ligt. Referentiecijfers voor de sector ontbreken echter. Een mogelijke verklaring voor dit 
gevoelsmatig hoge percentage kan liggen in het feit dat veel professionals in de sector als ZZP’er werken en uit 
hoofde van die hoedanigheid (‘eigen baas’) aangeven als leidinggevende of head of department te hebben 
gewerkt. 
 
Tabel 3.7 Ben je werkzaam in een leidinggevende functie (als Head of Department)? Uitgesplitst naar wel of niet maker 
van kleur/migratieachtergrond 
 % In leidinggevende functie 
Volgens zelfidentificatie van kleur (N=181) 40% 
Mensen met migratieachtergrond (N=251) 44% 
Volgens zelfidentificatie wit (N=484) 61% 
Mensen zonder migratieachtergrond (N=443) 61% 
Bron: enquête professionals AV-sector 
 
3.2 Diversiteit op het scherm  
Hoe representatief is de etnische diversiteit in (mede) door publieke gelden gefinancierde Nederlandse 
producties? Om deze vraag te beantwoorden kijken we eerst naar de etniciteit van de acteurs die de enquête 
hebben ingevuld. Vervolgens gaan we voor een steekproef van Nederlandse producties na hoe etnisch-divers 
de film- en AV-sector is.  
 
 
21
 Een hypothetisch voorbeeld: stelt dat helft van de makers een migratieachtergrond heeft en dat makers met een migratieachtergrond 
gemiddeld aan één productie per jaar een bijdrage leveren. En stelt dat makers zonder migratieachtergrond de andere helft uitmaken en 
dat zij gemiddeld aan tien producties per jaar een bijdrage leveren dan zou dat gemiddeld genomen betekenen dat slechts 10% van de 
crew van de producties een migratieachtergrond heeft, ook al heeft de helft van alle makers in de sector een migratieachtergrond. 
DSP-groep RAPPORT ─ Je kunt niet zijn wat je niet kunt zien 33
