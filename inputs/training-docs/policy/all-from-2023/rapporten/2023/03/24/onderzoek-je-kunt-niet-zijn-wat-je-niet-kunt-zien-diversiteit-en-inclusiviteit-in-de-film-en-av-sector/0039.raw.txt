Bij producties met een dragende personage van kleur wordt in 50% actief gerefereerd aan het gegeven dat zij 
van kleur zijn en wordt daarmee een deel van de voortgang van het verhaal gemotiveerd. Bijvoorbeeld omdat 
het personage wordt geconfronteerd met discriminatie of omdat bepaalde veronderstellingen over mensen 
van kleur (armoede, afstand tot de arbeidsmarkt of ontwrichte gezinnen) worden benadrukt. Bij non-
fictieproducties lijkt van deze situatie in bijna twee derde van de gevallen sprake. Gelet echter op het beperkt 
aantal producties waarop deze conclusie gebaseerd is (n=16) moeten deze resultaten voorzichtig worden 
geïnterpreteerd.   
 
Tabel 3.15 Speelt de culturele of etnische identiteit van personages van kleur een expliciete rol in de voortgang van het 
verhaal? (alleen producties met een dragend karakter van kleur, n = 40) 
 
Fictie producties  % Non-fictie producties % Totaal met karakters van kleur  % 
Nee 14 58% 6 38% 20 50% 
Ja 10 42% 10 63% 20 50% 
Totaal 24 100% 16 100% 40 100% 
Bron: Productie-analyse Universiteit Utrecht 
 
Bij 14% van de producties is door beide codeurs vastgesteld dat er in de productie een zodanige versimpeling, 
overdrijving of generalisering van een etnische of culture identiteit voorkomt in de productie dat het kan 
worden gekwalificeerd als een stereotypering (zie voor een toelichting op stereotypering paragraaf 2.2.4). Deze 
stereotypering blijkt in het geval van witte Nederlanders niet altijd negatief te zijn (zoals welvarend, slim, nobel). 
Bij personages van kleur was geen sprake van positieve stereotypering, enkel negatief.  
 
Tabel 3.16 Is er sprake van stereotypering? 
 
Aantal producties % 
Nee 
72 74% 
Ja, op basis van etniciteit 
14 14% 
Ja, op basis van andere categorieën 
12 12% 
Totaal 
98 100% 
Bron: Productie-analyse Universiteit Utrecht 
 
3.3 Tot slot 
In dit hoofdstuk is getracht vast te stellen in hoeverre de film- en AV-sector zowel achter als op het scherm 
etnisch-divers is. Hiervoor is gebruik gemaakt van een enquête onder makers en een analyse van 100 (mede) 
met publiek geld gefinancierde producties. Voor het bepalen van de mate van diversiteit in de sector zijn de 
enquêteresultaten naar een landelijk beeld gegeneraliseerd. Hierbij moet echter de kanttekening worden 
gemaakt dat de representativiteit van de respons – vanwege methodische beperkingen – niet kon worden 
vastgesteld. Wel zijn er enkele indicaties dat de respons vermoedelijk een bias heeft en naar verhouding meer 
vrouwen en makers in een leidinggevende positie de enquête hebben ingevuld. In hoeverre deze mogelijke 
bias doorwerkt in de generalisatie kon niet worden bepaald.  
 
DSP-groep RAPPORT ─ Je kunt niet zijn wat je niet kunt zien
