Freelancen 
Deze onveiligheid wordt nog verder versterkt doordat, net als in andere delen van de culturele sector, 
cultuurmakers vaak als freelancer werken. “Freelancers kunnen niet ‘zeuren’. Dat is riskant, misschien worden 
ze niet opnieuw gecast”, legt een casting director uit. Ook een actrice gaf aan: “Je wil niet te boek staan als 
lastig. Je bent dus makkelijk, je doet het gewoon. Freelancen is zeker onderdeel van deze onzekerheid: voor jou 
duizend anderen, dat voel je altijd, maar in werkelijkheid is het niet echt zo. Je voelt je heel vervangbaar maar 
het klopt niet.” Ook één van de regisseurs die we spraken herkende dit beeld: “Het is geen sociaal veilige 
werkomgeving. Ik heb teveel voorbeelden van dat dat niet zo is. Je moet heel erg op je hoede zijn. Er is heel veel 
concurrentie. Je moet heel erg vechten voor je product.” 
 
Achtergestelde uitgangspositie 
Naast interne factoren binnen de film- en AV-sector zelf wordt door respondenten ook gewezen op de 
28
achtergestelde uitgangspositie van makers van kleur. In de eerste plaats zouden naar verhouding minder 
mensen van kleur een opleiding (kunnen) volgen die toegang verschaft tot een baan binnen de film- en AV-
29
sector. Daardoor wordt de vijver waaruit voor mensen van kleur gevist moet worden in zowel absolute maar 
ook relatieve zin kleiner zijn. Daarnaast is de inkomenszekerheid binnen de sector relatief laag waardoor het 
voor mensen met een achtergestelde positie (en alleenverdieners) geen aantrekkelijke werkomgeving is. 
30
Mensen van kleur hebben vaker een achtergestelde positie en hebben daardoor mogelijk een prikkel om te 
kiezen voor een meer zekere bron van inkomsten dan in de film- en AV-sector. 
 
4.4 Impact van publieke financiering 
Eén van de onderzoeksvragen luidt: “Wat is de impact van publieke financiering op diversiteit en inclusie in de 
sector?” Om deze vraag onderbouwd te kunnen beantwoorden zou een systematische vergelijking moeten 
worden gemaakt tussen de (mede) met publiek geld geproduceerde producties en producties die alleen 
commercieel tot stand zijn gebracht. Die vergelijking gaat de reikwijdte van dit onderzoek te boven. Wel 
hebben we in de enquête en tijdens de interviews het thema aan bod laten komen. Uit figuur 4.8 blijkt echter 
geen eenduidig beeld. Deelnemers aan de enquête zien in een derde van de gevallen geen verschil tussen 
beide type producties. Een vijfde ervaart meer inclusiviteit bij de met publiek geld gefinancierde producties en 
een op de tien ervaart dat juist bij de louter commercieel gefinancierde producties. Ook op basis van de 
interviews kon geen eenduidig beeld worden geschetst.  
 
 
  
 
28
 Dit probleem wordt ook in het buitenland herkend. Zie bijvoorbeeld, O’Brien, D. and Taylor, M. (2020). Culture is Bad for You: Inequality in 
the Cultural and Creative Industries. Manchester: Manchester University Press.  
29
 De HBO monitor lijkt dit beeld te bevestigen. Van de afgestudeerden studenten had 6% een westerse migratieachtergrond en 7% een 
niet-westerse migratieachtergrond. Zie verder, https://www.vereniginghogescholen.nl/kennisbank/feiten-en-
cijfers/artikelen/arbeidsmarkt.  
30
 Mensen van kleur worden systematisch achtergesteld in domeinen als arbeidsmarkt, onderwijs en woningmarkt (Hunter, 2007). 
DSP-groep RAPPORT ─ Je kunt niet zijn wat je niet kunt zien
