Wordt sec gekeken naar het percentage van mensen met een migratieachtergrond of dat zich identificeert als 
maker van kleur dan moet worden geconcludeerd dat de film- en AV-sector qua etnische diversiteit in grote 
lijnen representatief is. Dat wil zeggen: waar voor de samenleving als geheel geldt dat 25% van de Nederlanders 
een migratieachtergrond heeft, heeft van de respondenten van de enquête 35% een migratieachtergrond 
(waarvan een derde een Europees herkomstland heeft). Dit percentage zou zelfs betekenen dat er binnen de 
sector een lichte oververtegenwoordiging van makers van kleur is. Bij deze conclusie moeten echter twee 
kanttekeningen worden gemaakt. In de eerste plaats blijkt er verschil te bestaan tussen Nederlanders met en 
Nederlanders zonder migratieachtergrond in de mate waarin ze werk vinden binnen de sector. Nederlanders 
zonder migratieachtergrond werken aan meer producties mee dan Nederlanders met een migratie-
achtergrond. In de tweede plaats moet gewezen worden op het feit dat de film- en AV-sector geografisch 
geconcentreerd is in de Randstad. De meeste makers zijn vermoedelijk ook woonachtig in de Randstad. Het 
percentage inwoners van de Randstad met een migratieachtergrond ligt flink hoger dan het landelijke 
gemiddelde. Hoeveel hoger kan niet exact worden becijferd omdat gegevens hierover ontbreken maar afgezet 
tegen de etnisch-demografische cijfers van deze regio lijkt eerder sprake van een ondervertegenwoordiging 
van de etnische groepen in de film- en AV-sector.  
 
Een migratieachtergrond betekent niet automatisch dat de betreffende persoon zich ook identificeert als ‘van 
kleur’. Het onderzoek laat echter zien dat dat in de praktijk vaak wel het geval is, zeker voor zoverre het 
herkomstland buiten Europa ligt: makers die zich identificeren als van kleur blijken vooral wortels te hebben in 
de voor Nederland belangrijke migratielanden Suriname, Indonesië, Caribische delen van het Koninkrijk, Turkije 
en Marokko.  
Makers van kleur blijken iets jonger en korter in de sector te werken dan gemiddeld. Ook het aantal producties 
waaraan makers van kleur in de afgelopen vijf jaar een bijdrage leverden ligt zo’n 10% lager. Makers van kleur 
zijn relatief vaak werkzaam als acteur. Ook de regierol en de rol van scenario komt bij makers van kleur relatief 
vaak voor. Het percentage makers van kleur dat (ook) leiding geeft en/of head of department is ligt een flink 
stuk lager dan bij witte makers (ca. 40% versus 60%).  
 
Hoewel makers van kleur relatief vaak acteur zijn, ligt het aantal rollen dat ze vertolkt hebben in de afgelopen 
vijf jaar bijna 40% lager dan bij witte makers. Dat neemt niet weg dat wanneer naar de hoofdzakelijk (mede) met 
publieke middelen gesubsidieerde producties wordt bekeken, 21% van de dragende karakters iemand van kleur 
is (altijd vertolkt door een maker van kleur). Opvallend daarbij is het verschil tussen fictie en non-fictie. Waar bij 
fictie 14% van de dragende karakters van kleur is (een lichte ondervertegenwoordiging ten opzichte van het 
percentage van de Nederlandse samenleving dat van kleur is) is bij non-fictie sprake van een aandeel van 35% 
van personages van kleur (wat juist een oververtegenwoordiging is ten opzichte van de etnische diversiteit van 
de Nederlandse samenleving). 
 
Wat verder opvalt is dat personages van kleur veel vaker jong en man zijn. Vrouwen van kleur van boven de 40 
jaar zijn vrijwel afwezig in de producties. Ruim driekwart van de producties heeft een exclusief wit 
vertelperspectief. In 12% is sprake van een gemengd vertelperspectief en in 9% van de producties wordt een 
vertelperspectief vanuit iemand van kleur ingenomen. Wanneer beide percentages bij elkaar worden opgeteld 
DSP-groep RAPPORT ─ Je kunt niet zijn wat je niet kunt zien
