• Thema 3: Typecasting. 
• Thema 4: Stereotypes. 
• Thema 5: Ruimte voor álle verhalen. 
• Thema 6: Representatie achter de schermen. 
• Thema 7: Het gaat om meer dan alleen kleur. 
• Thema 8: Schijninclusiviteit. 
• Thema 9: Tokenisme. 
• Thema 10: De lat ligt hoger voor makers van kleur. 
• Thema 11: Gebrek aan sociale veiligheid. 
• Thema 12: Freelancen. 
• Thema 13: Achtergestelde uitgangspositie. 
 
Wit is de norm 
De grote mate van witheid van de sector werd in interviews, tijdens de duidingssessies en in veel ervaringen 
continue aangewezen als een factor die de inclusiviteit belemmert. Verschillende respondenten gaven ook aan 
dat diversiteit en representatie misschien aan de buitenkant aanwezig lijken maar dat in essentie de film en 
televisiewereld erg wit is. Zo ook de volgende ervaring onder de titel “De hang naar de inclusiviteit van nu is niet 
altijd integer”: 
“Producenten vrezen niet-inclusief genoeg te zijn en doen hun best om kleurrijk te windowdressen, maar 
achter de schermen is het allemaal hartstikke wit.” 
 
De volgende ervaring bevestigt dit sentiment:  
Ik ben al lang opgehouden met het delen van mijn anekdotes. Iedereen weet het. Mijn sector is van top 
tot teen wit, niet-inclusief en heeft een verkeerd zelfbeeld. De poortwachters, geldschieters, 
commissieleden van de fondsen, diversiteitscommissies, crews, alle medewerkers van producenten, 
medewerkers, begeleiders van het Filmfonds en de bazen, omroepbazen, eindredacties van de omroepen 
en iedereen voor en achter de camera zijn allemaal wit. De kans dat deze bovengenoemde mensen met 
hun zeer beperkte biculturele competenties affiniteit zouden hebben met filmplannen en filmideeën van 
mensen van kleur is zeer klein. Dit is de realiteit maar al die bovengenoemden zullen in interviews (intern 
en extern maar ook in dit onderzoek) juist een zeer inclusief beeld van zichzelf schetsen. De blinde vlek is 
gigantisch groot. Dit zelfbeeld is absoluut verkeerd en moet gecorrigeerd worden. En laten we ophouden 
met mensen om hun anekdotes en ervaringen te vragen. Die zijn er genoeg en iedereen kent ze. Laat de 
feiten voor zich spreken. Het gaat er niet om hoe ik mijn werkgebied "ervaar". Het gaat om hoe mijn 
werkgebied is. Het is exclusief, wit en bicultureel incompetent. 
 
Impliciete vooroordelen zouden ontstaan doordat het witte perspectief de norm is. Dit witte perspectief is in de 
regel niet bewust en zou tot micro-agressies en alledaags racisme leiden. Hiervan staan ook elders in deze 
DSP-groep RAPPORT ─ Je kunt niet zijn wat je niet kunt zien
