Tabel 3.3  Etnische diversiteit op basis van herkomstland versus zelfidentificatie (N=665) 
 Witte maker Makers van kleur 
(N=484) (N-181) 
Nederland 84% 14% 
Europa (excl. Nederland) 8% 7% 
Buiten-Europa, Indonesië 2% 15% 
Buiten-Europa, Marokko 0% 8% 
Buiten-Europa, Nederlandse Cariben 1% 8% 
Buiten-Europa, Suriname 1% 22% 
Buiten-Europa, Turkije 0% 4% 
Buiten-Europa, Overig Afrika 1% 8% 
Buiten-Europa, Overig Amerika en Oceanië 2% 4% 
Buiten-Europa, Overig Azië 1% 11% 
Onbekend/missing 0% 1% 
Totaal 100% 100% 
Bron: enquête professionals AV-sector 
 
3.1.1 Verschillen tussen makers van kleur en witte makers in de film- en AV-sector 
Hoewel tussen de CBS-indeling voor makers van kleur en de zelfidentificatie een belangrijke overlap bestaat, is 
deze, zoals we in de vorige paragraaf zagen, niet 100%. Voor het vaststellen van etnische diversiteit lijkt 
zelfidentificatie te prefereren boven herkomstland. Niet alleen kunnen met eerstgenoemde methode meer 
personen worden geïdentificeerd die behoren tot een etnische minderheid, maar ook mag worden 
aangenomen dat het eigen oordeel over de identiteit nauwkeuriger is dan een statistische (CBS) methode die 
op geen enkele manier rekening kan houden met de specifieke culturele omstandigheden waarbinnen het 
betreffende individu opgegroeid en gesocialiseerd is. Terwijl juist die omstandigheden bepalend zijn voor de 
etnische identiteit. In het vervolg van dit hoofdstuk gebruiken we daarom primair zelfidentificatie om etnische 
diversiteit te meten. Ter controle gaan we daarnaast ook steeds na in hoeverre bij de CBS-indeling van 
diversiteit dezelfde patronen zichtbaar worden.  
 
Algemene kenmerken 
In onderstaande tabel 3.4 wordt duidelijk dat makers van kleur gemiddeld genomen iets jonger zijn (40 jaar) dan 
witte makers (43 jaar). Verder laat de tabel zien dat makers van kleur gemiddeld in de afgelopen vijf jaar aan iets 
minder producties hebben meegewerkt dan witte makers (17 versus 20 film en tv-producties). Wordt niet 
zelfidentificatie gebruikt maar herkomstland (CBS) als grondslag voor etnische diversiteit dan ontstaat een 
vergelijkbaar beeld. Met dat onderscheid dat het verschil in gemiddeld aantal producties tussen beide type 
makers flink toeneemt. Makers met een migratieachtergrond op basis van herkomstland werkten in de 
afgelopen vijf jaar gemiddeld aan 13 producties, terwijl makers zonder migratieachtergrond aan gemiddeld 25 
producties meewerkten. Dit is een belangrijk gegeven. Wordt namelijk niet naar het totaal aantal makers 
gekeken maar naar het totaal aantal producties en per productie de mate van etnische diversiteit dan zou – 
voor wat betreft de CBS-indeling – sprake zijn van een onder-representatie van etnische groepen.  
 
  
DSP-groep RAPPORT ─ Je kunt niet zijn wat je niet kunt zien 31
