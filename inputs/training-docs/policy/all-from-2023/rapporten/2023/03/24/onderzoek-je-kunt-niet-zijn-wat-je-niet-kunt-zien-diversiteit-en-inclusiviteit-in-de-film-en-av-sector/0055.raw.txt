Alle interviewrespondenten vinden dat er nog te weinig mensen van kleur zijn die de verhalen vertellen. 
“Bijvoorbeeld een witte maker die in Suriname is opgegroeid kan verhalen vertellen over Suriname vanuit zijn of 
haar perspectief. Een witte maker die daar nog nooit is geweest kan dat veel moeilijker. Maar dat wil niet zeggen 
dat makers van kleur ook exclusief vanuit het vertelperspectief van iemand van kleur verhalen vertellen.” 
Enkele respondenten hebben ook benadrukt dat wie je bent of wat je huidskleur is niet de beslissende factor is 
in welke verhalen je mag vertellen. “Je mag natuurlijk ook verhalen maken die je niet zelf hebt meegemaakt. 
Maar als het iets is dat waargebeurd is moet je wel goed onderzoek doen.” Deze respondent gaf Rampvlucht als 
voorbeeld van een film waarin dat goed is gedaan. “Behoorlijk goed gemaakt door witte makers, research goed 
gedaan. Om op een juiste manier de verhalen van die mensen zelf te vertellen is er wel ook veel onderzoek 
gedaan. Er is geluisterd naar diegenen die de Bijlmerramp hebben meegemaakt.”  
 
27
Volgens één van de respondenten is de bepalende factor hoe de machtsbalans ligt. Ze vraagt: “Kan Ushi nog?” 
Nee, vindt ze. En dat is omdat de machtsverhoudingen uit balans zijn. “Er zijn geen Chinese mensen die 
allemaal grappen maken over Wendy van Dijk.” Tegelijkertijd nuanceert deze respondent haar betoog door uit 
te leggen dat niet alle aanstootgevende humor off-limits is. “Daniel Arends’ grappen vind ik bijvoorbeeld heel 
grappig maar er zijn ook sommigen die zijn werk problematisch vinden.” Een andere respondent beschrijft de 
disbalans in machtsverhoudingen door uit te leggen dat “voorheen werden komedies bedacht door en voor 
witte mensen, gefaciliteerd door witte mensen. Denk aan het Schnitzelparadijs of wat Jandino maakt. De 
personages en verhalen moeten namelijk geen ongemak oproepen bij witte mensen en dat leidt al gauw tot 
het bevestigen van stereotypes.” 
 
Representatie achter de schermen 
Respondenten wijzen er op dat het voor inclusiviteit ook belangrijk is dat de crew meer divers wordt. Gebrek 
aan diversiteit kan ook tot praktische belemmeringen leiden die makers van kleur het gevoel geven niet 
volwaardig mee te kunnen doen. Dit leidt soms tot ongemakkelijke situaties. Een respondent vertelt:  
“De actrices van kleur die ik vertegenwoordig moeten nog steeds werken met een visagie of kap-en 
grime team dat nog nooit met Afro-Amerikaans haar/huid heeft gewerkt. Hierdoor krijgen zij minder tijd 
bij kap-en grime dan hun witte collega's en moeten ze vaker zelf hun kostbare tijd en geld stoppen in het 
'klaarmaken' van hun haar/huid voordat ze op de set/in het theater hun ding kunnen doen. Ook hebben 
witte mensen die verantwoordelijk zijn voor kap/grime/visagie soms geen idee hoe Afro-Amerikaans 
haar of huid behandeld moet worden. Vaak doen ze alsof het hetzelfde behandeld wordt als een witte 
huid. Ze zien soms niet eens of een pruik ‘goed zit’ en zeggen dan; ja hoor, zit prima, terwijl het helemaal 
niet goed zit.” 
 
Een interviewrespondent beschreef haar ervaring met de styling voor een rol waarin ze een moslima speelde 
die een hoofddoek zou dragen: “Ze kwamen gewoon aan met een lapje van de markt!”  
 
27
 Ushi en Van Dijk was een programma dat op SBS6 werd uitgezonden vanaf 1999. In het programma speelde Wendy van Dijk een 
stereotypisch uitgebeeld Japans personage genaamd Ushi om (bekende) personen in de maling te nemen.  
DSP-groep RAPPORT ─ Je kunt niet zijn wat je niet kunt zien
