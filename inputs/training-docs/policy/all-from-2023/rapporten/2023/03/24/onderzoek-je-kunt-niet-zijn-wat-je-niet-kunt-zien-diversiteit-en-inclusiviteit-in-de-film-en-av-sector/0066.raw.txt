Deze kenmerken zijn recht-evenredig omgekeerd aan degenen die de inclusiviteit in de sector wel positief 
beoordelen. De soort functie die iemand binnen de sector uitoefent heeft overigens weinig relatie met de mate 
waarin inclusiviteit wordt beleefd.  
 
De thema’s die binnen het onderzoek naar voren komen om het gebrek aan inclusiviteit te illustreren, lijken aan 
te sluiten bij de statistiek van de enquêteresultaten. Zo wordt gesteld dat het verhogen van de inclusiviteit 
onder meer wordt belemmerd door een dominant witte cultuur in de film- en AV-sector en oudere witte 
mannen die als gatekeepers het inclusiebeleid bepalen. Ook de statistiek laat zien dat deze groep binnen de 
sector het meest positief oordeelt over de inclusiviteit. Een gebrek aan echte kennis en ervaring met etnische 
diversiteit bij deze personen zou er toe leiden dat inclusie oppervlakkig blijft en meer gedaan wordt onder druk 
van buiten dan dat de meerwaarde wordt beleefd. Genoemd wordt daarbij het risico op schijninclusiviteit, 
stereotypering in de casting en tokenisme. Respondenten halen meerdere voorbeelden aan die deze issues 
illustreren. Door anderen wordt er echter ook op gewezen dat inclusiviteit steeds meer serieuze aandacht krijgt 
binnen de sector en dat ook steeds meer positieve resultaten worden geboekt.  
 
Naast interne kenmerken van de film- en AV-sector wordt ook op externe factoren gewezen die de inclusiviteit 
(en etnische diversiteit) belemmeren. Het aantal mensen van kleur dat een opleiding volgt die toegang geeft 
tot de sector zou relatief laag zijn waardoor het aanbod van geschikte kandidaten ook relatief lager ligt dan bij 
witte makers. Ook het feit dat de film- en AV-sector een relatief slecht betaalde sector is, maakt dat er juist voor 
gemarginaliseerde groepen geen incentive is om hier werk te zoeken. Deze prikkels zorgen voor 
ondervertegenwoordiging wat uiteindelijk kan leiden tot minder inclusie. Cijfers uit het onderwijs en de 
internationale literatuur lijken dit beeld te bevestigen.  
 
Mate van impact 
• Wat is de impact van publieke financiering op diversiteit en inclusie in de sector? 
Vanwege methodische beperkingen kon deze vraag binnen het onderzoek niet worden beantwoord. 
 
5.2 Tot slot 
Dit is het eerste onderzoek in Nederland naar de etnische diversiteit en inclusiviteit van de film- en AV-sector. 
Het onderzoek laat zien dat er in de sector, afgezet tegen het landelijke gemiddelde, in grote lijnen sprake lijkt 
van een representatieve vertegenwoordiging van de voor Nederland relevante etnische groepen. Echter, de 
sector is ruimtelijk geconcentreerd in de Randstad en het etnisch-demografische profiel van deze regio is veel 
diverser dan het landelijke gemiddelde. Afgezet tegen dat profiel is vermoedelijk sprake van 
ondervertegenwoordiging. Bovendien zien we dat de positie van makers van kleur binnen de sector minder 
stevig is dan die van witte makers. Ze hebben minder werk, zijn vaak korter werkzaam in de sector en zijn 
ondervertegenwoordigd in leidinggevende functies. Deze achtergestelde positie vertoont een samenhang met 
de inclusiviteit. Deze wordt door een grote meerderheid van makers van kleur als onvoldoende ervaren, wat 
zich ook vertaalt in een negatiever oordeel over de sociale veiligheid op de werkvloer.  
DSP-groep RAPPORT ─ Je kunt niet zijn wat je niet kunt zien 66
