de (be)leefwereld van de doelgroepen en ook in de toekomst altijd gemeten kan worden. In Nederland is het 
systeem van categorieën vrijwel geheel ontworpen en toegepast zonder enige inspraak van burgers, stellen 
Duyvendak en De Zwart (2012). Etnische identiteiten in Nederland worden zodoende eenzijdig door de staat 
aan burgers toegewezen. Met een vormvrije vorm van zelfidentificatie wordt voorkomen dat buitenstaanders 
(onderzoekers, werkgevers, etc.) voor iemand bepalen tot welke groep iemand hoort, met alle risico’s op bias 
van dien. Nadeel is dat voor deze aanpak geen referentiecijfers voor Nederland als geheel beschikbaar zijn en 
dat – zoals uit de volgende paragraaf zal blijken – zeer uiteenlopende etnische categorieën naar voren kunnen 
worden gebracht.  
 
2.4 Reikwijdte en beperkingen van het onderzoek 
Dit onderzoek is uniek in zijn soort: niet eerder werd in Nederland de mate van etnische diversiteit en inclusie 
binnen de film- en AV-sector onderzocht. Dit pionierskarakter bracht echter ook enkele beperkingen met zich 
mee, die we in deze paragraaf toelichten.  
 
Ontbreken referentiecijfers  
Het onderzoek naar etnische diversiteit in de film- en AV-sector gaat in de eerste plaats om de vraag of de 
diverse etnische groepen in dezelfde mate vertegenwoordigd zijn binnen de film- en AV-sector als dat zij in de 
Nederlandse samenleving vertegenwoordigd zijn. Is daarvan sprake dan is sprake van een representatieve 
vertegenwoordiging van de etnische diversiteit van de Nederlandse samenleving. Zoals hiervoor uiteengezet is 
etnische diversiteit niet eenduidig geconceptualiseerd. Om die reden wordt daarom binnen dit onderzoek op 
drie manieren diversiteit gemeten. Echter, alleen voor de eerste meetmethode (herkomstindeling van het CBS) 
zijn harde referentiecijfers voor de Nederlandse samenleving bekend, terwijl niet de CBS methode maar 
zelfidentificatie de meest accurate vorm is om etnische diversiteit te bepalen. Voor de onderverdeling naar 
‘makers van kleur’ en ‘witte makers’ op basis van zelfidentificatie zijn geen harde referentiecijfers voor de 
Nederlandse samenleving. Om toch te kunnen vergelijken is binnen dit onderzoek een indicatief 
referentiecijfer berekend door na te gaan wat het herkomstland is van mensen die zichzelf als van kleur 
identificeren. Dit leverde een indicatief referentiecijfer op van 17% voor het percentage Nederlanders dat zich 
als van kleur identificeert. De berekening was als volgt: bekend is dat 25,4% van de Nederlanders volgens de 
CBS-indeling een migratieachtergrond heeft. Een derde van deze Nederlanders heeft Europese roots en 
mensen met Europese roots identificeren zich nauwelijks als ‘maker van kleur’. Het percentage Nederlanders 
met een migratieachtergrond dat zich zodoende ook met ‘van kleur’ identificeert ligt dus vermoedelijk een 
derde lager, zo rond de 17%. Voor zelfidentificatie op basis van een zelf te bepalen etnische categorie zijn geen 
harde referentiecijfers beschikbaar en konden ook geen indicatieve referentiecijfers worden berekend.  
 
Representativiteit steekproefkader en enquêterespons 
Een belangrijk deel van de conclusies over etnische diversiteit is gebaseerd op een enquête onder 
cultuurmakers in de film- en AV-sector. De enquête werd uitgezet binnen de achterban van negentien 
organisaties uit de sector (zie bijlage 7 voor een overzicht van de betrokken organisaties). Uit de aard van de 
DSP-groep RAPPORT ─ Je kunt niet zijn wat je niet kunt zien
