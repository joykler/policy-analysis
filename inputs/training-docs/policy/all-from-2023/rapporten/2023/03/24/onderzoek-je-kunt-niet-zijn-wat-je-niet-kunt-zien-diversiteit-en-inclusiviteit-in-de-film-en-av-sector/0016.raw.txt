De duidingssessie is een noodzakelijk onderdeel van narratief onderzoek. Aan de hand van het advies van de 
begeleidingscommissie selecteerden we twee groepen van elk circa tien respondenten. De ene groep voor de 
eerste duidingssessie bestond uit alleen respondenten van kleur, de tweede groep voor de tweede sessie had 
een gemengde samenstelling. In deze sessies lieten we de onderzoeksresultaten duiden door personen die zelf 
werkzaam zijn in de sector.  
1 Ervaringen die de makers hebben in de sector waaruit blijkt dat de sector al dan niet inclusief is ten 
opzichte van de culturele achtergrond. In hoeverre voelen zij zich een vanzelfsprekend onderdeel van hun 
omgeving, geaccepteerd en gewaardeerd? Waaruit blijkt de acceptatie en de waardering? Patronen in 
persoonlijke verhalen en ongemakken komen hierbij ook aan bod.  
2 Het type verhalen dat verteld wordt en het type rollen die makers van kleur innemen binnen die verhalen. 
In hoeverre is kleur of culturele achtergrond een bepalende factor voor het verhaal en het type rol? Wat is 
hierbij de scheidslijn tussen stereotype en karakteristiek?  
3 Hoe divers/representatief is de thematiek die aan bod komt in het aanbod van de Nederlandse film/ 
documentaire- en televisiesector. Worden bepaalde verhalen (nog) niet verteld?  
4 Wat is de impact van publieke financiering op diversiteit en inclusie in de sector? De opzet van de 
duidingssessies en de itemleidraden leggen we ter reactie voor aan de begeleidingscommissie. Na 
verwerking van de reactie krijgen de beoogde respondenten ter voorbereiding op de duidingssessie een 
A4 met een toelichting en de items toegestuurd. We maken per sessie een werkverslag voor intern 
gebruik (en leggen deze niet terug aan de deelnemers). 
 
2.2.4 Analyse Nederlandse producties 
Om te beoordelen hoe etnisch-divers en inclusief de uiteindelijke producties zijn, is een representatieve 
steekproef van 100 Nederlandse producties (films, series, documentaires) beoordeeld (zie bijlage 9 voor het 
overzicht van de titels in de steekproef). Deze producties waren in hoofdzaak (mede) met publieke middelen 
gefinancierd. Voor dit onderdeel werkten we samen met de Universiteit Utrecht (UU), departement Media- en 
Cultuurwetenschappen. Na een interne oproep door de UU hebben zich ruim twintig studenten aangemeld. Uit 
deze groep is een selectie gemaakt van tien studenten op basis van de kennis en vaardigheden die zij hebben 
opgedaan in hun opleiding (zoals Nederlandse Taal en Cultuur, Media & Cultuur of Culturele Antropologie) en 
met name de minor Gender en Postcolonial studies, over beeldanalyse/representatie en vragenstukken 
rondom diversiteit. Ook is bij de samenstelling van het team zorggedragen voor een etnisch diverse 
samenstelling waardoor er verschillende perspectieven en culturele kennis in het team van codeurs aanwezig 
is. In het team heeft de helft van de codeurs (ook) een niet-Nederlandse etniciteit en identificeren meerdere 
codeurs zich als ‘van kleur’.  
 
De codeurs hebben een training gekregen waarin is geoefend met het coderen van producties. Doel van de 
training was enerzijds gericht op het kritisch kijken en beoordelen, waarbij zij zijn ondersteund door Winnie 
Roseval, een ervaren trainer in vraagstukken rondom diversiteit en inclusie. Tijdens de training zijn de codeurs 
met elkaar het gesprek aangegaan over verschillende vragen: hoe te bepalen wie de dragende personages zijn, 
welk vertelperspectief er wordt ingenomen en of er sprake is van stereotypering (zie tekstkader). Met het 
DSP-groep RAPPORT ─ Je kunt niet zijn wat je niet kunt zien
