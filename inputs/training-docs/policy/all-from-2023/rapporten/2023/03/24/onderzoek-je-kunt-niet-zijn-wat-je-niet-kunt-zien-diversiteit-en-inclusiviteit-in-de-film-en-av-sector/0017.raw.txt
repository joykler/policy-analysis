bespreken van de verschillende voorbeelden zijn de codeurs tot een ijking gekomen over de manier waarop zij 
de producties konden coderen. 
 
Toelichting op kernbegrippen in de beoordeling van de producties  
Dragende personages 
Om te bepalen wie de dragende personages zijn in een AV-productie is als norm gesteld dat het personage van substantieel belang is 
voor de voortgang van het verhaal. Oftewel, zou het verhaal wezenlijk anders verlopen als het personage geen onderdeel had 
uitgemaakt van het verhaal? Beide codeurs hebben onafhankelijk van elkaar bepaald wie dat zijn. Enkel de codering van die personages 
die door beide codeurs zijn aangemerkt als dragend zijn meegenomen in de analyse.  
 
Vertelperspectief 
Bij het vaststellen vanuit wiens perspectief het verhaal wordt verteld, hebben we de vraag beantwoord vanuit wiens positie neemt de 
kijker het verhaal waar. Het hoeft niet zo te zijn dat het personage over wie het verhaal gaat, gelijk is aan het perspectief vanuit wie het 
verhaal wordt verteld. Zo gaat de film Tonio (2016, Paula van der Oest) over de door een verkeersongeluk omgekomen zoon Tonio, 
maar wordt het verhaal verteld vanuit het perspectief van de ouders.  
 
Stereotypering 
De codeurs hebben bij elk dragend personage de vraag beantwoord of er referenties zijn naar de etniciteit van het personage. 
Vervolgens is de normatieve vraag gesteld of er sprake is van stereotypering. Stereotypering houdt in dat een specifieke (etnische) 
groep wordt gereduceerd tot slechts enkele kenmerken of eigenschappen, waarbij de complexiteit en diversiteit van individuele 
personen wordt genegeerd. Stereotypering kan zowel positieve als negatieve kenmerken omvatten. Bijvoorbeeld, het stereotype dat 
alle mensen van Aziatische afkomst goed zijn in wiskunde, of het negatieve stereotype dat alle witte Nederlanders gierig zijn. 
 
 
Voor de steekproef hebben we gebruik gemaakt van het overzicht van alle (mede) met publiek geld 
gefinancierde producties in Nederland uit het onderzoek ‘Beter is nog niet goed’ van Sanders (2022), over de 
positie van vrouwen in de film- en televisiesector in de periode 2011-2020. Uit dit overzicht is een willekeurige 
selectie gemaakt van 100 producties uit de periode 2018-2020. Na de training is in samenspraak met de 
codeurs de vragenlijst opgesteld die voor elk personage dat de voortgang van het verhaal voortstuwt, en dus 
een belangrijke rol heeft, ingevuld is. Deze personages hebben wij de dragende personages genoemd. Bij fictie-
producties zijn de personages en de acteurs apart gecodeerd, omdat de etnische identiteit van het personage 
dat de acteur speelt niet overeen hoeft te komen met de etnische identiteit van de acteur (hoewel dat vaak wel 
het geval bleek te zijn).  
 
In de vragenlijst wordt per personage naam, gender, leeftijd, of het personage van kleur is en de etnische 
identiteit gecodeerd. Hierbij is als uitgangspunt genomen dat er een traceerbare verwijzing moet zijn naar 
iemands etniciteit. Dit kunnen letterlijke verwijzingen zijn waarbij het personage wordt benoemd als iemand 
met een bepaalde etniciteit. Maar ook de impliciete referenties zoals kleding, bepaalde artefacten of een 
gesproken taal zijn aangemerkt als indicatoren voor etniciteit. Als er geen andere referentie is dan dat het 
personage Nederlands spreekt, is de etniciteit gecodeerd als Nederlands. Enkel het fysieke voorkomen zoals 
huidskleur of gezichtskenmerken van een personage of acteur is niet gebruikt om een etniciteit aan toe te 
kennen. (Uiteindelijk werd aan 29% van de personages van kleur de Nederlandse etniciteit toegekend.)  
 
DSP-groep RAPPORT ─ Je kunt niet zijn wat je niet kunt zien
