Ook een andere enquêterespondent beschrijft wat er gebeurt als er achter de schermen weinig diversiteit is: 
Ondanks dat ik weet dat er moeite wordt gedaan om achter de schermen inclusiever te worden, zorgt 
een vernauwde blik bij collega's vaak voor een werksfeer die dit tegenhoudt. Het gebruik van het woord 
[n-woord] om een zwart iemand te omschrijven bijvoorbeeld, waarna ik vaak in discussies beland omdat 
ik vind dat taalgebruik als dit direct een inclusieve crew uitsluit ("ja maar ik zou het ook niet zeggen als er 
een zwart persoon bij is"). Ik heb wel eens een castingdirector horen klagen dat het "heel moeilijk is om 
moslims te vinden" nog voordat ze begon met casten en/of ervaring had met een dergelijke 
castingzoektocht. Dit wordt vervolgens door alle witte medewerkers gelijk als waarheid bestempeld, 
terwijl dit eigenlijk meer te maken heeft met het eigen beperkte netwerk van deze castingdirector en 
haar beperkte kijk op de wereld. 
 
Het gaat om meer dan alleen kleur 
Zowel in de interviews als tijdens de duidingssessies en in de enquête wordt veel gewezen op de notie dat 
inclusiviteit om meer gaat dan alleen kleur. Een interviewrespondent gaf een kritische noot op dit onderzoek 
mee betreffende die exclusieve focus op etnische diversiteit. “Kleur is nogal eendimensionaal. Alsof, als er 
genoeg kleur is, het dan wel goed is. Maar ook binnen die groep van mensen van kleur is er soms sprake van te 
weinig diversiteit, bijvoorbeeld op het vlak van gender. Of denk bijvoorbeeld aan de Randstad, die is goed 
gerepresenteerd, de regio veel minder.” Marginalisering en uitsluiting op basis van andere sociale identiteiten 
en kenmerken dan kleur/etniciteit werd in verschillende ervaringen gedeeld. Zoals in de ervaring betiteld “Tijd 
om ook te kijken naar inclusiviteit van neurodiversiteit”: 
“Mijn ervaring met gebrek aan inclusiviteit gaat vooral over het niet willen werken met neurodiverse 
mensen. Te moeilijk. Alles valt of staat met het in staat zijn om je sociaal te presenteren en als autist sta 
je dan dus 10-0 achter. Hoe goed je kan schrijven is dan dus niet meer belangrijk.” 
 
Iets wat ook veel terugkwam in de enquête en werd erkend tijdens de duidingssessies is een scheiding tussen 
Randstad en de rest van Nederland. Onder het kopje “Desinteresse en hooghartigheid” beschrijft een 
respondent: 
“Er zijn legio voorbeelden in taalgebruik, vooroordelen en een algehele dedain. Zelfs in dit onderzoek en 
de vraagstelling. Ik ben geboren in Friesland, had een filmdroom en ging naar Amsterdam. Daar wordt 
gedacht en bedacht dat Amsterdam de enige plek is waar kwaliteit bestaat en daar ga je in mee. Alles 
buiten de ring wordt aangesproken met en als platteland, boeren, de regio (maar met een oordeel dat 
daar toch niks is) constant woorden als de woestijn, het hoge noorden, het verre dit etc. etc. Daarnaast 
ken ik voldoende verhalen over producenten, omroepen en fondsen die bijv. de Friese taal niet serieus 
nemen en makers adviseren om dat maar niet te doen. En de laatste tijd is het de discussie over 
diversiteit en inclusie die zich alleen maar richt op etniciteit en gender. Diversiteit zou veel breder gezien 
en gerespecteerd moeten worden waarbij geografische spreiding een zeer belangrijk criteria zou moeten 
DSP-groep RAPPORT ─ Je kunt niet zijn wat je niet kunt zien 56
