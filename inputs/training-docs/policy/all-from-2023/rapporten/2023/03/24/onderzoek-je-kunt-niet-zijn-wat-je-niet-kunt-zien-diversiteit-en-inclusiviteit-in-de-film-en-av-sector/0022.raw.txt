organisaties valt af te leiden dat een breed spectrum van cultuurmakers is aangeschreven en dat op basis van 
de kenmerken van de sector het niet aannemelijk is dat met het aanschrijven van deze achterban bepaalde 
onderdelen van de film- en AV-sector genegeerd zijn. Het steekproefkader lijkt zodoende representatief voor 
de sector als geheel. 
 
Uiteindelijk vulden 694 respondenten de vragenlijst in. Hoewel dit een behoorlijk grote respons is, kan niet 
worden vastgesteld hoe groot het aantal personen is dat niet gereageerd heeft en zodoende of de non-respons 
selectief is geweest. Enerzijds omdat de link naar de enquête ook in internetfora is gepost en niet nagegaan kan 
worden welke fora-bezoekers de link überhaupt hebben gezien. Anderzijds omdat de organisaties die wel 
gericht hun achterban hebben aangeschreven deels dezelfde personen benaderden. (Verschillende 
respondenten hebben dus via meerdere kanalen het verzoek gehad de enquête in te vullen.) Omdat we – 
vanwege AVG-beperkingen – niet konden beschikken over de persoonsgegevens van de aangeschreven 
personen valt niet te bepalen hoe groot de overlap was. Uit bijlage 7 blijkt dat de responspercentages per 
organisatie enorm uiteenlopen. Of die verschillen verklaard worden door verschillen in responsbereidheid van 
9
de achterban of door het moment waarop de enquêtelink werd verstuurd, valt echter niet te bepalen. Omdat 
landelijke cijfers over het aantal en soort functies binnen de sector ontbreken, kunnen we niet vaststellen of 
door bepaalde functies bovengemiddeld of onder-gemiddeld vaak de enquête is ingevuld.  
 
Los van de vraag of er sprake is van over- of ondervertegenwoordiging in bepaalde functies is de vraag aan de 
orde of de respons zelf ten aanzien van etnische diversiteit gekenmerkt wordt door een bias. Deze bias treedt 
op wanneer tussen witte maker en makers van kleur verschil bestaat qua bereidheid deel te nemen aan het 
onderzoek. De verklaring daarvoor kan zijn dat makers van kleur het thema belangrijker vinden dan witte 
makers en dat zij om die reden eerder geneigd zijn deel te nemen aan een enquête. Dat levert voor makers van 
kleur een hogere respons op dan bij witte makers wat ertoe leidt dat er een overschatting plaatsvindt van de 
etnische diversiteit in de film- en AV-sector. Deze hypothese kan niet gefalsificeerd worden binnen het 
onderzoek omdat we geen inzicht hebben in de non-respons. Wat we overigens wel weten is dat de ‘aanjager’ 
die door het initiatief KLEUR werd opgesteld in ongeveer twee derde van de gevallen ondertekend werd door 
10
witte makers. Uit het grote aantal ondertekenaars (700+) en het aandeel daarbinnen van witte makers valt op 
te maken dat het thema breed leeft binnen de sector en niet beperkt blijft tot makers van kleur. 
 
Een tweede mogelijke bias is dat – los van kleur – respondenten die de huidige situatie rond diversiteit en 
inclusiviteit als een probleem ervaren eerder geneigd zijn deel te nemen aan het onderzoek. Dat zou ertoe 
leiden dat de cijfers over de mate waarin de sector door de makers als onvoldoende inclusief wordt ervaren een 
overschatting is van het werkelijke percentage. Deze mogelijke bias valt evenmin te falsificeren.  
 
 
9
 In het algemeen geldt dat het grootste deel van de respons wordt gerealiseerd kort na het versturen van de enquête-uitnodiging. Het ligt 
om die reden voor de hand dat wanneer een respondent door meerdere organisaties met hetzelfde verzoek wordt aangeschreven maar dat 
het aanschrijven door de verschillende organisaties niet op hetzelfde moment gebeurt de respons via de eerstverstuurde enquête-link het 
hoogst is.  
10
 https://www.kleurinfilmentv.nl/ondergetekende/  
DSP-groep RAPPORT ─ Je kunt niet zijn wat je niet kunt zien 22
