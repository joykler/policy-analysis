verscheidenheid kan betrekking hebben op verschillende aspecten, zoals leeftijd, kleur, religie, kennisniveau en 
gender (Samuel, 2022). Het gaat om aantallen en percentages maar zegt niets over de aard van die 
verscheidenheid. Inclusiviteit gaat over hoe er met die verscheidenheid wordt omgegaan en hoe deze door de 
verschillende groepen beleefd wordt. In hoeverre is er sprake van inclusie van de bestaande diversiteit? 
 
In dit onderzoek gaat het over etnische diversiteit binnen de film- en AV-sector. Met etniciteit bedoelen we de 
sociaal-culturele waarden en gedeelde overtuigingen van groepen mensen. Etnische diversiteit gaat dan over 
de mate waarin een groep mensen bestaat uit verschillende categorieën personen met gedeelde sociaal-
culturele waarden en overtuigingen. De maatschappij kent geen standaard indeling van etniciteit. Zo kunnen 
inwoners van bijvoorbeeld Limburg of Friesland ook gezien worden als een aparte etnische groep. In het 
spraakgebruik wordt echter vaak bij etniciteit (en etnische minderheden) gedoeld op groepen mensen die 
wortels in het buitenland hebben en op grond van eenzelfde herkomstland waarden en normen delen. Omdat 
de aanleiding van dit onderzoek juist ligt in de discussie of minderheden met een migratieachtergrond 
representatief vertegenwoordigd zijn in de film- en AV-sector wordt binnen dit onderzoek bij etnische 
diversiteit gefocust op groepen mensen met een gedeelde migratieachtergrond.  
 
In de context van deze opdracht is het begrip ‘makers van kleur’ relevant. Met dit begrip worden makers 
aangeduid die zichzelf identificeren als lid van een etnische minderheid én die (in de meeste gevallen) qua 
herkomstland wortels hebben in één van de voor Nederland traditionele migratielanden (zie paragraaf 3.1). 
 
In bijlage 6 is een uitgebreide begrippenlijst opgenomen waarin per gehanteerde term uiteengezet wordt hoe 
deze is gedefinieerd. Voor zover aan de orde wordt daar ook vermeld aan welke bron de definitie is ontleend. 
 
2.3.2 Meten etnische diversiteit 
Het operationaliseren van het begrip ‘ etnische diversiteit’ kent beperkingen. Spelen feiten, zoals herkomstland 
van de persoon of diens ouders, een hoofdrol? Gaat het om huidskleur? Is de kern van de zaak de culturele 
identificatie van de persoon zelf, ongeacht de eventuele uiterlijke kenmerken? Of gaat het om een combinatie 
van voornoemde factoren? Omdat deze vragen niet op basis van inhoudelijke argumenten definitief 
beantwoord kunnen worden, en iedere keuze die gemaakt wordt onrecht doet aan één of meer groeperingen 
binnen de Nederlandse samenleving, hebben we binnen deze meting met meerdere concepten gewerkt. Dat 
wil zeggen dat we de mate van diversiteit op drie verschillende manieren hebben gemeten: 
1 De nieuwe herkomstindeling van het CBS. 
2 Zelfidentificatie met ‘maker van kleur’ of met ‘witte maker’.  
3 Identificatie met een zelf te bepalen etnische categorie. 
 
De nieuwe herkomstindeling van het CBS 
Sinds 2022 is het CBS overgegaan op een andere manier van het meten van iemands herkomst. Voorheen werd 
uitgegaan van mensen met een westerse of niet-westerse migratieachtergrond. Voortaan staat voorop waar 
DSP-groep RAPPORT ─ Je kunt niet zijn wat je niet kunt zien 19
