Een derde mogelijke bias die echter tot een onder-representatie van makers van kleur in de enquêterespons 
zou moeten leiden is het gegeven dat Nederlanders met een migratieachtergrond gemiddeld genomen minder 
11
deelnemen aan enquêtes dan mensen zonder migratieachtergrond. Makers van kleur zijn – zoals later uit het 
onderzoek blijkt – in de regel Nederlanders met een migratieachtergrond. Dat zou juist betekenen dat de 
respons onder deze groep niet proportioneel is en de cijfers over etnische diversiteit een onderschatting 
opleveren. Ook deze hypothese valt niet te falsificeren. Wel wijzen we erop dat een belangrijk deel van de non-
respons bij migrantengroepen samenhangt met de sociaaleconomische status van de groepen en de plek waar 
12
men woont. Voor zover makers van kleur en witte makers qua sociaaleconomische status en woonplek 
vergelijkbaar zijn, is een significante lagere respons onder makers van kleur niet heel aannemelijk. De 
sociaaleconomische status is echter niet meegenomen in het onderzoek. 
 
Hoewel we niet rechtstreeks de mogelijke biases kunnen falsificeren kunnen we ten aanzien van één aspect 
wel indirect een indicatie krijgen of sprake is van selectiviteit in de respons: gender. Een mogelijkheid daarvoor 
wordt geboden door het recente onderzoek (2022) van Stichting Vrouwen in Beeld (SVB) waarin voor de 
hoofdzakelijk (mede) met publieke middelen gesubsidieerde producties uit de periode 2011-2020 is nagegaan 
13
wat de gender-verdeling was bij zowel off screen als onscreen functies. Vergelijken we de genderverdeling van 
het SVB-onderzoek met de enquêteresultaten dan valt op dat aan de enquête relatief meer vrouwen 
deelnamen dan verwacht mag worden op basis van het SVB-onderzoek (zie tabel 2.1). Een verklaring kan 
natuurlijk zijn dat sinds 2020 het aandeel van vrouwen in de sector enorm is toegenomen. Maar waarschijnlijker 
is het dat de responsbereidheid van vrouwen bij de enquête hoger is geweest. Deze voorlopige conclusie wijst 
op een genderbias.  
 
Tabel 2.1 Vergelijking genderverdeling enquêtepopulatie met genderverdeling functies binnen SVB-onderzoek 
 Enquête Vrouwen in beeld (2020) 
Man  44% 58% 
Vrouw 51% 42% 
Totaal  95% 100% 
Bron: eigen enquête en “Beter is nog niet goed: De positie van vrouwen in de film- en televisiesector 2011-2020” 
  
 
11
 Zie bijvoorbeeld: Pharos (2016). Aandachtspunten en aanbevelingen voor responsverhoging bij CQImetingen; CBS (2010).  
12
 Zie Non-responsanalyse Sociaal Fysiek. Of CBS (2005) Enquêteonderzoek onder allochtonen. Problemen en oplossingen. P. 68. 
13
 In het onderzoek “Beter is nog niet goed: De positie van vrouwen in de film- en televisiesector 2011-2020” uit 2022 werd voor 2.469 
producties nagegaan wat de genderverdeling was bij off screen en on screen functies. Dat onderzoek omvat de periode 2011-2020 en 
betreft zowel fictie- als documentaireproducties. Anders dan binnen onderhavig onderzoek werd niet gewerkt met een enquête maar werd 
per productie op basis van diverse geraadpleegde bronnen vastgesteld welke functies binnen de producties werden uitgeoefend en wat het 
geslacht was van de maker. Hoewel de onderzoekverantwoording van het onderzoek “Beter is nog niet goed” niet volledig in detail treedt 
over de gehanteerde methodiek en het percentage van de producties en functies waarvoor uiteindelijk geen gegevens konden worden 
verzameld mag worden aangenomen dat de nauwkeurigheid van de gegevensverzameling hoger is dan bij een enquête-onderzoek.  
In totaal zijn 2.469 producties meegenomen. 
DSP-groep RAPPORT ─ Je kunt niet zijn wat je niet kunt zien
