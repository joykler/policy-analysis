Tokenisme 
Een uitingsvorm van schijninclusiviteit is tokenisme. Als van een groep er één persoon is die deel uitmaakt van 
een gemarginaliseerde groep wordt die persoon de token genoemd. De token dient er dan toe om de schijn 
van diversiteit hoog te houden en wordt vaak gezien als een representatie van die gemarginaliseerde groep. 
Eén van de interviewrespondenten beschrijft zo’n geval in één van de producties waar ze aan meewerkte: “Er is 
een (1) coregisseur die verantwoordelijk is voor alles wat betreft representatie en diversiteit. Die in feite de hele 
gemeenschap op zijn of haar rug moet dragen. Zo van; diegene die heeft de film ook gezien en akkoord 
gegeven dus het is oké zo.”  
 
Een overeenkomstige ervaring werd in de enquête beschreven onder de titel “De co-regie-diversiteits-kaart”:  
“De film- en tv-sector zit vol met stereotyperende dingen: acteurs die alleen voor bepaalde rollen 
gevraagd/gecast worden of schrijvers die een bi-culturele hand mogen leggen aan een verhaal die 
volledig over de desbetreffende etnische groep gaat. Regisseurs die als een soort co-regie-diversiteits-
kaart worden ingezet om de productie niet volledig te laten cancelen. De voorbeelden zijn oneindig.” 
 
Tokenisme kwam als thema vaker terug in de in de enquête beschreven ervaringen. Zoals in de ervaring 
betiteld als “Weet dat diversiteit aan de voorkant niet automatisch inclusiviteit aan de achterkant betekent”: 
“Ik denk dat diversiteit aan de voorkant zeker prominent aanwezig is in de Nederlandse film- en AV-
sector sinds Black Lives Matter in 2020, maar dat de sector op het gebied van daadwerkelijke inclusiviteit 
aan de áchterkant nog veel stappen te zetten heeft. Zo word ik vaak benaderd voor projecten vanuit een 
soort tokenisme, een persoon van kleur erbij om het project "diverser" te maken, maar wordt er vaak 
niet begrepen hoe er vervolgens een duurzame, veilige omgeving voor iemand als ik gecreëerd kan 
worden binnen dat project. Met als resultaat dat de diversiteit voor het zicht wel behaald wordt, maar 
dat er eigenlijk niet zo gek veel verandert voor mensen van kleur. Die voelen zich nog steeds niet gezien, 
gehoord en omarmd als volwaardige collega's. Dit kan alleen veranderen als er meer personen van kleur 
leidinggevende posities toegewezen krijgen binnen de film en tv-sector, zij begrijpen deze ervaring 
immers wel en kunnen dit daardoor adequater managen. Zo krijg je een gezondere, inclusievere industrie 
voor iedereen, en niet in dienst van wit Nederland zoals het al jaren geweest is.” 
  
En bij de ervaring betiteld als “Onzichtbaar":  
“Als je als scenarist met een producent aan het ontwikkelen bent, of met een andere schrijver, is het de 
norm dat de hoofdpersoon altijd wit is. Ze denken er niet eens twee keer over na. Ja, sinds 2020 
natuurlijk wel maar daarvoor was een hoofdpersoon van kleur alleen een optie als het specifiek gaat 
over armoede, wraak, prostitutie of subculturen. Pas als de bij-karakters worden ontwikkeld komt de 
token persoon van kleur om de hoek kijken.” 
DSP-groep RAPPORT ─ Je kunt niet zijn wat je niet kunt zien 58
