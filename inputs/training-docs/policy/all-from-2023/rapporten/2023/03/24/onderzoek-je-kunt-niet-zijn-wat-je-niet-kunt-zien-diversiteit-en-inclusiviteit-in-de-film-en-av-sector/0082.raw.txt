Bijlage 5 Begrippenlijst 
In deze bijlage lichten we toe wat we verstaan onder de belangrijkste begrippen. In hoofdstuk 2 bleek al hoe 
complex het meten van culturele diversiteit is. Veel begrippen zijn niet eenduidig geconceptualiseerd. Daarom 
hebben we een lijst opgesteld met de belangrijkste begrippen die in dit onderzoek worden gebruikt. Voor de 
keuzes in taalgebruik maakten we onder meer gebruik van de Handreiking Waarden voor een nieuwe taal, van 
de Code Diversiteit & Inclusie (2022) (CDI) en de Incomplete Stijlgids van Women Inc. (2022). 
 
Diversiteit Diversiteit kan verschillende vormen aannemen. Een groep kan bestaan uit 
uiteenlopende vormen van verscheidenheid, zoals leeftijden, kleur, religie, 
kennisniveau en gender (Samuel, 2022). Het gaat om aantallen, de term zegt niets 
over de manier waarop er verscheidenheid is.  
 
Inclusiviteit Diversiteit verschilt substantieel van inclusiviteit. Als diversiteit de mix van verschillen 
in aantallen beschrijft, beschrijft inclusiviteit hoe we met die verschillen omgaan. 
 
Etniciteit In navolging van Women Inc. gebruiken we de term etniciteit om groepen met 
gedeelde sociaal-culturele waarden en overtuigingen te omschrijven. Iedereen heeft 
een etniciteit. We gebruiken niet de term ras (Women Inc., 2022). 
 
Gemarginaliseerd Als het gaat om groepen waarvan leden structureel worden onderdrukt, uitgebuit 
en/of uitgesloten spreken we van een gemarginaliseerde groep. In Amerika wordt de 
term ‘minority’ vaak gebruikt voor dergelijke groepen, als het gaat om Amerikaanse 
onderzoeken houden we die term in stand (Women Inc., 2022). 
 
Makers van kleur We spreken in dit onderzoek over makers van kleur wanneer cultuurmakers zichzelf 
identificeren met een etnische gemarginaliseerde minderheid.  
 
 Etnische diversiteit De mate waarin een groep mensen bestaat uit verschillende categorieën personen 
met gedeelde sociaal-culturele waarden en overtuigingen.  
 
Genderdiversiteit  Diversiteit in gender.  
 
Head of department Afdelingshoofd. Het gaat om een leidinggevende functie. Dit is relevant voor ons 
onderzoek om te kunnen differentiëren tussen leidinggevende en/of 
beleidsbepalende functies en niet-leidinggevende en/of beleidsbepalende functies.  
 
DSP-groep RAPPORT ─ Je kunt niet zijn wat je niet kunt zien
