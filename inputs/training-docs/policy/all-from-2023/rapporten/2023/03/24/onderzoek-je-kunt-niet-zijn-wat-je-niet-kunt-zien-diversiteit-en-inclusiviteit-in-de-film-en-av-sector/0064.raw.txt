Kijken we naar het herkomstland van de groep makers met een migratieachtergrond dan blijkt een kwart uit 
Europa te komen. De overige makers komen vooral uit de voor Nederland belangrijke migratielanden Suriname, 
Indonesië en de Caribische delen van het Koninkrijk.  
 
In totaal identificeert 27% van de enquêterespondenten zich als maker van kleur. Dat is inclusief makers die 
e
volgens de CBS-indeling geen (2 of eerdere generatie) migratieachtergrond hebben. Deze laatste categorie 
blijkt zich in de helft van de gevallen met de etniciteit van één van de historische migratielanden te 
identificeren (Indonesië, Suriname, Turkije). Hieruit volgt dat makers van kleur in overgrote meerderheid 
wortels hebben in de voor Nederland belangrijke migratielanden. 
 
Wordt gefocust op de kenmerken van de makers dan valt op dat tussen makers van kleur en witte makers een 
aantal verschillen bestaat. Makers van kleur blijken iets jonger en korter in de sector te werken dan gemiddeld. 
Ook het aantal producties waaraan makers van kleur in de afgelopen vijf jaar een bijdrage leverden, ligt zo’n 
10% lager dan bij witte makers. Makers van kleur zijn relatief vaak werkzaam als acteur of hebben een rol op het 
terrein van research, scenario, productie en camera. Het percentage makers van kleur dat (ook) leiding geeft 
ligt een flink stuk lager dan bij witte makers.  
 
Diversiteit op het scherm 
• Hoe divers, dat wil zeggen representatief, is de samenstelling van de personages van films, tv-
series en documentaires? 
• Hoe divers, dat wil zeggen representatief, is de thematiek die aan bod komt in het aanbod van de 
Nederlandse film- en televisiesector? 
Wordt gekeken naar de etnische representatie in de producties dan blijkt in 40% van de gevallen één of meer 
dragende karakters van kleur aanwezig. Op het totaal aantal dragende karakters is het percentage van kleur 
lager: 21%. Opvallend daarbij is het grote verschil tussen fictie en non-fictie. Waar bij fictie 14% van de dragende 
karakters van kleur is (een ondervertegenwoordiging ten opzichte van de etnische diversiteit van de 
Nederlandse samenleving) is bij non-fictie sprake van een aandeel van 35% van makers van kleur (wat juist een 
oververtegenwoordiging is ten opzichte van de etnische diversiteit van de Nederlandse samenleving).  
 
Wat verder opvalt is dat personages van kleur veel vaker jong en man zijn. Bovendien blijkt dat het 
vertelperspectief veelal exclusief wit is. Met name in de fictieproducties is het vertelperspectief van personages 
van kleur beperkt. Daarbij komt dat het handelen van de personages van kleur geregeld alleen gemotiveerd 
wordt door ‘het van kleur zijn’. Met andere woorden: er zijn weliswaar personages van kleur in 40% van de 
producties, maar zij zijn vaak ondergeschikt aan een wit perspectief, heel vaak man en jong en hun handelen 
wordt geregeld gemotiveerd uit het van kleur zijn. Verhalen van bijvoorbeeld vrouwen van kleur van boven de 
40 die niet gaan over het van kleur zijn, blijven hierdoor volledig afwezig.  
 
DSP-groep RAPPORT ─ Je kunt niet zijn wat je niet kunt zien
