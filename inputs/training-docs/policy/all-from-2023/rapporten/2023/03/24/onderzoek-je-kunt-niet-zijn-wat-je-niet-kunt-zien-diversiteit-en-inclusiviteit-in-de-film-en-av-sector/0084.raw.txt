Tone policing  Er wordt aan tone policing gedaan als een persoon in een debat telkens wordt 
aangesproken op diens toon of emotie, in plaats van dat er een inhoudelijke reactie 
volgt op de argumenten. Hiermee wordt diens argumentatie ondermijnd en dit doet 
geen recht aan het onderwerp van het debat of de discussie (Samuel, 2022). 
 
Type casting Van type casting is sprake wanneer casting directors duidelijk naar een bepaald type 
personage op zoek zijn en gecast wordt naar bepaalde acteurs omdat het publiek 
verwacht dat het personage er zo uit zou zien. Dit kan het geval zijn als een 
Marokkaanse jongen wordt gecast voor de rol van de crimineel, omdat het publiek 
verwacht dat de crimineel Marokkaans is. 
 
Sociaal veilige   Een sociaal veilige werkomgeving kan worden omschreven als een 
werkomgeving   omgeving waarin iedereen zichzelf kan zijn, waarin professionals respectvol  
met elkaar omgaan en waarin fouten maken geaccepteerd wordt. Er kan open 
worden gesproken en conflicten worden op een goede, gezamenlijke manier 
opgelost. 
 
Vertelperspectief  Verhalen bestaan niet zomaar, maar worden verteld. Om te begrijpen hoe een verhaal 
verteld wordt, gaan we op zoek naar de relatie tussen wat we als kijker te zien krijgen 
in de film en vanuit welke of wiens visie dit wordt gepresenteerd. Er zitten twee 
kanten aan het vertelperspectief die we in het onderzoek willen belichten, namelijk: 
wie vertelt en wie neemt waar. 
 
Zelfidentificatie  We vragen respondenten in dit onderzoek zelf aan te geven met welke etnische 
identiteit zij zichzelf identificeren. In paragraaf 3.4 worden hiervan de resultaten 
weergegeven. Voordeel van deze methode is dat deze beoordeling volledig recht 
doet aan de (be)leefwereld van de respondenten en ook in de toekomst altijd 
gemeten kan worden. Ook wordt hiermee voorkomen dat buitenstaanders 
(onderzoekers, werkgevers, etc.) voor iemand bepalen tot welke groep iemand hoort, 
met alle risico’s op bias van dien. 
  
DSP-groep RAPPORT ─ Je kunt niet zijn wat je niet kunt zien
