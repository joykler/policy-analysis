paragraaf voorbeelden beschreven maar een uitgesproken ervaring werd beschreven onder de titel “Ongepaste 
vragen, aannames en ongemak.”  
“Ik heb in verschillende meetings meegemaakt dat er (vooral van (wit)-hogerop) ongemakkelijk werd 
gedaan over mensen van kleur. Namen werden verkeerd [sic] begrepen, er werd zonder gêne gevraagd 
naar afkomst of bij bepaalde vragen acuut naar de mensen van kleur in de ruimte gekeken. Dit gaat van 
kleine vragen als "waar kom je echt vandaan?" tot grotere dingen als aannames "dat zal voor jou wel zus 
en zo zijn gegaan want je bent... (van kleur)". Ik merk dat iedereen van goede wil is, maar dat men toch 
vaak weinig invoelend of alert/kritisch op zichzelf is. Hetzelfde geldt voor personages van kleur, waarbij 
het nog steeds vaak de norm is vanuit de dramaturgen/producenten dat afkomst of geaardheid een 
onderdeel moet zijn van het drama. Ook is me wel eens gevraagd "met wie ik het doe", in het kader van 
of ik "toevallig" in het "bakje" queer zou passen. Verder is het me meermaals overkomen dat ik als 
(jonge) vrouw absoluut niet serieus werd genomen.” 
 
Een interviewrespondent benadrukte dat ze in haar ervaringen met witte makers in de regel onbedoelde 
vooroordelen tegenkomt – dat ze op een heel enkel geval na – meestal in de beste intenties gelooft. Zo ook 
vertelt een witte maker over hoe hij onbedoeld toch een vorm van marginalisering in stand hield. Onder de titel 
“Onhandige communicatie”:  
“Als witte, heteroseksuele, mannelijke hoofdschrijver van een project [over een niet-witte/niet-
mannelijke personage (gereviseerd om de anonimiteit van de respondent te behouden, red.)] heb ik 
meegezocht naar mensen die meer levenservaring hebben in het onderwerp dan ik. Dit omdat je 
sommige ervaringen nu eenmaal niet kunt researchen en we wel een waarheidsgetrouw verhaal wilden 
vertellen. In deze zoektocht hebben we meerdere afwijzingen gekregen, omdat mensen vonden dat we te 
laat om hulp hadden gevraagd, of dat we hen alleen invlogen als zogenaamde 'blackspert' op dit 
onderwerp. Een vervelende ervaring omdat ons verhaal niet verder kwam, maar vooral omdat wij de 
gevraagden blijkbaar onbedoeld beledigden.” 
 
Makers van kleur geven aan dat ze vaak het gevoel hebben niet serieus genomen te worden. “We worden niet 
voor vol aangezien; onze mening en visie tellen toch wat minder mee.” Ook in de duidingssessies kwam dat 
gevoel vaak ter sprake. Interviewrespondenten geven daarnaast aan dat ze zich vaak niet in de sector 
geaccepteerd voelen. Een filmmaker vertelde “ik maak het zelden mee dat je zijn, je professionaliteit, je 
culturele bagage – alles – omarmd wordt”.  
 
Oude garde als poortwachters 
Verschillende interviewrespondenten geven aan dat in de sector sprake is van een oude witte garde die 
uiteindelijk de (beleids)beslissingen nemen over het diversiteit- en inclusiebeleid. Vanwege het gebrek aan 
diversiteit binnen deze groep is het lastig om inclusie als beleidsthema echt serieus te omarmen. 
DSP-groep RAPPORT ─ Je kunt niet zijn wat je niet kunt zien
