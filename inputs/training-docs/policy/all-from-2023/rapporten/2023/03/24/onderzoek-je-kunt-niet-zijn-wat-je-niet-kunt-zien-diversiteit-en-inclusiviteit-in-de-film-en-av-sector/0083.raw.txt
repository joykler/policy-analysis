Sociale identiteit Een sociale identiteit dicteert tot welke groepen je behoort. Mensen hebben 
meerdere sociale identiteiten. En tot welke groepen je behoort, bepaalt voor een 
groot deel je ervaring – zie intersectionaliteit.  
 
Inclusie  Inclusie betekent dat personen uit gemarginaliseerde groepen opgenomen worden 
in bestaande structuren in de samenleving, op basis van gelijkwaardige rechten en 
plichten (Samuel, 2022). 
 
Intersectionaliteit Intersectionaliteit gaat uit van samenhang tussen verschillende vormen van 
discriminatie of privilege, zoals gender, klasse, ras, seksualiteit, leeftijd, religie en 
gezondheid. Veel mensen vallen in meerdere categorieën. Al deze factoren bepalen 
samen hoeveel of weinig macht iemand heeft (Soudagar, 2022). 
 
Privilege  Een privilege is het systematische voordeel dat een bepaalde groep heeft ten koste 
van een andere groep, gebaseerd op persoonskenmerken zoals etniciteit, gender, 
klasse, geaardheid of andere assen (Southern Jamaica Plain Health Center and Racial 
Reconciliation and Healing, 2021). 
 
Racialisering  Martijn de Koning (universitair hoofddocent islamstudies, Radboud Universiteit) 
definieert racialisering als: “het proces waarin dominante groepen statische en 
karakteristieke eigenschappen toekennen aan mensen die niet tot de eigen groep 
gerekend worden. Ze doen dit op basis van generaliserende ideeën over ‘ras’, cultuur, 
religie en sociale klasse die gepaard gaan met negatieve waardeoordelen en ideeën 
over hoe om te gaan met een dergelijke groep” (de Koning, 2016). 
 
Representatie  Er is sprake van representatie als er sprake is van vertegenwoordiging. In het kader 
van de Nederlandse film- en tv-sector zou representatie betekenen dat alle etnische 
identiteiten die in Nederland voorkomen in dezelfde verhoudingen 
vertegenwoordigd worden in de film- en AV-sector, zowel op als achter het scherm. 
 
Stereotypering  Een stereotype kan worden omschreven als een vooroordeel over een groep 
mensen. Meestal wordt een bepaald beeld dat bestaat overdreven. Het wordt ook 
gebruikt als rechtvaardiging van discriminatie (Women Inc., 2022).  
 
Tokenisme Tokenisme houdt in dat organisaties wel medewerkers uit minderheidsgroepen 
aannemen, maar niet vanuit de intentie om een inclusievere organisatie te worden. 
Het lijkt erop alsof organisaties vinkjes zetten bij bepaalde minderheidsgroepen om 
de schijn te wekken dat men te maken heeft met een inclusieve organisatie. Het 
effect is een niet-duurzame verandering in het personeelsbestand (Samuel, 2022).  
 
DSP-groep RAPPORT ─ Je kunt niet zijn wat je niet kunt zien
