Hoe gaan we om met de kanttekeningen bij de representativiteit? 
De enquête roept vragen op over de representativiteit van de respons. Betekent dat, dat we daarom de enquêteresultaten niet 
kunnen generaliseren naar de hele sector? Voor het onderdeel dat gaat over de etnische diversiteit in de film- en AV-sector 
(hoofdstuk 3) denken we dat dat tot op zekere hoogte toch wel kan. Onze overweging is daarbij als volgt. Weliswaar lijkt sprake van 
een genderbias en bovendien valt niet uit te sluiten dat bepaalde beroepsgroepen en leidinggevende functies 
oververtegenwoordigd zijn, een etnische bias zien we niet terug in de data. Dat wil zeggen dat we geen aanwijzingen hebben dat 
makers van kleur vaker dan witte makers hebben gerespondeerd. Voor de vragen over in hoeverre de sector qua etnische diversiteit 
14
representatief is voor de Nederlandse samenleving zouden deze biases dus niet rechtstreeks tot een vertekening moeten leiden. 
Om die reden worden de enquêteresultaten die betrekking hebben op de mate van etnische diversiteit van de sector, met een 
stevige disclaimer, wel degelijk gegeneraliseerd. In de tekst valt een dergelijke generalisatie te herkennen aan zinsneden als “de 
etnische diversiteit van de sector is representatief voor de Nederlandse samenleving”.  
 
De enquêteresultaten over de mate van inclusiviteit (hoofdstuk 4) zijn daarentegen niet voor generalisatie geschikt. De 
belangrijkste reden is dat we vermoeden dat – ongeacht het al dan niet van kleur zijn – makers die het onderwerp belangrijk vinden 
15
(en negatief oordelen over de huidige mate van inclusiviteit) bovengemiddeld vaak respondeerden. Zou op basis van de enquête 
een conclusie worden getrokken over het percentage van de professionals dat de sector inclusief vindt, dan leidt dat vermoedelijk 
tot een onderschatting. Wat wel voor het onderwerp inclusiviteit op basis van de enquête kan, is verschillende groepen onderling 
met elkaar vergelijken. Hoe beoordelen leidinggevende de mate van inclusie en hoe beoordelen professionals zonder 
leidinggevende functies de mate van inclusie? Of witte makers ten opzichte van makers van kleur?  
 
Bij de beoordeling van de diversiteit op het scherm speelt de problematiek van biases niet. Daar is tenslotte gebruik gemaakt van 
een aselecte steekproef uit het totaal van (mede) met publiek geld gefinancierde producties. De uitkomsten van deze analyse zijn 
zodoende goed generaliseerbaar. Daar speelt echter de beperking dat 100 producties een relatief gering aantal is om statistiek op 
te baseren. De cijfers op basis van de analyse van de producties zijn daarom minder nauwkeurig. 
 
 
Identificatie met een zelf te bepalen categorie onbruikbaar in eerste meting 
Zoals hiervoor uiteengezet hebben we binnen de enquête etnische diversiteit ook gemeten via zelfidentificatie 
met een door de respondent zelf te bepalen ‘etnische categorie’. De vraag “Tot welke etnische groep(en) reken 
je jezelf?” is door 588 respondenten op 300 verschillende manieren beantwoord. We hebben de vraag 
opengesteld omdat we geen enkele etniciteit op voorhand wilden uitsluiten. Bovendien is het interessant om 
dat wat respondenten invullen te vergelijken met de twee andere categorieën etniciteit. De 300 verschillende 
antwoorden maakten het echter feitelijk onmogelijk om in deze eerste meting groepen te duiden. Bovendien 
zijn er vanwege gebrek aan kaders ook veel termen gebruikt die geen etniciteit duiden (zoals wit, zwart en 
westers) en – minder informatief en vermoedelijk minder serieus – roze, verdwaald en geen.  
 
Ten behoeve van het beoordelen van de bruikbaarheid van zelfidentificatie met open categorieën als methode 
om etniciteit te bepalen hebben we alle genoemde zelfidentificaties gecodeerd en gecategoriseerd. Om te 
beginnen hebben we antwoorden die hetzelfde inhouden (zoals Nederlands en Nederlander) gecodeerd en 
samengevoegd tot één categorie. Verder hebben we daar waar mogelijk de zelfidentificatie in stand gehouden, 
ook als deze feitelijk geen etniciteit is, zoals wit, zwart en westers. Verder hebben we de categorieën ingedeeld 
 
14
 De biases kunnen wel indirect tot een vertekening leiden wanneer de verdeling witte makers versus makers van kleur bij bepaalde in de 
respons over- of ondervertegenwoordigde groepen zou afwijken van het gemiddelde van de sector. 
15
 Er zijn geen indicaties dat makers van kleur het thema inclusiviteit belangrijker vinden dan witte makers. De aanjager van het initiatief 
KLEUR (ondertekend door bijna 800 sympathisanten) werd bijvoorbeeld in overgrote meerderheid door witte makers ondertekend. 
DSP-groep RAPPORT ─ Je kunt niet zijn wat je niet kunt zien
