3 Etnische diversiteit film- en AV-sector 
In dit hoofdstuk kijken we naar etnische diversiteit in de Nederlandse film- en AV-sector. Hierbij wordt – daar 
waar mogelijk – ook vergeleken met de samenstelling van de Nederlandse samenleving. Op die manier kunnen 
we antwoord krijgen op de vraag of de film- en AV-sector qua etnische diversiteit een representatieve 
afspiegeling is van de Nederlandse samenleving.  
 
In paragraaf 2.3.1 is uiteengezet welke beperkingen er zijn bij het meten van etnische diversiteit. Om die reden 
werken we binnen dit hoofdstuk met twee concepten van etnische diversiteit. Namelijk op basis van de nieuwe 
herkomstindeling van het CBS en op basis van zelfidentificatie van ‘makers van kleur’ en ‘witte makers’.  
 
Etnische diversiteit achter en vóór het scherm 
Binnen dit onderzoek wordt voor de film- en AV-sector een onderscheid gemaakt tussen diversiteit vóór en 
achter het scherm. Bij diversiteit vóór het scherm gaat het om het voor het publiek zichtbare resultaat van de 
productie: de film, tv-serie of de documentaire zelf. Daarbij is etnische diversiteit niet alleen aan de orde bij de 
vertolkte rol of de protagonist in een documentaire. Ook bij het vertolkte verhaal en het perspectief dat daarbij 
wordt ingenomen is etnische diversiteit van belang.  
 
Voor het bepalen van de diversiteit achter het scherm is gekeken naar iedereen die bij het maakproces van film- 
16
en AV-producties betrokken is. Deze groep wordt aangeduid met ‘makers’. We maken dit onderscheid omdat 
beide categorieën een eigen dynamiek kennen. etnische diversiteit vóór het scherm heeft een directe relatie 
tot het Nederlandse kijkerspubliek. In hoeverre herkennen de uiteenlopende etnische bevolkingsgroepen zich 
in de vertelperspectieven en personen die invulling geven aan de producties? etnische diversiteit achter de 
schermen heeft een minder directe relatie met het kijkerspubliek maar is primair relevant voor de vraag in 
hoeverre makers van kleur in gelijke mate toegang hebben tot de sector. Indirect heeft etnische diversiteit 
natuurlijk wel een relatie tot het kijkerspubliek omdat verondersteld mag worden dat naarmate meer makers en 
beleidsbepalers in de sector van kleur zijn het eenvoudiger wordt om de etnische diversiteit vóór het scherm 
meer representatief te maken voor de Nederlandse samenleving. Ook mag verwacht worden dat wanneer 
makers van kleur vaker een bijdrage leveren aan de producties de verhalen die worden verteld niet alleen vaker 
een etnisch vertelperspectief krijgen maar ook genuanceerder en meer authentiek zullen worden.  
 
3.1 Diversiteit achter het scherm 
Landelijke statistieken over etnische diversiteit van de Nederlandse samenleving beperken zich tot cijfers van 
het CBS. Daarbij komen vooral cijfers in aanmerking van de nieuwe ‘indeling bevolking naar herkomst’. De 
herkomst van mensen die in het buitenland zijn geboren wordt bepaald door hun eigen geboorteland. Bij 
 
16
 Merk op dat een acteur binnen dit onderzoek als enige functie een dubbelrol vervult. Achter het scherm wordt hij meegeteld als een 
natuurlijk persoon die zichzelf al dan niet identificeert met persoon van kleur. Vóór het scherm is niet de zelfidentificatie van belang maar 
de etniciteit die aan zijn rol wordt toegekend. Dit hoeft niet samen te vallen. Daarom worden acteurs binnen dit onderzoek zowel vóór als 
achter het scherm meegenomen in het onderzoek. 
DSP-groep RAPPORT ─ Je kunt niet zijn wat je niet kunt zien 27
