praktijk uit al dan niet op ambtseed of ambtsbelofte opgemaakte bestuurlijke rapportages, 
58
politierapporten of sfeerrapportages en uit meldingen. Ernstige vrees kan bijvoorbeeld blijken uit 
informatie die de politie aan de burgemeester verstrekt in het kader van het Stelsel bewaken en 
beveiligen of van zijn openbareordetaak over feiten en omstandigheden die een dreiging zeer 
waarschijnlijk maken. Zo kan een openbareordeverstoring ernstig te vrezen zijn bij de op handen 
zijnde liquidatie bij de woning van betrokkene. Ook valt te denken aan een eerdere actie die vanuit 
het criminele milieu tegen iemand of tegen zijn omgeving heeft plaatsgevonden. Dan wel een actie 
die dit klaarblijkelijk beoogde, maar bij vergissing plaatsvond tegen een ander of op een andere 
plek. 
 
20. Ik kan de leden van de SGP-fractie desgevraagd bevestigen dat het niet de bedoeling is de 
huidige grond te beperken tot de sfeer van drugscriminaliteit. 
Met het voorstel wordt namelijk niet beoogd iets te veranderen aan de bestaande sluitingsgrond, 
die een eigen ontstaansgeschiedenis en context kent. In het voorstel blijft die oorspronkelijke 
bevoegdheid inhoudelijk onaangeroerd. Zij wordt in het eerste lid slechts voor de leesbaarheid 
geletterd tot onderdeel a. Aan de huidige toepassing van de a-grond in de op de wetsgeschiedenis 
gebaseerde rechtspraak brengt dit wetsvoorstel evenmin verandering. Daaruit blijkt dat de huidige 
sluitingsgrond gaandeweg de parlementaire behandeling is verruimd tot niet-drugsgerelateerde 
verstoringen van de openbare orde, zij het dat sluiting van een woning wel slechts gerechtvaardigd 
werd gevonden bij overlast die wat betreft de risico’s voor de omgeving te vergelijken is met 
drugsoverlast. Het moet bij de huidige, straks de a-grond gaan om overlast die maatschappelijk 
onaanvaardbare vormen heeft aangenomen en die niet met andere, minder ingrijpende middelen 
59
kan worden bestreden, aldus de wetsgeschiedenis en de rechtspraak. Ik wijs naar aanleiding van 
het slotstuk van de vraag van deze leden (“dat deze grond ook in brede zin gebruikt kan blijven 
worden om bedreigingen voor de openbare orde te bestrijden die zich in de woning voordoen”) wel 
op de tekst van de huidige sluitingsgrond; het moet gaan om gedragingen in de woning, waardoor 
de openbare orde rond de woning wordt verstoord. 
 
3. Relatie met andere bevoegdheden 
3.1. Inleiding  
21. In antwoord op vragen van de leden van de VVD-fractie meld ik dat de ondersteunende 
hulpmiddelen vanuit het CCV zo spoedig mogelijk beschikbaar zijn voor gemeenten, doch uiterlijk 
op het moment dat de wet in werking treedt. Ik kan, zoals deze leden vragen, voorts bevorderen 
dat alle burgemeesters tijdig op de hoogte zijn van de verruiming en ondersteuningsmogelijkheden 
en ga hierover het gesprek aan met de VNG en het NGB. 
Op de vraag van deze leden welke rol de Regionale Informatie- en Expertise Centra (RIEC’s) spelen 
bij het bieden van ondersteuning aan gemeenten, geldt dat voor ondersteuning gebruik wordt 
gemaakt van het CCV. Dit laat onverlet dat RIEC’s, vanuit hun doelstelling en huidige 
werkzaamheden, een rol kunnen spelen. Met het wetsvoorstel wordt echter geen wijziging van die 
werkzaamheden voorzien. De aan het woord zijnde leden vragen ook of de burgemeester mede op 
basis van informatie van een RIEC kan overgaan tot het inzetten van zijn nieuwe bevoegdheid. De 
verwachting is dat de feitelijke informatie die aanleiding geeft de sluitingsbevoegdheid te 
overwegen, doorgaans van de politie zal komen. Zij heeft de mogelijkheid van gegevensverwerking 
binnen het RIEC-samenwerkingsverband niet nodig om informatie aan de burgemeester te kunnen 
verstrekken voor een adequate uitoefening van diens verantwoordelijkheid voor de handhaving van 
de openbare orde. Dit kan direct plaatsvinden. Het is echter geen vereiste voor toepassing van de 
                                                                 
58
 Vgl. M.A.D.W. de Jong e.a., Orde in de openbare orde. Een onderzoek naar verbetering van de 
toepasbaarheid en inzichtelijkheid van het openbare-orderecht, repository.wodc.nl 2017, p. 135. 
59
 ABRvS 1 december 2010, ECLI:NL:RVS:BO5718, r.o. 2.3.1, met verwijzingen naar wetsgeschiedenis. 
16
