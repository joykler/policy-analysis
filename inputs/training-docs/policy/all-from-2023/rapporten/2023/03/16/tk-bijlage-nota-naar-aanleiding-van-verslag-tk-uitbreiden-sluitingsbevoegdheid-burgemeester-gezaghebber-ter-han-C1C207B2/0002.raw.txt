2. Op de vraag van deze leden of meer wetgeving in voorbereiding is om 
burgemeestersbevoegdheden uit te breiden bij de bestrijding van georganiseerde criminaliteit, luidt 
5
het antwoord dat dat thans niet het geval is. 
Hierbij benadruk ik dat de voorgestelde bevoegdheid niet gaat over bestrijding van georganiseerde 
criminaliteit, maar dient ter handhaving van de openbare orde. Wel heb ik een wetsvoorstel 
voorbereid zodat de gezaghebber drugspanden in Caribisch Nederland kan sluiten. Mijn 
6
ambtsvoorganger zegde dat de gezaghebbers desgevraagd toe. Die bevoegdheid heeft echter, net 
als artikel 13b van de Opiumwet (Opw), tot doel uit drugsgebruik voortvloeiende risico’s voor de 
volksgezondheid te voorkomen en beheersen en nadelige effecten tegen te gaan van productie en 
distributie van, handel in en gebruik van drugs op het openbare leven en andere lokale 
omstandigheden. In haar brief over een toekomstbestendig burgemeestersambt wees de Minister 
van Binnenlandse Zaken en Koninkrijksrelaties erop dat ook een uitgebalanceerd 
burgemeestersambt betekent: kritisch zijn op nieuwe taken en bevoegdheden voor de 
burgemeester. Dit geldt tevens voor de gezaghebber. Met het Nederlands Genootschap van 
Burgemeesters (NGB) en de Vereniging van Nederlandse Gemeenten (VNG) werken wij een 
afwegingskader uit voor nieuwe bevoegdheden. Als input dient een discussienota, waarin de 
7
auteurs schreven dat er veel voor te zeggen is dat de wetgever voor de nieuwe 
sluitingsbevoegdheid aansluit bij bestaande sluitingsbevoegdheden van de burgemeester als 
8
bedoeld in artikel 174a van de Gemeentewet (Gemw). Zij werken nu aan nadere uitwerking ten 
behoeve van het afwegingskader. 
 
1. Aanleiding voor dit wetsvoorstel 
3. De leden van de SP-fractie menen dat de regering heen draait om de vraag of het handhaven of 
herstellen van de openbare orde een bestuurs- of een strafrechtelijk taak is. Zij vinden dat de 
burgemeester in de afgelopen jaren steeds meer sheriff is geworden, op wiens bord problemen 
worden geworpen. Waarom kunnen politie, openbaar ministerie of rechter niet beslissen te sluiten, 
zo vragen deze leden, en hangt dat samen met de snelheid van handelen? In verband met 
paragraaf 7.3.1 van de memorie van toelichting, over de consultatiereactie van de Raad voor de 
rechtspraak (Rvdr) en de Nederlandse Vereniging voor Rechtspraak (NVvR), vragen zij in te gaan 
op de volgens hen meer fundamentele kritiek dat sluiting of onteigening naar de letter van de wet 
wellicht geen straf is in de zin van het strafrecht, maar dat dit voor de betrokkenen wel zo voelt. 
Deze leden vragen of dergelijke bevoegdheden wel passen in het bestuursrecht. In verband met 
paragraaf 7.2.1 van de memorie van toelichting, over de consultatiereactie van het NGB, vragen de 
leden van de D66-fractie eveneens naar de overwegingen van de regering om de voorgestelde 
sluitingsbevoegdheid toe te kennen aan de burgemeester en of is overwogen haar neer te leggen 
bij de rechter-commissaris, op vordering van de officier van justitie. 
De voorgestelde sluitingsbevoegdheid past bij de openbareordetaak die van oudsher is belegd bij 
9
de burgemeester en die niet wordt gewijzigd. Daar is de regering duidelijk over. Bij het 
wetsvoorstel gaat het om een leemte in de al bestaande bevoegdheid van de burgemeester. In het 
nader rapport benadrukte ik het openbareordekarakter van sluiting, ook afgezet tegen 
10
strafrechtelijk optreden waarin de burgemeester geen rol heeft. Hoewel een sluiting als 
openbareordemaatregel in een ontstane situatie snel kan – en soms moet – worden opgelegd, is 
deze snelheid voor de regering niet de reden voor het wetsvoorstel. Die snelheid houdt nu eenmaal 
                                                                 
5
 Zie ook het wetgevingsoverzicht in bijlage 3 bij Kamerstukken II 2022/23, 29911, nr. 379. 
6
 Kamerstukken II 2019/20, 29279, nr. 538, p. 2. De Afdeling advisering heeft over dit wetsvoorstel eind vorig 
jaar advies uitgebracht. 
7
 Prof. mr. A.E. Schilder en mr. drs. J.H.A. van der Grinten, verbonden aan de Vrije Universiteit Amsterdam, 
respectievelijk de Universiteit Leiden.  
8
 Kamerstukken II 2021/22, 35925-VII, nr. 164, p. 5-6, en de bijlage, p. 10. 
9
 Zie immers de memorie van toelichting, Kamerstukken II 2022/23, 36217, nr. 3, p. 12, 16, 27 en 48. 
10
 Kamerstukken II 2022/23, 36217, nr. 4, p. 10. 
2
