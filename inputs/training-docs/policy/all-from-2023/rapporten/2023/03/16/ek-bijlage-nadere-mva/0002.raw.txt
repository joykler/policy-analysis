het Koninkrijk. Omdat dit een bestaande praktijk is, is deze ook uitvoerbaar, zo antwoord ik de aan 
het woord zijnde leden. Het blijft primair aan de betrokkene om de aard en duur van dit stabiele 
hoofdverblijf in het Koninkrijk met bewijs te staven, ook als dat verblijf in het Caribische deel van 
het Koninkrijk was. De omstandigheid dat de beoogde vaststellingsprocedure daar niet gaat gelden 
doet daar niet aan af. Het Nederlanderschap is immers een aangelegenheid van het Koninkrijk en 
beperkt zich dus niet tot Europees Nederland. Dat geldt derhalve ook voor het optierecht en het 
daarin opgenomen vereiste van stabiel hoofdverblijf. 
 
De leden van de PVV-fractie constateren voorts dat een geslaagd beroep op het voorgestelde 
optierecht slechts mogelijk is als de betrokkene ‘redelijkerwijs geen andere nationaliteit kan 
verkrijgen’. Zij vragen hoe de bevoegde autoriteiten dit vaststellen. Hierop wordt geantwoord dat 
3
de bevoegde autoriteit in elk individueel geval zal vaststellen of de persoon die zich op het 
optierecht beroept en aldus het Nederlanderschap wil verkrijgen omdat hij staatloos is, 
redelijkerwijs geen andere nationaliteit dan het Nederlanderschap kan verkrijgen. Dit vergt een 
individuele beoordeling met inachtneming van alle omstandigheden van het geval. Het is daarom 
niet mogelijk hier algemene uitspraken over te doen. Bij wijze van voorbeeld wordt gewezen op de 
situatie dat het mogelijk is een andere nationaliteit te verkrijgen door alsnog aangifte te doen van 
geboorte bij de consulaire vertegenwoordiging van het land waarvan de ouders de nationaliteit 
hebben. De mogelijkheid daartoe zal blijken uit het toepasselijke nationaliteitsrecht.  
 
4. Gevolgen van de vaststelling ‘staatloos’ te zijn 
De leden van de VVD-fractie merken op dat het bij het optierecht oorspronkelijk voorgestelde 
4
vereiste van tien jaar stabiel hoofdverblijf bij amendement is teruggebracht naar vijf jaar stabiel 
hoofdverblijf. Zij vragen de regering te reflecteren op de mogelijke gevolgen van deze inkorting. 
Hierop wordt geantwoord dat het terugbrengen van deze termijn van tien naar vijf jaar 
vanzelfsprekend betekent dat een vastgesteld staatloze eerder in aanmerking kan komen voor 
verkrijging van het Nederlanderschap. Het is echter niet zo dat reeds hierdoor de kans op 
oneigenlijk gebruik wordt vergroot: het vereiste dat het verblijf ‘stabiel’ moet zijn en dat de 
betrokkene een vertrek uit Nederland dus niet mag hebben tegengewerkt of gefrustreerd, blijft 
overeind. Het verkorten van deze termijn heeft ook geen gevolgen voor de huidige 
opvangcapaciteit in de asielprocedure, zo antwoord ik deze leden. Het optierecht staat immers 
slechts open voor staatloos in het Koninkrijk geboren personen tot 21 jaar, die gedurende vijf jaar 
stabiel hoofdverblijf in het Koninkrijk hebben en redelijkerwijs geen andere nationaliteit kunnen 
verkrijgen. Dit is geen groep die in de regel beslag legt op de opvangcapaciteit in de Nederlandse 
asielprocedure.  
 
De leden van de PVV-fractie lezen in de memorie van antwoord dat er per 1 januari 2022 ongeveer 
31.510 personen als ‘staatloos’ of met ‘nationaliteit onbekend’ in de BRP staan geregistreerd. Zij 
vragen welk effect deze aantallen hebben op de huidige asielinstroom, en vragen het huidige 
inwilligingspercentage van asielaanvragen daarbij te betrekken. Hierop wordt geantwoord dat de 
genoemde aantallen los staan van de huidige asielinstroom. Staatloosheid is en wordt geen 
zelfstandige grond voor rechtmatig verblijf. Een staatloze wordt daarom bij de behandeling van een 
verblijfsaanvraag (asiel of regulier) hetzelfde behandeld als een vreemdeling die wél een 
nationaliteit heeft. Zo kan een staatloze tevens een gesteld vluchteling zijn of een beroep doen op 
artikel 3 van het Verdrag tot bescherming van de rechten van de mens en de fundamentele 
vrijheden en de asielprocedure doorlopen, of een aanvraag doen om een reguliere 
verblijfsvergunning op andere gronden. Ook voor wat betreft de terugkeer zijn de vereisten voor 
staatlozen in beginsel gelijk aan die voor vreemdelingen met een nationaliteit – behoudens dat 
voor een staatloze terugkeer naar een land van herkomst of eerder verblijf mogelijk lastiger zal zijn 
voor vreemdelingen met een nationaliteit. Een vastgesteld staatloze die niet in het bezit is van een 
verblijfsvergunning dient Nederland echter in beginsel te verlaten, zo antwoord ik de leden van de 
PVV-fractie. 
 
De leden van de PVV-fractie vragen in hoeverre personen die middels het voorgestelde optierecht 
het Nederlanderschap verkrijgen de mogelijkheid hebben om familieleden naar Nederland over te 
laten komen. Vooropgesteld moet worden dat het aantal personen dat een geslaagd beroep kan 
doen op het voorgestelde optierecht en daarmee het Nederlanderschap verkrijgt, niet groot zal 
zijn. Voor een geslaagd beroep op het optierecht is immers vereist dat de betreffende persoon 
jonger dan 21 jaar is, staatloos in het Koninkrijk is geboren en sindsdien staatloos is geweest, 
                                                 
3
 Er zijn verschillende autoriteiten bevoegd tot het in ontvangst nemen en beoordelen van optieverklaringen tot 
verkrijging van het Nederlanderschap. Gewezen wordt op de bevoegdheidsregeling in hoofdstuk II van het 
Besluit verkrijging en verlies Nederlanderschap. 
4
 Kamerstukken II 2021/22, 35 688 (R2151), nr. 11.  
2
