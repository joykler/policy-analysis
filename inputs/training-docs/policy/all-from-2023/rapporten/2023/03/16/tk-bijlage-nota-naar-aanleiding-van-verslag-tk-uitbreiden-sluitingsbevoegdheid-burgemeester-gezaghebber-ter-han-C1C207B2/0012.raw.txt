In de huidige tekst van artikel 174a Gemw is het begrip “niet voor het publiek toegankelijk lokaal” 
al gebruikt. Het wetsvoorstel verandert dat niet. In de memorie van toelichting bij de invoering van 
dat artikel is toegelicht dat dat begrip is overgenomen uit de destijds geldende formulering van 
43
artikel 139f van het Wetboek van Strafrecht (Sr). Daarbij is verwezen naar literatuur: “Niet voor 
het publiek toegankelijke lokalen zijn bijvoorbeeld een hotelkamer, voorzover di[e] niet onder het 
begrip ‘woning’ valt, een lokaal uitsluitend toegankelijk voor leden van een vereniging of een 
bepaald gezelschap; ook kantoor- en bedrijfsruimten kunnen onder dit begrip vallen.” Hierin ligt de 
bevestiging dat de wetgever toen heeft bedoeld ook verenigingsgebouwen, althans in bepaalde 
gevallen, onder de reikwijdte te laten vallen. Destijds is niet aangesloten bij het begrip “gebouw”, 
zoals dat al in artikel 174 Gemw werd gebezigd, met de overweging dat het tevens mogelijk moet 
zijn om met toepassing van artikel 174a Gemw kleinere eenheden te sluiten zoals een appartement 
of een kantoor in een flatgebouw. Hetzelfde geldt voor artikel 177 van de Wet openbare lichamen 
44
Bonaire, Sint Eustatius en Saba (WolBES). Ook in artikel 13b Opw komt het begrip “lokaal” voor 
45
en blijkens de wetsgeschiedenis in dezelfde betekenis als in artikel 174a Gemw. Bij dat artikel is 
er rechtspraak dat een kleinere eenheid als zijnde “lokaal” kan worden gesloten, zoals een kelder 
46
onder een loods of een opslagbox in een opslagbedrijf, maar soms ook dat er aanleiding is het 
47
grotere geheel te sluiten (een loods waarin een zeecontainer staat). Met ingang van 2003 verving 
de wetgever in artikel 139f Sr het begrip “lokaal” voor het algemenere begrip “plaats” om te 
bewerkstelligen dat ook een tuin, besloten erf of niet voor het publiek toegankelijke plaats die niet 
48
als lokaal is aan te merken, valt onder de strafbaarstelling van heimelijk cameratoezicht. In 
artikel 174a Gemw is het bij het lokaal behorend erf reeds expliciet genoemd, dus is de 
veralgemenisering met dit wetsvoorstel naar “plaatsen” niet nodig. 
De wetgever heeft met het huidige artikel 174a Gemw beoogd een maatregel te treffen in geval 
van ernstige overlast en ernstige bedreigingen voor de veiligheid en gezondheid van omwonenden, 
waarbij het gaat om ernstige overlast die zich met grote regelmaat en langdurig voordoet. Het 
onderhavige wetsvoorstel strekt ertoe de burgemeester een specifiek handelingsperspectief te 
bieden – in plaats van de nu aangewende noodbevoegdheid – als de openbare orde wordt 
verstoord door (bedreiging met) ernstig geweld of door het aantreffen van een wapen, ook als dit 
één gebeurtenis is in of onmiddellijk nabij een woning of niet voor het publiek toegankelijk lokaal of 
op of onmiddellijk nabij een bijbehorend erf. De regering vindt de (ernstig te vrezen) gevolgen 
hiervan voor de openbare orde onwenselijk en dat wordt met dit wetsvoorstel geadresseerd. De 
regering ziet vanwege deze doelstelling geen reden de lokalen waarin bepaalde grondrechten 
worden uitgeoefend categorisch uit te zonderen. Evenwel is het zo dat de burgemeester bij de 
toepassing van zijn bevoegdheid gehouden is aan het evenredigheidsbeginsel. De gevolgen voor de 
uitoefening van grondrechten worden in deze belangenafweging betrokken. Overigens zijn 
gebedshuizen en andere godsdienstige en levensbeschouwelijke gebouwen doorgaans voor het 
publiek openstaande gebouwen en vallen zij om die reden buiten de reikwijdte van de artikelen 
174a Gemw en 177 WolBES en de met dit wetsvoorstel voorgestelde uitbreiding. 
 
14. De leden van de SGP-fractie vragen waarom de regering er niet voor kiest de vervolgbesluiten 
na sluiting (buitengerechtelijke ontbinding, onteigening), door te trekken naar de BES-wetgeving. 
Voor Caribisch Nederland geldt een bijzonder wettelijk stelsel. Nu kent de WolBES reeds de figuur 
van sluiting. Toen is niets geregeld voor buitengerechtelijke ontbinding van een huurovereenkomst 
                                                                 
43
 Kamerstukken II 1995/96, 24699, nr. 3, voetnoot 2, met verwijzing naar Noyon/Langemeijer/Remmelink, Het 
Wetboek van Strafrecht, artikel 138, p. 245. Thans nog zo verwoord in de laatste bewerking in 2019. 
44
 Voor de toelichting op artikel 177 WolBES werd destijds zonder meer verwezen naar de parlementaire 
stukken bij de totstandbrenging van artikel 174a Gemw, Kamerstukken II 2008/09, 31954, nr. 3, p. 105. 
45
 Kamerstukken II 1996/97, 25324, nr. 3, p. 6 en voetnoot 1. 
46
 ABRvS 27 juli 2016, ECLI:NL:RVS:2016:2097 en Rb. Oost-Brabant (vzr.) 18 augustus 2017, 
ECLI:NL:RBOBR:2017:4423. 
47
 ABRvS 24 augustus 2016, ECLI:NL:RVS:2016:2332. 
48
 Kamerstukken II 2000/01, 27732, nr. 3, p. 10-11. 
12
