6.3. Uitvoeringslasten bij de politie 
28. De leden van de CDA-fractie vragen een nadere toelichting op de toenemende mate van de 
uitvoeringslasten van de politie naar aanleiding van dit wetsvoorstel en wat dit betekent voor de 
politiecapaciteit. 
Met deze bevoegdheid kúnnen uitvoeringslasten ontstaan voor de politie. De burgemeester zal 
vaak afhankelijk zijn van de bevindingen van de politie. Ook kan de politie een rol hebben bij de 
feitelijke sluiting van de woning, bijvoorbeeld als de bewoner niet wil meewerken aan de sluiting. 
Afhankelijk van de omstandigheden van het geval moet de politie-inzet worden beoordeeld. Na de 
sluiting kan de politie constateren of wordt voldaan aan de naleving van de sluiting van de woning. 
De regering is echter, met de korpschef, van mening dat ook gemeentelijke toezichthouders na de 
sluiting kunnen constateren of wordt voldaan aan de naleving van de sluiting van de woning, en 
dat dit niet is voorbehouden aan de politie. Ook in de huidige situatie zal de politie met het oog op 
de handhaving van de openbare orde informatie aan de burgemeester verstrekken na bijvoorbeeld 
een beschieting. Wanneer nu op grond van een noodbevel wordt gesloten, zal de politie dezelfde 
werkzaamheden uitvoeren als hierboven beschreven na een sluiting op grond van de voorgestelde 
bevoegdheid. Met de voorgestelde bevoegdheid wordt een gedegen juridische grondslag gecreëerd 
om op te treden tegen bepaalde openbareordeverstoringen. Deze verstoringen worden door het 
voorstel niet meer dan nu het geval is. De politie wordt ook nu al ingezet. Lasten worden daarom 
opgevangen in de uitvoering.  
 
7. Consultatiereacties  
7.1. Inleiding 
29. De leden van de SP-fractie willen in verband met de invoeringstoets weten op welke wijze de 
regering dit wetsvoorstel wil toetsen en welke vragen zij daarbij beantwoord wil zien. Zij horen 
graag wanneer de regering deze wet als succesvol beschouwt en wat de objectieve maatstaven zijn 
waaraan deze wet na een jaar getoetst zal worden. 
Voor de wet die de regering tot stand wenst te brengen, is een invoeringstoets voorzien. In de 
memorie van toelichting verwijst zij nog naar de eerste brief van de Minister-President over die 
toets. Inmiddels heeft de Minister voor Rechtsbescherming uw Kamer daarover met twee brieven 
65
nader ingelicht. Het gaat dan om een bestudering van de werking van de wet in de praktijk, met 
bijzondere aandacht voor de gevolgen voor de doelgroep en de uitvoering. Deze toets wordt 
uitgevoerd op het vroegst mogelijke moment waarop iets nuttigs gezegd kan worden over die 
werking, veelal na een jaar. Voor een volledig beeld van de beleidseffecten heeft regelgeving tijd 
nodig om een zichtbaar beleidseffect teweeg te brengen. Het doel van de invoeringstoets is 
daarmee niet om te kunnen vaststellen of de wet een succes is. Een vermoeden van het 
tegenovergestelde zou echter wel aan het licht kunnen komen. Met de invoeringstoets wil het 
kabinet eerder en beter kunnen inspelen op signalen van burgers, organisaties en bedrijven over 
de werking van nieuwe regelgeving in de praktijk. Daarmee kan het bijvoorbeeld bijsturen als er 
oplosbare problemen opdoemen. Ook dient de toets de positie van onder meer decentrale 
overheden, die een belangrijk deel van de uitvoerings-, toezichts- en handhavingstaken onder zich 
hebben en met de invoeringstoets beter in staat worden gesteld om de knelpunten uit de 
uitvoeringspraktijk te betrekken bij eventuele nadere beleidsafwegingen. Voorlopige centrale 
vragen staan vermeld in de eerste brief van de Minister voor Rechtsbescherming. Kort gezegd: hoe 
pakt de regeling uit voor de mensen, organisaties of bedrijven voor wie de regeling is bedoeld en 
voor de uitvoering (met deelvragen als: zijn er signalen dat iets niet werkt, knelpunten, 
                                                                 
65
 Kamerstukken II 2021/22, 35510, nr. 96 en Kamerstukken II 2022/23, 35510, nr. 103. 
20
