dat maatschappelijke onrust veroorzaakt of daarvoor ernstig moet worden gevreesd. Het gaat 
bovendien niet alleen om woningen. Denk bijvoorbeeld aan een – in ‘het milieu’ helaas niet 
onbekende – geluidsdicht gemaakte zeecontainer of loods. Als daar wurgstokken, vilmessen, 
geluiddempers of permanent blind makende laserpennen – allemaal categorie I-wapens – worden 
aangetroffen en de openbare orde is of dreigt te worden geschonden, dan hoort de burgemeester 
een sluitingsbevoegdheid te hebben. Dit laat onverlet dat hij bij elk te nemen sluitingsbesluit de 
proportionaliteit en subsidiariteit ervan moet overwegen, of het nu gaat om een zeecontainer waar 
die wapens worden gevonden of om een woning waar – als dat al tot een openbareordeverstoring 
leidt – één katapult in een lade ligt. Zou sluiting onevenredig zijn dan mag het besluit niet worden 
genomen. De rechter zal de evenredigheid intensief toetsen. In het een en ander ligt een waarborg 
voor bewoners of andere belanghebbenden. 
 
16. De leden van de D66-fractie stellen vast dat in het wetsvoorstel open termen zijn opgenomen 
waardoor beoordelingsruimte bestaat en vragen om een toelichting hoe misbruik van deze 
discretionaire bevoegdheid wordt voorkomen, ter bescherming van grondrechten van burgers. 
De regering onderkende dat de formele wetgever een expliciete afweging dient te maken of een 
grondrechtenbeperking aanvaardbaar is en tot hoever zij mag gaan. De lichte bevelsbevoegdheid 
uit de artikelen 172, derde lid, Gemw en 174, derde lid, WolBES is te algemeen om als wettelijke 
grondslag te dienen voor het sluiten van een woning. De noodbevelsbevoegdheid is voor 
woningsluiting in veel gevallen evenmin passend. En waar zij wordt gebruikt, is de formulering 
ervan naar haar aard ruimer dan die van een specifieke wettelijke grondslag, zoals voorgesteld. 
De voorgestelde bevoegdheid geeft namelijk een concrete situatie aan waarin 
grondrechtenbeperking mogelijk is, te weten bij een openbareordeverstoring of wanneer ernstige 
vrees hiervoor bestaat (en is dus doelgebonden, strikt aan de handhaving van de openbare orde 
gerelateerd), door (bedreiging met) ernstig geweld in of in de onmiddellijke nabijheid van een 
locatie of door een wapenvondst (en kent dus toepassingsvoorwaarden). Deze specifieke grondslag 
is in de grondwettelijke beperkingssystematiek te prefereren boven een algemenere grondslag. 
Wat “ernstig” geweld is (b-grond), is in de memorie van toelichting geduid in het licht van de 
aanleiding van dit wetsvoorstel – problematiek van georganiseerde en ondermijnende criminaliteit 
en beschietingen – als wapengeweld of daarmee op een lijn te stellen geweld, zoals bijvoorbeeld 
geweld door brandstichting, of geweld met een explosief of met zwaar vuurwerk. Wat een wapen is 
(c-grond), is in de tekst van de wet gebonden aan de wapenwetgeving. 
Voorts geldt dat de Afdeling bestuursrechtspraak voor discretionaire bevoegdheden – en juist in 
sluitingszaken – een duidelijk afwegingskader heeft gemaakt waar het gaat om de evenredigheid 
van de toepassing van een bevoegdheid. De burgemeester mag de discretionaire bevoegdheid om 
te sluiten niet gebruiken, al is aan de formele voorwaarden daarvoor voldaan, indien dat 
onevenredig zou zijn. Ten slotte hecht ik er waarde aan te benadrukken dat ik vertrouwen heb in 
het beoordelingsvermogen en de vakkundigheid van burgemeesters, ook bij de toepassing van de 
voorgestelde bevoegdheid. Zij zullen in de toepassing van deze bevoegdheid worden ondersteund 
door het CCV. 
 
17. De leden van de D66-fractie trekken een vergelijking met artikel 13b Opw en vragen welke 
inzichten zijn meegenomen uit de rechtspraktijk en evaluatie van die bepaling bij de 
totstandkoming van het voorliggende wetsvoorstel. Specifiek ook wat betreft de 
beoordelingsruimte van de burgemeester. 
53
De gelijkenis tussen de voorgestelde bevoegdheid en die van artikel 13b Opw is dat beide 
discretionaire, bestuursrechtelijke bevoegdheden zijn en kunnen leiden tot sluiting van een locatie 
in het algemeen belang, met ingrijpende gevolgen voor belanghebbenden. Er bestaan echter ook 
                                                                 
53
 Deze bepaling geldt overigens alleen in Europees Nederland.
