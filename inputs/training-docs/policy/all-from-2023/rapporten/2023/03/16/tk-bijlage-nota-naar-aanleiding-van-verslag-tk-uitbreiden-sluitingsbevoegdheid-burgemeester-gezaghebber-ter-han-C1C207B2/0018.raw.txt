situaties te sluiten. Ik verwijs wel naar antwoord 23, dat handhaving van de openbare orde het 
doel is van de nieuwe sluitingsbevoegdheid en dat vuurwapens die daarvoor vatbaar zijn, in beslag 
worden genomen. Het kan bovendien zijn dat een andere maatregel of ander besluit passender is 
voor een kind. Kinderen hebben immers in de regel eveneens belang bij een eigen thuis, samen 
met ouders of verzorgers en eventuele andere gezinsleden. Hiervoor hebben recentelijk ook de 
60
Nationale ombudsman en de Kinderombudsman aandacht gevraagd. Ook de gemeente heeft op 
grond van artikel 2.1 van de Jeugdwet bijvoorbeeld een taak de veiligheid van jeugdigen te 
bevorderen in de opvoedsituatie waarin zij opgroeien. 
Met een sluitingsbesluit zijn vele, soms conflicterende belangen gemoeid. Dat betreft in 
voorkomend geval het belang van een minderjarig kind dat woont in een woning waarvan de 
sluiting wordt overwogen, maar in elk geval het belang van de openbare orde. Zoals gezegd in 
antwoord 23 wordt hier met “openbare orde” gedoeld op het ordelijk verloop van het 
gemeenschapsleven ter plaatse en moeten mensen veilig over straat kunnen en niet met angst 
binnen zitten. Dit geldt ook voor kinderen die wonen in de directe omgeving van een woning. De 
burgemeester moet alle relevante belangen meewegen, waarbij de belangen van minderjarige 
kinderen weliswaar zwaar wegen, maar niet altijd doorslaggevend (kunnen) zijn. Hoe hij dat doet, 
is aan hem, binnen de grenzen van proportionaliteit en subsidiariteit, en telkens afhankelijk van 
het geval. Hiervoor zijn geen algemene regels te geven. Het zal in elk geval afhangen van de ernst 
van de (dreigende) openbareordeverstoring, de aard en ernst van de gebeurtenis en de omgeving 
waarin iets plaatsvindt – ik wijs op het voorbeeld dat de regering gaf uit Nieuwegein, waar met een 
machinegeweer op een huis werd geschoten en een handgranaat werd neergelegd, waarna de 
61
aangrenzende basisschool moest worden ontruimd – maar ook van de persoonlijke situatie van 
kinderen en belangen van bewoners van een woning. 
 
25. De leden van de D66-fractie vragen toelichting welke waarborgen er zijn om te voorkomen dat 
door een achteraf onjuist gebleken besluit tot sluiting van een woning voor betrokkenen 
ingrijpende gevolgen ontstaan, zoals het geen gebruik meer maken van de woning, ontbinding van 
de huurovereenkomst en plaatsing op een sanctielijst. 
Ik stel voorop dat het belangrijk is het wettelijke stelsel zo vorm te geven dat een onjuist besluit 
zoveel mogelijk wordt voorkomen. Dit gebeurt in de eerste plaats door helder in de wettekst en de 
memorie van toelichting tot uitdrukking te brengen wat de eisen zijn voor de bevoegdheid. Ten 
tweede moet toepassing van een bevoegdheid aan de eisen waarvan op zichzelf is voldaan, 
voldoen aan algemene beginselen van behoorlijk bestuur, waarbij proportionaliteit en subsidiariteit 
van belang zijn. De burgemeester moet alle belangen afwegen en niet alleen dat van de openbare 
orde. Dat kan meebrengen dat niet wordt gesloten, omdat dit onevenredig is of omdat er 
62
alternatieven zijn. Uit de recente evenredigheidsrechtspraak van de Afdeling bestuursrechtspraak 
blijkt dat hierbij ook moet worden meegewogen wat sluiting betekent voor de woonbelangen, 
waaronder begrepen buitengerechtelijke ontbinding van de huurovereenkomst en plaatsing op een 
lijst van verhuurders waardoor een periode geen nieuwe huurwoning kan worden verkregen. Ten 
derde zijn er procedurele waarborgen. Enerzijds in het besluitvormingsproces, zoals de verplichting 
zich over alle belangen te informeren en het waar mogelijk horen van belanghebbenden die zich 
benadeeld kunnen voelen. De burgemeester legt aan zijn besluit een deugdelijke motivering ten 
grondslag. Anderzijds door rechtsbescherming: tegen een sluitingsbesluit staan bezwaar en een 
gang naar de rechter open en in elk stadium van de rechtsbescherming kan de 
voorzieningenrechter worden gevraagd een besluit te schorsen. 
Wat betreft de door deze leden genoemde civielrechtelijke gevolgen geldt dat dit bevoegdheden 
zijn van een verhuurder, maar buitengerechtelijke ontbinding mag geen automatisme zijn. In het 
burgerlijk recht is van belang of bevoegdheden redelijk en billijk zijn gebruikt. Dit geldt ook voor 
                                                                 
60
 Rapport KOM01/2023 en NO 2023/01. 
61
 Kamerstukken II 2022/23, 36217, nr. 3, p. 4. 
62
 ABRvS 2 februari 2022, ECLI:NL:RVS:2022:285, r.o. 11.3 en 13. 
18
