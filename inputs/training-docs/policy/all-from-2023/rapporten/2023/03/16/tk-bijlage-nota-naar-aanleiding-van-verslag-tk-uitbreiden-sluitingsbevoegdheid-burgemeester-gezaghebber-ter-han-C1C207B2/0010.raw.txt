maand, ook in het belang van de kinderen, omwille van de evenredigheid van de maatregelen; het 
36
cameratoezicht in de wijk duurde voort. 
Is op zich namelijk aan de specifieke eisen voor sluiting voldaan, dan volgt de vraag of sluiting 
evenredig is. Dit komt helder tot uitdrukking in de recente rechtspraak van de Afdeling 
37
bestuursrechtspraak over het evenredigheidsbeginsel, die eveneens in Caribisch Nederland 
38
onverkort wordt toegepast. Te verwachten valt dat een rechter een sluitingsbesluit als hier 
voorgesteld, intensief toetst aan het evenredigheidsbeginsel. De borging waarnaar de leden van de 
ChristenUnie-fractie vragen, komt hierin ook tot uiting. Dat beginsel en die rechtspraak gelden nu 
evenzeer als krachtens noodbevel wordt gesloten. De burgemeester moet de belangen van 
bewoners en de vraag of hun een verwijt treft, betrekken bij de beoordeling van de evenredigheid. 
Zo ook de kans op afpersing door dreigen met geweld, waarmee wordt beoogd een sluiting te 
bewerkstelligen. Het belang van een bewoner die zelf de openbare orde niet verstoort, weegt 
zwaarder dan het belang van iemand van wie die dreiging of verstoring wel uitgaat of het belang 
van degene die zelf de openbare orde verstoort. Met inachtneming van het motiveringsbeginsel 
moet de burgemeester zijn afweging over evenredigheid deugdelijk motiveren. Daarin liggen ook 
waarborgen voor de begrijpelijke zorgen die alle aan het woord zijnde leden hebben waar het gaat 
om mensen van onbesproken gedrag. In de situaties die de leden van de ChristenUnie-fractie 
schetsen, ligt voor de hand andere maatregelen te treffen die verstoring van de openbare orde 
voorkomen en dat slachtoffers daarvoor open staan, bijvoorbeeld cameratoezicht of het Stelsel 
bewaken en beveiligen (zie verder antwoord 11). Niet is evenwel uit te sluiten dat mensen, alles 
afwegend, de dupe worden van sluiting, als de handhaving van de openbare orde in dat concrete 
geval zwaar genoeg weegt op de andere kant van de schaal en er geen ander middel mogelijk is 
om dat doel bereiken. De sluiting mag overigens in geen geval langer duren dan nodig. 
Al bij de totstandbrenging van artikel 174a Gemw in 1996 overwoog de regering dat de 
burgemeester zich vanzelfsprekend moet afvragen of zonder te treffen nadere maatregelen kan 
worden gesloten. Zij verwees naar behoorlijk bestuur en dacht vanuit maatschappelijke 
39
zorgvuldigheid vooral aan eventuele herhuisvesting van bewoners van het pand. Ik onderschrijf 
dat ten volle. Aan de voor bewoners mogelijk zeer ingrijpende gevolgen van woningsluiting komt 
voor de burgemeester, en in de rechtspraak, veel gewicht toe bij de beoordeling van de vraag of 
een bevoegdheid in redelijkheid kan worden gebruikt en evenredig wordt toegepast. Van belang 
vóórdat het besluit wordt genomen, is dus al in hoeverre betrokkene zelf geschikte vervangende 
woonruimte kan regelen en is er een rol weggelegd voor de burgemeester. Gelet op de vereiste 
evenredigheid van de sluiting dient hij – en de rechtspraak benadrukt dat bij minderjarige kinderen 
40
– te informeren naar de mogelijkheden van vervangende huisvesting. In voorkomend geval moet 
de burgemeester bij de afweging over het te nemen besluit de mogelijkheid van 
41
(maatschappelijke) opvang betrekken. Hij maakt bij het nemen van het besluit in het concrete 
geval dus de afweging tussen het algemeen belang dat is gediend met sluiting en het individuele 
belang van belanghebbenden. De regering stelt daarvoor geen landelijke richtlijnen op. Juist omdat 
gemeenten van elkaar verschillen in bijvoorbeeld de mate waarin de problematiek van 
openbareordeverstoringen door ernstig geweld of door een wapenvondst voorkomt, is van belang 
dat de burgemeester beslissingsruimte heeft om de sluitingsbevoegdheid – binnen de in het 
voorgestelde artikel getrokken grenzen en het evenredigheidsbeginsel – al dan niet te gebruiken en 
hoe. Casuïstiek verschilt ook. Wel zullen de burgemeesters worden ondersteund door het CCV, 
                                                                 
36
 Extra raadsinformatiebulletin week 35-2022 en raadsinformatiebulletin week 48-2022, s-
hertogenbosch.raadsinformatie.nl (31 augustus en 1 december 2022). 
37
 ABRvS 2 februari 2022, ECLI:NL:RVS:2022:285. 
38
 GEA 4 november 2022, ECLI:NL:OGEABES:2022:23, r.o. 5.3. 
39
 Kamerstukken II 1995/1996, 24699, nr. 3, p. 7. 
40
 Vgl. ABRvS 28 augustus 2019, ECLI:NL:RVS:2019:2912, r.o. 4, 4.2.2 en 4.2.3. Ook de Nationale ombudsman en 
de Kinderombudsman benadrukken het belang van alternatieve huisvesting, rapport KOM01/2023 en NO 
2023/01. 
41
 Vgl. ABRvS 22 mei 2017, ECLI:NL:RVS:2017:1329, r.o. 4.4, en 20 november 2019, ECLI:NL:RVS:2019:3907, r.o. 
4.1.1.
