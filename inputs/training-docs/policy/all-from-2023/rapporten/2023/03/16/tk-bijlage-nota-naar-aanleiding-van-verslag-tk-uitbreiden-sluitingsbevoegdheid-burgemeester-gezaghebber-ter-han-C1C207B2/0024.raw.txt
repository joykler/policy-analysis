71
recente rechtspraak van de Afdeling bestuursrechtspraak over het evenredigheidsbeginsel, die 
72
eveneens in Caribisch Nederland onverkort wordt toegepast. Dit brengt mee dat de burgemeester 
proportioneel moet handelen in verband met deze bevoegdheid. Van belang hierbij is of een besluit 
wordt opgelegd aan iemand die niet zelf de openbare orde verstoort en of dit dan iemand is die 
daarvoor wel aanleiding geeft of zelfs dat niet. Hier spelen ook de belangen van andere inwonende 
personen, zoals familieleden die niet betrokken zijn bij de (ernstig te vrezen) verstoring van de 
openbare orde. De gevolgen van sluiting en aanwezigheid van minderjarige kinderen zijn van 
belang voor de beoordeling van de evenredigheid van het te nemen besluit. In voorkomend geval 
moet de burgemeester bij de afweging over het te nemen besluit de mogelijkheid van 
(maatschappelijke) opvang betrekken. Bezien wat sluiting betekent voor de woonbelangen 
betekent onder meer of buitengerechtelijke ontbinding van de huurovereenkomst plaatsvindt of 
plaatsing op een lijst van verhuurders waardoor een periode geen nieuwe huurwoning kan worden 
verkregen. De duur van de sluiting mag niet onevenredig zijn ten aanzien van het doel van de 
sluiting. Hij moet dus beperkt zijn tot een periode waarin de openstelling van de woning, het lokaal 
of het erf daadwerkelijk een bedreiging vormt voor de openbare orde. 
Wat de subsidiariteit betreft, geldt voor de burgemeester dat alternatieven moeten worden 
overwogen. Wordt voldoende soelaas geboden door tijdelijk vrijwillig verblijf van een of meer 
bewoners elders, al dan niet in combinatie met het tijdelijk door een ander laten betrekken van de 
woning? Met het oog op zogenoemde “vergismoorden” zal de laatstgenoemde maatregel echter 
altijd bekeken moeten worden in de totale context van de casus. Ook valt te denken aan 
maatregelen van de burgemeester, gezaghebber of hoofdofficier van justitie in het kader van of in 
lijn met het Stelsel bewaken en beveiligen of aan maatregelen in het kader van een 
getuigenbeschermingsprogramma, mits opportuun en door betrokkene aangenomen, dan wel extra 
politie-aandacht, bijvoorbeeld in de vorm van surveillance. Ook is onder omstandigheden een 
maatregel denkbaar als aanvullend of alternatief cameratoezicht. Wat betreft de voorgestelde c-
grond is van belang dat een aangetroffen wapen dat daarvoor vatbaar is, door de politie in beslag 
zal worden genomen en een bewoner mogelijk wordt aangehouden. Indien dan toch sprake is van 
een (ernstig te vrezen) verstoring van de openbare orde, dient te worden overwogen of 
woningsluiting opweegt tegen het belang dat een bewoner heeft bij de eerbiediging van de 
persoonlijke levenssfeer. Hierbij speelt ook dat niet elk wapen onder alle omstandigheden 
voldoende gewicht in de schaal legt om tot sluiting over te gaan. 
 
33. De leden van de SP-fractie wijzen op de reactie van de regering, na opmerkingen van de Rvdr 
en de NVvR, waarbij zij aangeeft dat de voorgestelde sluitingsbevoegdheid een pandgebonden 
maatregel betreft en dus niet een persoonsgebonden maatregel. De regering geeft daarbij aan dat 
het gaat om het handhaven van de openbare orde en dat de bewoner van het pand dan geen 
schuld hoeft te treffen. Deze leden menen dat een dergelijke opstelling misstanden in de hand 
werkt, de mens als uitgangspunt moet worden genomen en het wel degelijk de bewoner of 
eigenaar van het pand zal zijn die wordt geraakt door sluiting of onteigening. Zij vragen voorts of 
het dan niet wenselijk is alvorens daartoe te besluiten, in ieder geval vast te stellen dat de 
bewoner of eigenaar daadwerkelijk enige schuld heeft aan de verstoring van de openbare orde. 
De bewoner of eigenaar van het pand die een sluitingsbesluit of – in uiterste gevallen – 
onteigeningsbesluit krijgt, wordt daardoor zeker geraakt. De belangen van bewoners of eigenaren 
moeten dan ook zorgvuldig door de burgemeester worden gewogen. Aan de andere kant van de 
balans staat dat mensen ter plekke veilig over straat moeten kunnen en niet met angst binnen 
zitten. De mens is dus uitgangspunt en – conflicterende – belangen van mensen moeten in een 
concreet geval worden gewogen. Het algemeen belang is niet het belang van het pand, van de 
locatie, maar van bijvoorbeeld de omwonenden – medemensen. Openbare orde is immers: het 
ordelijk verloop van het gemeenschapsleven ter plaatse. Het is niet aan de burgemeester vast te 
stellen of iemand schuldig is of niet. Dan zou hij zich op strafrechtelijk terrein begeven. Als 
                                                                 
71
 ABRvS 2 februari 2022, ECLI:NL:RVS:2022:285. 
72
 GEA 4 november 2022, ECLI:NL:OGEABES:2022:23, r.o. 5.3.
