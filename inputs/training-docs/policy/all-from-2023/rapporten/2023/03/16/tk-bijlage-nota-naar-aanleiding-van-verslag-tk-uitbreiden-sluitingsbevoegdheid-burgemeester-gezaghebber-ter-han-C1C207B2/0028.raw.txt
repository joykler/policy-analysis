in de onmiddellijke nabijheid van de woning waarvan mogelijk sluiting valt te overwegen als hij na 
77
enig verblijf buiten de deur thuis kogelwerend glas plaatst en weer zijn intrek neemt. Dit doet iets 
met de openbare orde “rond” die woning. Dat begrip stond al in de artikelen 174a, eerste lid, 
Gemw en 177, eerste lid, WolBES (wat wordt voorgesteld inhoudelijk ongewijzigd te letteren als: a-
grond) en is in de parlementaire geschiedenis niet verder ingevuld. Het zal dus naar normaal 
spraakgebruik moeten worden uitgelegd en dan betekent het: in de omtrek, nabijheid van, vlak bij 
die woning. Dit maakt dat het minder afbakenende waarde heeft voor openbare orde verstorende 
gedragingen om bij de b-grond te worden toegepast en dat is ongewenst, waarbij ik aanteken dat 
dit voor de a-grond niet problematisch is omdat de gedraging daar nauwkeurig wordt gelokaliseerd 
“in de woning of het lokaal of op het erf”. 
 
Artikel I, eerste lid (artikel 174a, eerste lid, onder b) 
38. De leden van de CDA-fractie vragen ter zake het begrip “onmiddellijke nabijheid” om nadere 
verduidelijking van een verband tussen een verstoring van de openbare orde en gedragingen in de 
nabijheid rond de woning. Wat wordt precies verstaan onder “rond” de woning. Zij lazen dat een 
gedraging vijf straten verderop hier niet onder valt. Waar ligt precies die grens en is deze grens 
duidelijk genoeg voor burgemeesters om hierover adequaat een oordeel te kunnen vellen? 
Vereist is, voor zover hier relevant en kort gezegd, een gedraging “in de onmiddellijke nabijheid” 
van een woning, niet publiek toegankelijk lokaal of bijbehorend erf, waardoor de openbare orde 
“rond” die locatie wordt verstoord. Het begrip “onmiddellijke nabijheid” is – ik verwijs tevens naar 
antwoorden 5 en 37 – ontleend aan de Wet aanpak woonoverlast (artikel 151d Gemw). De regering 
heeft het in de artikelsgewijze toelichting precies zo geduid als de initiatiefneemster van die wet 
het deed. Hieraan zijn ook de voorbeelden ontleend van een gedraging op het trottoir, op straat bij 
een woning, in de tuin of voor de deur van de buren en niet een gedraging vijf straten verderop. 
Vereist is, zo wordt daar gesteld en hier herhaald, dat er duidelijke connectie is tussen de 
78
gedraging en de woning, het lokaal of het erf. Ik heb daaraan in zijn algemeenheid niets toe te 
voegen of af te doen. Nadere precisering is hier niet mogelijk, omdat het ene geval het andere nu 
eenmaal niet is. Bij ernstig geweld in duidelijk verband met een appartement in een 
appartementencomplex, zes hoog, in Amsterdam zal dit anders kunnen liggen dan bij ernstig 
geweld in duidelijk verband met een boerderij met een oprijlaan in het buitengebied van 
Appingedam. In een ander voorbeeld: het ene pand heeft een voortuin van waaruit zwaar 
vuurwerk tegen de woning wordt gegooid, een ander grenst direct aan de stoep vanaf waar precies 
hetzelfde gebeurt. Of: in het ene geval wordt een bewoner beschoten die vanuit zijn recht voor de 
deur geparkeerde auto naar huis loopt, in een ander geval gebeurt dit op de gemeenschappelijke 
parkeerplaats van de vereniging van eigenaren of de openbare parkeerplaats om de hoek. Uit de 
tussentijdse evaluatie van die wet, die de Minister van Binnenlandse Zaken en Koninkrijksrelaties 
79
uw Kamer zond, blijkt niet dat burgemeesters met het begrip geen raad weten. In alle gevallen 
geldt dat er een causaal verband kan zijn tussen de verstoring van de openbare orde rond die 
locatie – is het veilig in de buurt over straat te gaan, zijn daar ernstige, omvangrijke of duurzame 
onveiligheids- en angstgevoelens? – en de gedraging die plaatsvond nabij en duidelijk in verband 
met de woning, het lokaal of het erf. 
 
Artikel I, eerste lid (artikel 174a, eerste lid, onder c) 
39. De leden van de VVD-fractie vragen om aan te geven in welke situatie het denkbaar is dat een 
automatisch vuurwapen, granaatwerper, raketwerper of molotovcocktail wordt aangetroffen, maar 
                                                                 
77
 Rb. ’s-Hertogenbosch (vzr.) 25 februari 2011, ECLI:NL:RBSHE:2011:BP9061 en “Mitrailleurschoten gelost op 
huis Eindhoven”, omroepbrabant.nl/nieuws/722883/mitrailleurschoten-gelost-op-huis-eindhoven (28 
november 2010). 
78
 Kamerstukken II 2014/15, 34007, nr. 7, p. 7 en 13, en nr. 10, p. 2. 
79
 Kamerstukken II 2019/20, 32847, nr. 651. 
28
