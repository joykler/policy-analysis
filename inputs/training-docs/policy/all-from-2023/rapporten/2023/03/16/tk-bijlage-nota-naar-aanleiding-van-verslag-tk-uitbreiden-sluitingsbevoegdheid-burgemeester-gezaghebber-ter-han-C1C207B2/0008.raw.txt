kunnen in ernstige gevallen afwijken van het uitgangspunt dat met een waarschuwing of 
soortgelijke maatregel wordt volstaan. Mijn ambtsvoorganger zette uiteen dat en waarom in haar 
algemeenheid niet de opvatting van deze leden werd gedeeld, dat sluiting na een eerste 
overtreding van de Opiumwet afwijkt van de bedoeling van de wetgever. De conclusies van de 
staatsraden advocaten-generaal, in zaken waarin toen nog niet was besloten, en het WODC-
onderzoek om meer maatwerk toe te passen en proportioneel op te treden, maakten dat hij 
toepassing van artikel 13b Opw besprak in het Strategisch Beraad Veiligheid, met de G40 en in de 
VNG-commissie Bestuur en Veiligheid. Doel was samen te bezien hoe de toepassing viel te 
verbeteren. Daarbij heeft hij nogmaals het belang van proportionaliteit, subsidiariteit en maatwerk 
onder de aandacht gebracht. Ik wijs er ook op dat de Afdeling bestuursrechtspraak naderhand in 
de betreffende zaken de evenredigheidstoets en de toepassing daarvan in sluitingszaken verder 
28
uitwerkte en de rechter sluitingsbesluiten op grond van artikel 13b Opw intensief toetst. Naar 
aanleiding van het WODC-onderzoek paste het CCV handvatten voor burgemeesters bij de 
toepassing van artikel 13b Opw aan aan het beoordelingskader van de Afdeling 
29
bestuursrechtspraak. Hierover heb ik uw Kamer eerder bericht. 
Wat betreft onteigening wijs ik erop dat de initiatiefnemers van de uitbreiding van de 
onteigeningswet uitdrukkelijk iets introduceerden wat “alleen in het uiterste geval kan worden 
ingezet”. Zij antwoordden uw Kamer dat “onteigening pas mogelijk is als van andere middelen en 
mogelijkheden in redelijkheid niet is te verwachten dat ze een terugkeer naar normale 
verhoudingen opleveren.” In de wettekst wilden zij uitdrukken dat “het hier om een ‘ultimum 
30
remedium’ gaat” en verwezen naar het subsidiariteitsbeginsel. Waar het wetsvoorstel de 
onteigeningsbevoegdheid uitbreidt, doet de regering daaraan niets af. Integendeel, zij herhaalde 
dat onteigening een laatste redmiddel is, als een duurzame oplossing niet anderszins valt te 
31
bereiken. 
 
10. De leden van de GroenLinks- en PvdA-fracties vragen, tegen de achtergrond van 
proportionaliteit en effectiviteit, ook hoe kan worden voorkomen dat onschuldigen of slachtoffers 
van geweld de dupe worden van woningsluiting. De constatering van de regering dat de 
voorgestelde sluitingsbevoegdheid niet persoons-, maar pandgebonden is, waarbij het gaat om het 
handhaven van de openbare orde en niet om de vraag of de bewoner van het pand schuld heeft, 
stelt hen niet gerust. Zij vragen ook, onder verwijzing naar de consultatiereactie van de NVvR, 
nader te beargumenteren dat het niet wenselijk is de sluitingsbevoegdheid wettelijk te beperken 
tot gevallen waarbij sprake is van een relatie tussen gevaar voor de openbare orde en 
georganiseerde en ondermijnende criminaliteit, omdat dit volgens de regering de grens zou 
vertroebelen tussen straf- en openbareorderecht. Dit in het licht van het risico dat onschuldige of 
bedreigde mensen uit hun woning worden gezet. Voorts vragen zij hoe gemeentes moeten omgaan 
met huisvesting voor bewoners die geen verwijt treft, indien een woning wordt gesloten. Ook de 
leden van de ChristenUnie-fractie zien een keerzijde van het wetsvoorstel, bijvoorbeeld wanneer 
geweldsincidenten plaatsvinden bij (familieleden van) getuigen, andere onschuldige betrokkenen 
bij een strafzaak, of “vergisdelicten”. Zij vragen hoe de regering op dit moment heeft geborgd dat 
deze groepen niet dubbel te lijden krijgen onder geweldsincidenten. In verband met paragraaf 4.2 
van de memorie van toelichting, over de eerbiediging van de persoonlijke levenssfeer, vragen deze 
leden in het bijzonder hoe de weging plaatsvindt als kinderen in een pand wonen. Ook vragen zij 
juist op dit punt om een scherp en specifiek afwegingskader en hoe er zorg is voor deze kinderen 
wanneer wél wordt gesloten. Eveneens in verband met die paragraaf vragen de leden van de D66-
fractie met welke maatregelen de regering voorziet in het beschermen van inwonende kinderen of 
onschuldige huisgenoten. De leden van de SGP-fractie vragen in dat verband welke ondersteuning 
van de overheid mag worden verwacht ten aanzien van onschuldige burgers die met woningsluiting 
                                                                 
28
 ABRvS 2 februari 2022, ECLI:NL:RVS:2022:285 en 335 en 6 juli 2022, ECLI:NL:RVS:2022:1910, 1911 en 1913. 
29
 Kamerstukken II 2022/23, 24077, nr. 503. 
30
 Kamerstukken II 1998/99, 24549, nr. 10, p. 2-3, en nr. 11, p. 6. 
31
 Kamerstukken II 2022/23, 36217, nr. 3, p. 23. 
8
