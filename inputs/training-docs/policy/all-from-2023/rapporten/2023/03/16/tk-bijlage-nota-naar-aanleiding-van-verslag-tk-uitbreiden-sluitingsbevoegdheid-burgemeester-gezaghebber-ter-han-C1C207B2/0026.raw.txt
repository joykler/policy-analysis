bestuurlijke handhaver van de wapen- of vuurwerkwetgeving te maken. De regering staat een 
strikte openbareordebevoegdheid voor, passend bij de bestaande wettelijke taak van de 
burgemeester. Dat is daarom verwoord als wettelijk criterium. De aanleiding van dit wetsvoorstel is 
bovendien de problematiek van georganiseerde en ondermijnende criminaliteit en beschietingen, 
voor zover die gevolgen heeft voor de openbare orde rond een locatie. Dit wetsvoorstel is niet 
bedoeld om overlast of gevaarlijk of een grote hoeveelheid vuurwerk tegen te gaan of om 
bijvoorbeeld de woning te sluiten van iemand die op straat zwaar, professioneel vuurwerk illegaal 
afsteekt met de jaarwisseling. Ik ben het met deze leden eens dat het illegaal afsteken van 
vuurwerk ook de openbare orde kan verstoren. Sluiting van de locatie is echter geen effectief 
middel om deze (dreigende) verstoring in die straat te beëindigen of voorkomen, omdat de 
verstoring ter plaatse even goed kan plaatsvinden als de locatie nog open is. Steekt iemand op 
oudjaarsavond in zijn eigen straat cobra’s af, dan is dat iets anders dan wanneer op een dag door 
het jaar heen cobra’s vanaf de straat naar iemands woning worden gegooid. Wel is er het 
strafrecht om op te treden tegen iemand die zich zo misdraagt. Dit geldt ook voor illegale opslag. 
Hiervoor is er bovendien een proportioneel bestuursrechtelijk handelingsperspectief, naast de 
strafrechtelijke inbeslagneming van dat vuurwerk. Ik wijs op bestuursrechtelijke handhaving van 
de regels van de Woningwet (Wonw) en van de Wet vrom BES en op de artikelen 1a, tweede lid, 
13b, tweede lid, en 17 Wonw en 2.1 en 10.4 Wet vrom BES, waarop de reactie op de initiatiefnota 
 74
eveneens ingaat. Dit past ook bij de verantwoordelijkheidsverdeling tussen het college van 
burgemeester en wethouders of bestuurscollege, enerzijds, en de burgemeester of gezaghebber, 
anderzijds. 
De VNG, Bureau Regioburgemeesters en het NGB zijn geconsulteerd over concepten van het 
wetsvoorstel en de memorie van toelichting. Hierin was de b-grond al beperkt tot (ernstig te 
vrezen) verstoring van de openbare orde door (bedreiging met) ernstig geweld, in welk verband de 
conceptmemorie van toelichting vermeldde dat het kan gaan om geweld met zwaar vuurwerk. Ook 
was de c-grond reeds beperkt tot een dergelijke verstoring door het aantreffen van wapens als 
75
bedoeld in artikel 2 Wwm. De door deze leden genoemde organisaties hebben daarin kennelijk 
geen aanleiding gezien uitbreiding te bepleiten. Zij zijn niet nader gehoord over het standpunt van 
de regering naar aanleiding van andermans consultatiereactie, zoals ook niet gebruikelijk is. Ik wijs 
er wel op dat het NGB heeft benadrukt dat een openbareordebevoegdheid wordt onderschreven, 
omdat handhaving van de openbare orde de taak is van burgemeesters. Dit genootschap wordt, 
net als de VNG, ook betrokken bij de uitwerking door de Minister van Binnenlandse Zaken en 
Koninkrijksrelaties en mij van een afwegingskader voor nieuwe bevoegdheden. Het is belangrijk 
dat het takenpakket van burgemeesters evenwichtig blijft. De VNG en Bureau Regioburgemeesters 
hebben in hun reactie gewezen op hun proeve van wetgeving over het voorkomen en aanpakken 
76
van ondermijning . Voor zover er gevolgen zijn voor de openbare orde rond een locatie is de 
achtergrond van dit wetsvoorstel inderdaad de oplossing van knelpunten in de huidige aanpak van 
georganiseerde en ondermijnende criminaliteit. In hun proeve van wetgeving gaan die organisaties 
ook niet in op vuurwerk. 
 
35. De leden van de VVD-fractie vragen voorts naar de motivering voor en wenselijkheid van een 
verschil tussen de bevoegdheid van de burgemeester en die van de gezaghebber, omdat het 
wapenbegrip in Europees Nederland en Caribisch Nederland verschilt (in Caribisch Nederland zijn 
geen categorieën en de definitie verschilt). 
Deze leden merken terecht op dat er momenteel een verschil is in de wapenwetgeving in de 
verschillende delen van Nederland. Dit komt doordat in 2010 in Caribisch Nederland de 
Nederlands-Antilliaanse Wapenverordening 1931 de status van wet verkreeg en het uitgangspunt 
gold van legislatieve terughoudendheid voor de openbare lichamen. De verwijzing voor de 
                                                                 
74
 Zie voorts de kabinetsreactie op de initiatiefnota Michon-Derkzen-Haverkort, Kamerstukken II 2022/23, 
36251, nr. 3, reactie op aanbeveling 6.  
75
 internetconsultatie.nl/1559. 
76
 regioburgemeesters.nl/publish/pages/726/proeve_van_wetgeving.pdf. 
26
