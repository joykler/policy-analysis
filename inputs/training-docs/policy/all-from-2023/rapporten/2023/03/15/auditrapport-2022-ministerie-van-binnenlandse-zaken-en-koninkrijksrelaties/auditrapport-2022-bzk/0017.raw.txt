Wederzijdse eisen en wensen tussen RCN-diensten en SSO CN worden besproken
Eind 2022 heeft SSO CN met RCN-diensten overlegd over de concrete invulling van specifieke eisen 
en wensen (aanvullende behoeften) ten aanzien van de IT-security. De deelnemende departementen 
(RCN-klantorganisaties) zijn zelf verantwoordelijk voor de informatiebeveiliging van hun eigen 
specifieke IT-applicaties. Dit vormt een complicerende factor voor het treffen van noodzakelijke 
IB-verbetermaatregelen binnen het gehele beveiligingsstelsel van SSO CN. Over 2022 was sprake 
van verouderde software van specifieke klant IT applicaties verhinderen dat SSO-CN niet de 
beveiligingsmaatregelen kan treffen die mogelijke dreigingen binnen de gehele IT omgeving 
tegengaan. Het is van belang om in gezamenlijkheid met de RCN-diensten de eisen en wensen ten 
aanzien van IT-security te blijven bespreken en de samenhang hiervan op het gehele 
beveiligingsstelsel van SSO CN aan te geven.
3.4 O&P Rijk/P-Direkt: Risico’s in geautomatiseerde gegevensverwerking personele uitgaven
Beveiligingsonderzoeken (ook wel penetratietesten genoemd) geven organisaties inzicht in de 
technische beveiliging van deze IT-systemen. Sinds 2022 heeft O&P-Rijk/P-Direkt (voorheen P-Direkt), 
in lijn met de Richtlijnen Privacy en Informatiebescherming BZK, een ‘pentest’-kalender opgesteld die 
beschrijft met welke periodiciteit de belangrijkste IT-systemen van O&P-Rijk/P-Direkt moeten worden 
onderworpen aan een beveiligingsaudit, soms ook met behulp van ethische hackers. Wij hebben op 
verzoek van O&P Rijk/P-Direkt een aantal van deze beveiligingsaudits uitgevoerd.
Bij één van deze beveiligingsaudits is een aantal beveiligingsrisico’s geconstateerd waarvan wij een 
deel classificeren als hoog risico bevindingen. O&P Rijk/P-Direkt geeft aan dat de bevindingen zijn 
geanalyseerd en voor het merendeel inmiddels een oplossing gevonden. Voor de resterende 
kwetsbaarheden brengt O&P Rijk/P-Direkt momenteel in kaart op welke wijze en binnen welke 
termijn deze zullen worden weggenomen. O&P Rijk/P-Direkt zal daarbij ook een aantal handmatige 
controles gaan vervangen door geautomatiseerde controles waardoor de interne beheersing verder 
wordt versterkt.
O&P Rijk/P-Direkt heeft inmiddels een projectleider aangesteld en in januari een projectorganisatie 
ingericht om de geconstateerde risico’s op te lossen. Tevens is het afnemersoverleg geïnformeerd 
waarin alle gebruikers van O&P Rijk/P-Direkt zijn vertegenwoordigd. Onze ervaring leert dat het 
tonen van eigenaarschap en effectieve communicatie naar afnemers bij dergelijke kwetsbaarheden 
goed ontvangen wordt.
De ADR heeft aanvullende analyses uitgevoerd op personele uitgaven. Vanuit de accountants -
controle ADR zijn geen signalen dat de risico’s zich ook daadwerkelijk hebben voorgedaan. 
Daarnaast hebben we vastgesteld dat de risico’s geen materialiteitsgrenzen raken bij gebruikers 
die P-uitgaven verantwoorden.
We adviseren O&P-Rijk naar de toekomst toe om bij grote wijzigingen in het systeem een beveiligingsonderzoek 
te laten doen om kwetsbaarheden te kunnen detecteren. O&P-Rijk/P-Direkt heeft daarbij initiatief genomen door 
het vragen om een herhalingsonderzoek om te bevestigen of de verbeteracties succesvol zijn.
3.5 BZK2: Verbeteringen financiële administratie en IT-beheer, maar het tempo blijft achter 
op de planning
In 2021 hebben we gerapporteerd over het tekortschieten van de interne controle van BZK2 op het 
gebied van ordelijk- en controleerbaarheid van de financiële administratie en het beheer van het 
financiële IT-systeem en de ICT-infrastructuur.
BZK2 heeft in 2022 acties in gang gezet die op onderdelen leiden tot verbeteringen in het financieel 
en IT-beheer. Deze verbeteracties zijn nog niet afgerond en lopen door in 2023. De interne controle 
en de uitvoering van de beheerprocessen heeft daardoor over 2022 niet geheel voldaan aan de 
gestelde eisen. Het is van belang om het tempo te verhogen van de verbeteracties op het gebied 
van contractadministratie, gebruik van de spendanalyse, onderbouwing van de prestatieverklaring 
en het IT-beheer van de informatiesystemen en ICT-infrastructuur. Verder vragen wij aandacht voor 
het (verder) invullen van de tweedelijns interne controle.
 Auditrapport 2022 | Ministerie van Binnenlandse Zaken en Koninkrijksrelaties (VII) |
