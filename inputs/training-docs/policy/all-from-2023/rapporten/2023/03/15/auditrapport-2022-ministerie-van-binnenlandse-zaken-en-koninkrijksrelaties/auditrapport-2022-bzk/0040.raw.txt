Wij hebben de opzet en het bestaan geëvalueerd, en voor zover wij noodzakelijk achten, de werking 
getoetst van interne beheersmaatregelen gericht op het mitigeren van frauderisico’s. Wij hebben 
geëvalueerd of deze factoren een indicatie vormden voor de aanwezigheid van het risico op 
afwijkingen van materieel belang als gevolg van fraude.
De door ons geïdentificeerde frauderisico’s, de belangrijkste specifieke controlewerkzaamheden die 
wij naar aanleiding daarvan hebben uitgevoerd en de uitkomsten daarvan, zijn als volgt samen 
te vatten:
• er zijn risico’s op doorbreking van interne beheersmaatregelen door het management (interne fraude).
• het risico is aanwezig dat uitkeringen aan gemeenten niet worden betaald aan de gemeenten. 
Wij hebben vastgesteld dat voldoende adequate beheersmaatregelen zijn genomen binnen het 
betaalproces om te bewerkstelligen dat er alleen kan worden uitbetaald op de bankrek eningen van 
de gemeenten.
Uit onze werkzaamheden volgen geen signalen van fraude die kunnen leiden tot een afwijking van 
materieel belang in de financiële overzichten.
Verklaring over de in het jaarverslag 2022 opgenomen andere informatie
Naast de financiële overzichten omvat het jaarverslag andere informatie, die bestaat uit:
• het deel algemeen (verzoek tot dechargeverlening en leeswijzer);
• het niet-financiële deel van de toelichting bij de diverse begrotingsartikelen;
• de uiteenzetting over het gevoerde beleid (beleidsverslag);
• de uiteenzetting over de gevoerde bedrijfsvoering (bedrijfsvoeringsparagraaf);
• de voorgeschreven bijlagen.
Op grond van onderstaande werkzaamheden zijn wij van mening dat de andere informatie:
• niet strijdig is met de in het jaarverslag opgenomen financiële overzichten en geen materiële 
afwijkingen bevat;
• alle informatie bevat die is vereist op grond van de verslaggevingsvoorschriften die zijn 
opgenomen in de Comptabiliteitswet 2016 en de daaruit voortvloeiende regelgeving, 
waaronder de Regeling rijksbegrotingsvoorschriften 2023.
Wij hebben de andere informatie gelezen en hebben op basis van onze kennis en ons begrip, 
verkregen vanuit de controle van de financiële overzichten of anderszins, overwogen of de andere 
6
informatie materiële afwijkingen bevat .
Met onze werkzaamheden hebben wij voldaan aan de vereisten in artikel 3, eerste lid, aanhef en 
onder b, en artikel 4, tweede lid, van het Besluit Auditdienst Rijk en de Nederlandse Standaard 720. 
Deze werkzaamheden hebben niet dezelfde diepgang als onze controlewerkzaamheden bij de 
financiële overzichten.
De minister is verantwoordelijk voor het opstellen van de andere informatie in overeenstemming 
met de verslaggevingsvoorschriften die zijn opgenomen in de Comptabiliteitswet 2016 en de 
daaruit voortvloeiende regelgeving, waaronder de Regeling rijksbegrotingsvoorschriften 2023.
6  Daarnaast behoort het tot onze taak onderzoek te verrichten naar de totstandkoming van de niet-financiële 
verantwoordingsinformatie, waarvan wij de uitkomsten vermelden in ons auditrapport.
 Auditrapport 2022 | Ministerie van Binnenlandse Zaken en Koninkrijksrelaties (VII) | 40
