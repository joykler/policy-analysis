1.2 BZK heeft een systeem voor IT -beheersing in werking, tegelijk nog bevindingen 
1
Conform het Beleidskader Privacy-& Informatiebescherming BZK stellen de organisatieonderdelen 
van BZK elke vier maanden een informatiebeveiliging en privacy (IB&P)-beeld op. De directies 
bespreken (IB&P)-beelden en de Chief Information Security Officer (CISO) BZK ontvangt hiervan 
een afschrift.
Informatiebeveiliging en privacy krijgt zo op bestuurlijk niveau steeds meer aandacht en CISO BZK 
krijgt een beter zicht op de status van informatiebeveiliging bij deze onderdelen.
Tegelijkertijd constateren we uit ons financieel beheer onderzoek op onderdelen nog bevindingen. 
Deze zijn deels onderkend in de (IB&P)-beelden van de betreffende organisatie. De uitdaging ligt in 
een gezamenlijke analyse tussen het organisatie onderdeel en CIO BZK en het tijdig en adequaat 
doorvoeren van noodzakelijke verbeteringen. Aan de hand van een paar voorbeelden lichten we 
dit toe.
O&P Rijk/P-Direkt neem tijdig mitigerende maatregelen
Bij P-Direkt signaleren we naar aanleiding van een gevraagd onderzoek een verhoogd beveiligings-
risico. O&P Rijk/P-Direkt neemt mitigerende maatregelen. Dit voorbeeld benadrukt het belang van 
het tijdig uit (laten) voeren van dit type onderzoeken.
SSO CN: breng IB-verbetertraject ten uitvoer
Shared Service Organisatie Caribisch Nederland (SSO CN) heeft voor het IT-beheer in opzet een 
deugdelijk en ambitieus plan neergezet om de langlopende problematiek in het IT-beheer aan 
te pakken. Tegelijk zien we dat het in praktijk brengen van deze opzet nog de nodige aandacht 
behoeft. De uitvoering van het plan vormt een uitdaging vanwege de hoge ambities en complexiteit.
Blijvende gemotiveerdheid en betrokkenheid van het SSO CN personeel en het bestendig 
aanhouden van het ingezette IB-verbetertraject zijn cruciale factoren in het succesvol behalen 
van de gestelde IB-doelen.
SSC-ICT: maak GITC onderdeel van het primaire proces
Shared Service Center ICT (SSC-ICT) heeft belangrijke stappen gezet in het verbeteren van de 
dienstverlening met behulp van het transitieplan. Het IT-beheerssysteem is in werking. 
Het oplossen van de restpunten in de beveiliging van componenten en het op onderdelen aantonen 
van de monitoring behoeft nog de nodige aandacht.
OBF/ UBR: maak afspraken met externe partijen ten aanzien van de GITC
De Organisatie voor Bedrijfsvoering en Financiën (OBF), voormalig Uitvoeringsorganisatie Bedrijfs-
voering Rijk (UBR), heeft de hosting van de financiële omgeving uitbesteed aan een externe partij. 
Het is van belang dat OBF als gebruiker afspraken maakt over de wijze waarop deze partij aantoont 
dat het beheer voldoet aan de de door OBF/UBR gestelde eisen in lijn met de gangbare beleidskader 
Privacy-& Informatiebeveiliging BZK.
RVB verbeteringen GITC in 2022 nog niet zichtbaar
Bij het Rijksvastgoedbedrijf (RVB) zien we onvoldoende verbetering in onder andere het autorisatie-
beheer. Het RVB heeft hier een verbetertraject geformuleerd. In 2022 heeft dit nog niet geleid tot 
significante verbeteringen.
1 Het beleidskader Privacy en Informatiebescherming BZK is gebaseerd op de Baseline Informatievoorziening (BIO), 
uitgebreid met een tiental richtlijnen. 
 Auditrapport 2022 | Ministerie van Binnenlandse Zaken en Koninkrijksrelaties (VII) | 8
