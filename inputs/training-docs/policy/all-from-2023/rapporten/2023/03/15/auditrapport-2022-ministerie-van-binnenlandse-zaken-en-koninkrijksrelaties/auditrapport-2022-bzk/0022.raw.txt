4 Ontwikkelingen in bedrijfsvoering ministerie BZK 
4.1 BZK: Herstel en veerkrachtplan, verantwoording en controle vereist aandacht 
in de voorbereiding
Op 4 oktober 2022 hebben de ministers van Financiën van de lidstaten van de Europese Unie het 
door Nederland ingediende Herstel- en Veerkrachtplan (HVP) goedgekeurd. Dit plan bestaat uit een 
reeks van 127 investeringen en hervormingen op een veelheid aan beleidsterreinen. Met het HVP 
kan Nederland aanspraak maken op geld dat voor Nederland is gereserveerd in het Europese 
coronaherstelfonds. Het Nederlandse plan bedraagt € 4,77 miljard., dat in 2023-2026 in tranches zal 
worden uitbetaald. Een voorwaarde hiervoor is dat Nederland de in het HVP opgenomen 
doelstellingen en mijlpalen realiseert.
Er vindt nog overleg plaats met de Europese Commissie over de precieze wijze van verantwoording 
en de controle die daarop uitgevoerd moet worden. Wel is al duidelijk dat er strenge eisen worden 
gesteld inzake het voorkomen van fraude- en corruptie en het tegengaan van dubbele financiering 
en belangenverstrengeling. In het kader hiervan moeten onder andere de eindbegunstigden van  
alle investeringen in kaart gebracht worden.
BZK onderneemt actie om via de directie Herstel en Veerkrachtplan (HVP) van het ministerie van 
Financiën concreet aan te geven hoe, voor wat betreft de BZK activiteiten, invulling wordt gegeven 
aan verantwoording en controle inzake HVP. Dit is van belang om de eindcontroles vanuit de EU 
op een uitvoerbare en doelmatige wijze uit te kunnen laten voeren.
Voorbeeld specifiek Nederlandse geaccepteerde situatie in relatie tot het HVP 
In de Nederlandse situatie wordt sinds 2006 gebruik van het instrument Single Information 
Single Audit, waarbij lokale (autonome) overheden verantwoording afleggen over specifieke 
uitkeringen die door de lokale democratie en lokale onafhankelijke accountant eenmalig 
(single) worden gecontroleerd. De Rijksoverheid maakt gebruik van deze verantwoording 
waarbij op basis van deelwaarneming de ADR onderzoek doet naar de kwaliteit van de 
accountantscontroles bij de medeoverheden. In het herstel en veerkrachplan wordt t.a.v. 
woningbouwimpuls (maatregel 3.1.I.1) de SISA-systematiek aangehaald als hulpmiddel. 
BZK brengt deze systematiek nu terecht naar voren als belangrijk hulpmiddel in de 
verantwoording van de woningbouwimpuls (budget € 538 miljoen).
4.2 Doorontwikkeling UBR uitdagend
Per 1 januari 2023 is UBR opgesplitst en is de dienstverlening ondergebracht in bestaande 
agentschappen en een nieuw agentschap:
• Rijkorganisatie voor Ontwikkeling, Digitalisering en Innovatie (Rijksorganisatie ODI), 
voorheen UBR;
• Organisatie en Personeel Rijk (O&P Rijk), voorheen P-Direkt;
• Rijksorganisatie Beveiliging en Logistiek (RBL). Dit is een nieuw agentschap;
• de dienstverlening van Kennis- en Exploitatiecentrum Officiële Overheidspublicaties (KOOP) is 
verder ondergebracht onder het agentschap Logius.
De onderdelen Rijksinkoopsamenwerking (RIS) (voorheen HIS) en de Organisatie voor Bedrijfsvoering 
en Financiën (OBF) zijn ondergebracht bij DG Vastgoed en Bedrijfsvoering Rijk (VBR).
 Auditrapport 2022 | Ministerie van Binnenlandse Zaken en Koninkrijksrelaties (VII) |
