instellingen. In de controleverklaring lichten wij daarom toe dat de naleving van de 
anticumulatiebepaling vanwege deze vaktechnische beperkingen buiten de reikwijdte van onze 
controle valt.
Onderzoek beheer
Als tweede onderdeel van onze wettelijke taak onderzoeken wij of de geselecteerde processen 
van het begrotingsbeheer, het financieel beheer, de materiële bedrijfsvoering en de daartoe 
bijgehouden administraties voldoen aan de normen uit de comptabele wet- en regelgeving. 
Deze taak volgt uit artikel 3, tweede lid, en artikel 6, derde lid, van het Besluit Auditdienst Rijk. 
De normen waaraan wij toetsen zijn op grond van artikel 4, derde lid, van het Besluit 
Auditdienst Rijk:
• ordelijkheid en controleerbaarheid van het begrotingsbeheer;
• doelmatigheid, rechtmatigheid, ordelijkheid en controleerbaarheid van het financieel beheer;
• doelmatigheid, rechtmatigheid, ordelijkheid en controleerbaarheid van het verwerven, 
het beheren en het afstoten van materieel;
• betrouwbaarheid en controleerbaarheid van de financiële administraties.
Bij evaluatie van onze bevindingen hanteren wij drie categorieën: licht, gemiddeld en ernstig. 
Dit onderscheid geeft de impact van de bevinding weer op basis van gewicht en frequentie.
Ten behoeve van het selecteren van de te onderzoeken processen van het begrotingsbeheer, 
financieel beheer, materiële bedrijfsvoering en daartoe bijgehouden administraties hebben wij de 
bedrijfsrisico’s en de daaraan gekoppelde processen in kaart gebracht. Op basis van het belang van 
de processen en de in die processen onderkende risico’s hebben wij in 2022 een aantal processen 
voor nader onderzoek geselecteerd.
Onderzoek totstandkoming niet-financiële informatie
Als derde onderdeel van onze wettelijke taak onderzoeken wij of geselecteerde processen gericht 
op de totstandkoming van de in de jaarverslagen opgenomen niet-financiële verantwoordings -
informatie voldoen aan de normen uit de comptabele wet- en regelgeving. Deze taak vloeit voort 
uit artikel 3, eerste lid, aanhef en onder b, en artikel 6, eerste en derde lid, van het Besluit 
Auditdienst Rijk. Hiertoe onderzoeken wij of de niet-financiële verantwoordings informatie op  
betrouwbare wijze tot stand is gekomen. Voorts gaan wij na of de niet-financiële verantwoordings -
informatie niet strijdig is met de financiële verantwoordingsinformatie. Over deze niet-strijdigheid 
rapporteren wij in onze controleverklaringen (bijlagen 1 tot en met 5).
De selectie van de te onderzoeken processen gericht op de totstandkoming van de niet-financiële 
verantwoordingsinformatie in het jaarverslag is afhankelijk van de omvang van de risico’s die 
daarbij worden onderkend.
De bevindingen uit dit onderzoek zijn opgenomen in onderdeel 2.3 van dit rapport.
Verspreidingskring 
De ADR is de interne auditdienst van het Rijk. Het auditrapport is primair bestemd voor het 
ministerie van Binnenlandse Zaken en Koninkrijksrelaties. De minister van Binnenlandse Zaken en 
Koninkrijksrelaties zal dit auditrapport op of na Verantwoordingsdag, 17 mei 2023, plaatsen op de 
website van de Rijksoverheid (www.rijksoverheid.nl).
 Auditrapport 2022 | Ministerie van Binnenlandse Zaken en Koninkrijksrelaties (VII) | 53
