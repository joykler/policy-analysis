5.4 DGDOO: Sturing op orde drie uitdagingen bij de inrichting van de departementale 
sturing op informatiehuishouding
We hebben in 2022 een Rijksbreed gevraagd onderzoek uitgevoerd naar de manier waarop de 
departementen de sturing op de informatiehuishouding hebben ingericht. Tijdens het onderzoek 
is met departementen gesproken over de uitdagingen en goede voorbeelden die zij op hun 
departement ervaren. In de uitdagingen zijn de volgende drie rode draden voor de sturing op 
informatiehuishouding te zien:
• Wanneer is het goed genoeg?
• Hoe betrek je de staande organisatie?
• Hoe pak je de veranderkundige opgave aan?
Naar aanleiding van het onderzoek hebben we het volgende handelingsperspectief gegeven:
• Departementen kunnen van elkaar leren door onderlinge reflectie. Op rijksbreed niveau kan deze 
reflectie worden gefaciliteerd. De door de ADR verzamelde goede voorbeelden zijn input voor het 
Rijksbreed leren.
• Het programma ‘Open Overheid’ - Spoor ‘Open op Orde’ dient in co-creatie met de 
departementen de inhoudelijke en veranderkundige kant van de verbeteropgave te 
verduidelijken.
 Auditrapport 2022 | Ministerie van Binnenlandse Zaken en Koninkrijksrelaties (VII) | 27
