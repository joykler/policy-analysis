1.3 Doel en doelgroepen
In dit rapport doen wij verslag van de uitkomsten van de werkzaamheden die wij als interne 
auditdienst van het Rijk in het kader van onze wettelijke taak over 2022 bij het ministerie van 
Binnenlandse Zaken en Koninkrijksrelaties (BZK) en de begrotingsfondsen (Gemeentefonds, 
Provinciefonds, BES-fonds) hebben verricht. Dit rapport is opgesteld voor de minister van 
Binnenlandse Zaken en Koninkrijksrelaties, de minister voor Volkshuisvesting en Ruimtelijke 
Ordening, de staatssecretaris Koninkrijksrelaties en Digitalisering en de secretaris-generaal en wordt 
tevens verstrekt aan de leden van het audit commitee en de directeur Financieel-Economische Zaken 
van het ministerie van Binnenlandse Zaken en Koninkrijksrelaties. Het rapport wordt verder 
toegezonden aan de minister van Financiën en aan de president van de Algemene Rekenkamer (AR).
1.4 Leeswijzer
Dit rapport is als volgt ingedeeld:
• de uitkomsten van het onderzoek van de verantwoordingsinformatie in het jaarverslag 
(hoofdstuk 2);
• de uitkomsten van het onderzoek naar het begrotingsbeheer, het financieel beheer, de materiële 
bedrijfsvoering en de daartoe bijgehouden administraties (hoofdstuk 3);
• de overige onderwerpen (hoofdstuk 4);
• de controleverklaring van de onafhankelijke accountant bij Koninkrijksrelaties (IV) (bijlage 1);
• de controleverklaring van de onafhankelijke accountant bij Binnenlandse Zaken en 
Koninkrijksrelaties (VII) (bijlage 2);
• de controleverklaring van de onafhankelijke accountant bij Gemeentefonds (B) (bijlage 3);
• de controleverklaring van de onafhankelijke accountant bij Provinciefonds (C) (bijlage 4);
• de controleverklaring van de onafhankelijke accountant bij BES-fonds (H) (bijlage 5);
• de onderzoeksverantwoording (bijlage 6).
 Auditrapport 2022 | Ministerie van Binnenlandse Zaken en Koninkrijksrelaties (VII) | 9
