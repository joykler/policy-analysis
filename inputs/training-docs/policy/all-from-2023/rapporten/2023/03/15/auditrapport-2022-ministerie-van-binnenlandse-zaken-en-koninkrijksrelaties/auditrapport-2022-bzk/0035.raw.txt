Informatie over onze controleaanpak frauderisico’s en uitkomsten daarvan
Wij hebben onze controlewerkzaamheden inzake frauderisico’s bepaald in het kader van de 
controle van de financiële overzichten als geheel en bij het vormen van ons oordeel hierover. 
Onderstaande informatie moet in dat kader worden bezien en niet als afzonderlijke oordelen 
of conclusies.
Wij hebben tijdens onze controle inzicht verkregen in het ministerie van Binnenlandse Zaken en 
Koninkrijksrelaties en zijn omgeving, de componenten van het interne beheersingssysteem, 
waaronder het risico-inschattingsproces en de wijze waarop het management inspeelt op 
frauderisico’s en het interne beheersingssysteem monitort alsmede de uitkomsten daarvan. 
Ons beeld inzake de beheersing van de risico’s op fraude en de ontwikkelingen hierin sluiten aan bij 
het hetgeen het ministerie hierover rapporteert in de bedrijfsvoeringsparagraaf van het 
departementale jaarverslag. Zoals verwoord in 1.1. zien we in 2022 dat BZK is gestart met centraal 
inzicht in fraudebeheersing.
Wij hebben de opzet en het bestaan geëvalueerd, en voor zover wij noodzakelijk achten, de werking 
getoetst van interne beheersmaatregelen gericht op het mitigeren van frauderisico’s. Wij hebben 
geëvalueerd of deze factoren een indicatie vormden voor de aanwezigheid van het risico op 
afwijkingen van materieel belang als gevolg van fraude.
 
De door ons geïdentificeerde frauderisico’s, de belangrijkste specifieke controlewerkzaamheden die 
wij naar aanleiding daarvan hebben uitgevoerd en de uitkomsten daarvan, zijn als volgt samen 
te vatten:
• Zoals verwoord bij 3.4. constateren we een beveiligingsrisico bij O&P/P-Direkt dat impact heeft 
op de personele uitgaven. Uit onze aanvullende controle werkzaamheden volgden geen signalen 
van fraude die kunnen leiden tot een afwijking van materieel belang.
• Er zijn risico’s op doorbreking van interne beheersmaatregelen door het management (interne 
 
fraude). Wij hebben daarom onderzoek gedaan naar het autorisatiebeheer en data-analyse 
uitgevoerd om journaalposten met een verhoogd frauderisico te signaleren en te onderzoeken op 
logica van handmatige boekingen, op zakelijke beweegredenen van transacties met de 
agentschappen (verbonden partijen), op terechte betalingen aan medewerkers via de financiële 
administratie en het doen van diverse analyses op de personele uitgaven om eventuele fraude te 
detecteren. Uit onze werkzaamheden volgden geen signalen van fraude die kunnen leiden tot een 
afwijking van materieel belang.
• Er kan sprake zijn van risico’s bij de verantwoording van (bijvoorbeeld onvolledige) opbrengsten 
(interne fraude) bij de baten- en lastenagentschappen van BZK. Per agentschap hebben we voor 
zover het risico reëel is daarom de opzet en het bestaan geëvalueerd en, voor zover wij dit 
noodzakelijk achten, de werking getoetst van interne beheersmaatregelen gericht op het 
mitigeren van de geïdentificeerde frauderisico's. Voorts maken we gebruik van data analyses, 
zoals het vaststellen van een juiste afgrenzing per jaar. Voorts hebben wij journaalboekingen 
gecontroleerd van posten die mogelijk buiten het reguliere proces om in de financiële 
administratie zijn verantwoord. Uit onze werkzaamheden volgden geen signalen van fraude die 
kunnen leiden tot een afwijking van materieel belang.
• Er zijn risico’s in inkoop- en aanbestedingstrajecten, bijvoorbeeld door samenspanning (interne 
fraude). Om mogelijke samenspanning in inkoop- en aanbestedingstrajecten te herkennen en te 
kunnen detecteren hebben wij de analyses van het ministerie beoordeeld en daarnaast eigen 
analyses uitgevoerd. Wij hebben de gegevensgerichte detailcontroles op inkopen geëvalueerd op 
signalen/aanwijzingen van fraude. Uit onze werkzaamheden volgden geen signalen van fraude 
die kunnen leiden tot een afwijking van materieel belang.
• Er zijn risico’s op fraude door misbruik van wet- en regelgeving (fraude door derden) bij subsidies 
en vaststellingen. Wij hebben de opzet en het bestaan geëvalueerd van de staatssteuntoets van 
het ministerie en op basis van risicoanalyse is in een aantal gevallen de werking getoetst. Wij 
hebben de opzet en het bestaan geëvalueerd van het departementale M&O-beleid rond de 
verstrekking van subsidies en in een aantal gevallen de werking getoetst. Wij hebben de opzet, 
bestaan getoetst van het beheersingskader van BZK rond de subsidievaststelling. In een aantal 
 Auditrapport 2022 | Ministerie van Binnenlandse Zaken en Koninkrijksrelaties (VII) | 35
