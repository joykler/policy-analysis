We adviseren BZK: 
• om een oorzakenanalyse uit te (laten) voeren naar de toename in onrechtmatige inkopen en op basis van de 
inzichten waar nodig maatregelen voor verbetering te treffen.
• gebruik managementinformatie, zoals voormalig Haagse Inkoop Samenwerking (HIS) en inhuurdesk 
(tegenwoording Rijks inkoop Samenwerking (RIS) en O&P Rijk/inhuurdesk opstelt, om ministeries en 
overheidspartijen individueel te confronteren met onrechtmatige inkopen en daarop aan te spreken.
• vooral gericht aan Directoraat generaal Digitalisering en Overheidsorganisatie (DGDOO): maak analyses over 
de uitvoerbaarheid van wet- en regelgeving en geef adviezen aan het ministerie van EZK met als doel 
vereenvoudiging van bepaalde inkoopprocedures, waarbij de bedoeling intact blijft.
2.3 Totstandkoming niet-financiële informatie
Als onderdeel van de wettelijke taak hebben wij onderzoek uitgevoerd naar de betrouwbare 
totstandkoming van de niet-financiële verantwoordingsinformatie (NFI) en of de niet-financiële 
verantwoordingsinformatie niet strijdig is met de financiële verantwoordingsinformatie. 
Uit ons onderzoek blijken geen bevindingen. We geven ter overweging mee om de concreetheid 
van de gestelde doelstellingen met de beleidsverantwoordelijken te evalueren met als uitdaging 
om in een volgende begrotingscyclus nog een kwaliteitsslag te maken. 
 Auditrapport 2022 | Ministerie van Binnenlandse Zaken en Koninkrijksrelaties (VII) | 13
