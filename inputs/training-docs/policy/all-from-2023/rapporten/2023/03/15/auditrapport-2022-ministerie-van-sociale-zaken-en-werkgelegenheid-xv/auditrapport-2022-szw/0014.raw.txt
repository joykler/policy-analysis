3 Slechts één bevinding in het financieel beheer van SZW
Mede door de in hoofdstuk 1 genoemde robuuste beheersystematiek heeft SZW een goed 
financieel beheer. Eén bevinding blijkt echter lastig op te lossen.
3.1 Financieel beheer Rijksdienst Caribisch Nederland unit SZW blijft onvoldoende
Tabel 3: Bevindingen over het beheer 2022
Bevinding Verantwoordelijk 2019 2020 2021 2022
organisatieonderdeel
Financieel beheer Caribisch RCN-unit SZW
Nederland
 licht  gemiddeld  ernstig  opgelost
Sinds 2016 merken wij de tekortkomingen in het financieel beheer van de uitkeringen door de RCN-unit 
SZW op de BES-eilanden aan als een bevinding vanwege ontoereikende interne beheersing. In 2021 
hebben wij deze bevinding opgeschaald van ‘licht’ naar ‘gemiddeld’ door het ontbreken van afdoende 
voortgang en verbeterkracht. Deze gemiddelde bevinding blijft ook dit jaar staan.
Bij ons onderzoek in 2022 hebben wij van veel transacties de rechtmatigheid niet kunnen 
vaststellen, door het ontbreken van voldoende interne beheersing. 
Op de begrotingsartikelen 3 Arbeidsongeschiktheid (Wet ongevallenverzekering BES), 6 Ziekte en 
verlofregelingen (Wet ziekteverzekering BES), 8 Oudedagsvoorziening (Wet algemene ouderdoms-
verzekering BES) en 9 Nabestaanden (Wet algemene weduwen- en Wezenverzekering BES) zijn de 
fouten en onzekerheden zo groot ten opzichte van de begrotingsartikelen dat de minister deze 
heeft moeten toelichten in de bedrijfsvoeringsparagraaf.
De nieuwe loondervingsapplicatie uit 2021 had de interne beheersing voor de ongevallen- en 
ziekteverzekeringen voldoende moeten borgen. De applicatie had ook als voorbeeld moeten 
dienen voor de inrichting van de processen van de overige uitkeringssoorten. Echter, de nieuwe 
loondervingsapplicatie bevat te weinig beheersingsmaatregelen (interne beheersing, interne 
controles en geautomatiseerde controles) waardoor niet zeker is of de loondervingsuitkeringen 
in 2022 volgens de regels zijn betaald.
Concrete oplossingen zijn in 2022 opnieuw uitgebleven. Voor de verbetering van het financieel 
beheer, de IT daarbij inbegrepen, zijn begin 2023 twee experts geworven die vanaf april 2023 ter 
plaatse de problematiek nader zullen inventariseren en waar mogelijk concrete acties in gang 
zullen zetten. Wel heeft de RCN-unit SZW samen met de IT-leverancier de problematiek in de 
loondervings applicatie  geanalyseerd en wordt er gewerkt aan oplossingen. De vernieuwde ‘nieuwe’ 
applicatie loonderving zal naar verwachting na 1 november 2023 ‘live’ gaan, samen met de nieuwe 
applicatie kinderbijslagvoorziening en de implementatie van de k oppeling voor het uitbetalen van 
deze uitkeringen. 
 Auditrapport 2022 | Ministerie van Sociale Zaken en Werkgelegenheid (XV) |
