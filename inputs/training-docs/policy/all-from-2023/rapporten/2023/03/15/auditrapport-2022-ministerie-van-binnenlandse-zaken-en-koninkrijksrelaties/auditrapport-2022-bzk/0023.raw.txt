DG VBR heeft gekozen voor het uitvoeren van interne groenlicht metingen voor het borgen van een 
beheerste start van de nieuwe organisaties en het verkrijgen van inzicht in aandachtspunten voor 
deze nieuwe organisaties. Deze groenlichtmetingen zijn naar analogie van hoe dit gebruikelijk is bij 
het oprichten van nieuwe agentschappen voor het verkrijgen van goedkeuring van het Ministerie 
van Financiën.
De aandachtspunten richten zich op het verder invullen van de governance structuur, de wijze van 
aansluiting bij en samenwerking binnen Directoraat- generaal Vastgoed en Bedrijfsvoering Rijk 
(DG VBR). Zo ook het verder uitwerken van de wijze van financiering en de controlfunctie.
BZK heeft inmiddels directeuren aangesteld voor de organisaties O&P Rijk en RBL, RIS en OBF. 
Voor de Rijksorganisatie ODI, loopt deze procedure nog. De invulling van deze directeuren en 
daaronder liggende managementlaag op korte termijn achten wij van belang, omdat een groot 
deel van deze aandachtspunten integraal bij de nieuwe bestuurders en management komt liggen.
Verder vragen wij aandacht voor tijdige opvolging van de gemaakte afspraken met de 
ondernemingsraad en het verder organiseren van medezeggenschap en het opbouwen van 
medewerkersbetrokkenheid (-tevredenheid) bij de nieuwe organisaties.
4.3 Elektronisch Contracten, Bestellen en Factureren (eCBF) levert nog geen volwaardige 
applicatie en dienstverlening
De migratie van het inkoopsysteem DigiInkoop naar eCBF is niet zonder risico. Vanwege vertraging 
in dit traject hebben de risico’s zich niet gemanifesteerd in verantwoordingsjaar 2022. Voor 2023 
blijft deze migratie een belangrijk aandachtspunt.
We hebben kennisgenomen van scenarioanalyses en door de organisatie zelf onderkende 
potentiële risico’s. Zo is het grootste operationele risico dat Cifas niet tijdig in volledige productie 
kan worden genomen en dat door alle reeds genomen acties DigiInkoop niet meer kan worden 
gebruikt. Er is nog geen inhoudelijke releaseplanning om van het Minimum Viable Product tot een 
volwaardige applicatie en dienstverlening te komen.
Tevens wijzen we op het risico van ondoelmatigheid als een migratie om veel ‘reparatiewerk’ gaat 
vragen achteraf. Voor de deelnemende agentschappen is de afhankelijkheid van voormalig UBR 
(huidig OBF) groot en de mate waarin zij invloed kunnen uitoefenen beperkt. Aandacht vanuit BZK 
op dit traject blijft vereist.
4.4 CIO BZK: Nadere analyse noodzakelijke awareness activiteiten ontbreekt nog altijd 
De afgelopen periode hebben we bij drie organisaties van BZK een project uitgevoerd dat meer 
inzicht biedt in de weerbaarheid tegen ransomwareaanvallen en in de mogelijke risico’s van 
ransomware bij deze organisaties. Een nadere analyse moet nog plaatsvinden om te bepalen in 
hoeverre de huidige maatregelen bestand zijn tegen de door het project geïnventariseerde risico’s.
BZK heeft in 2022 een Awareness-strategie voor bewustwordingsactiviteiten op het gebied van 
informatiebeveiliging en privacybescherming vastgesteld voor de periode 2022 en 2023. Hoewel 
er diverse awareness activiteiten in 2022 zijn uitgevoerd, ontbreekt het momenteel nog aan een 
nadere analyse van de noodzakelijke activiteiten vanuit de strategie met een daarbij behorende 
uitwerking. Wij herhalen onze aanbeveling om hier invulling aan te geven gezien het belang van 
de factor mens bij informatiebeveiliging.
4.5 CIO BZK: Geen grote privacyrisico’s aangetroffen, verbeterpunten op 
verwerkingsovereenkomsten 
Op het gebied van privacy is er in 2022 een Rijksbreed AVG onderzoek uitgevoerd. Het betreft een 
onderzoek naar de wijze waarop BZK en de dienstonderdelen Logius en RvIG de interne organisatie 
heeft ingericht ten behoeve van een aantoonbare verantwoordingsverplichting, totstandkoming 
van verwerkersovereenkomsten en -afspraken alsmede de regie en toezicht op de naleving hiervan 
en welke privacycriteria er in de departementale cloudstrategie worden gehanteerd.
 Auditrapport 2022 | Ministerie van Binnenlandse Zaken en Koninkrijksrelaties (VII) |
