> Retouradres Postbus 90801 2509 LV Den Haag
Auditdienst Rijk Directie Financieel- 
Economische Zaken 
Rijnstraat 50
Kaderstelling, Control en 
2515 XP Den Haag
Evaluatie 
2515XP50 Postbus 90801 
2509 LV Den Haag 
Parnassusplein 5 
T 070 333 44 44 
www.rijksoverheid.nl 
Contactpersoon 
Onze referentie 
2023-0000229234 
Datum 12-04-2023 
Betreft Managementreactie SZW op het Auditrapport 2022 
Geachte, 
Het ministerie van Sociale Zaken en Werkgelegenheid (SZW) heeft met 
belangstelling kennisgenomen van het auditrapport 2022. Het jaar 2022 stond 
voor een belangrijk deel in het teken van de afwikkeling van de noodmaatregelen 
uit de coronacrisis, de piek in de energiekosten en de toenemende inflatie die de 
koopkracht van veel mensen onder druk zette. SZW is verheugd dat de ADR 
wederom een overwegend positief beeld heeft van het financieel beheer en de 
bedrijfsvoering van SZW. 
In het auditrapport wordt één bevinding genoemd waar SZW bijzondere aandacht 
voor heeft. Ook de overige aanbevelingen van de ADR worden opgepakt. Hier 
gaan wij hieronder nader op in. 
Rijksdienst Caribisch Nederland (RCN) unit SZW 
De bevinding voor de tekortkomingen in het financieel beheer bij de RCN-unit 
SZW is niet veranderd ten opzichte van 2021. SZW herkent dat het applicatie- 
ontwikkeltraject nog niet tot de beoogde resultaten heeft geleid en dat de 
voortgang ervan is gestagneerd. Ook de resultaten gericht op het borgen van de 
controle-aanpak blijven achter. 
Mede om de sturing op de unit te kunnen vergroten, is binnen SZW een afdeling 
Caribisch Nederland gevormd. Daarnaast gaan in april 2023 twee 
hooggekwalificeerde experts onderzoek doen bij de RCN-unit SZW op Bonaire. 
SZW wil voor de zomer inzicht hebben in de maatregelen om in control te komen 
op het vlak van ICT en het financieel beheer. De maatregelen worden gefaseerd 
uitgevoerd in lijn met de adviezen van de ADR. Het doel is dat de huidige 
knelpunten in de uitvoering worden opgelost, maar ook dat de unit SZW 
uitvoeringsgereed is voor de toekomstige opgaven. Het op niveau brengen van het 
Three Lines Model is daar een onderdeel van. SZW werkt toe naar een robuuste 
beheerssystematiek die is afgestemd op de mogelijkheden in Caribisch Nederland. 
De verwachting is dat het bereiken van dat doel een traject is van lange adem en 
deze bevinding ook in 2023 nog zal spelen. 
Pagina 1 van 3
