goede verantwoordingssystematiek voor de RMT's borgt het op rechtmatige wijze behalen van de 
doelen bij de stelselherziening voor de nieuwe arbeidsmarktinfrastructuur. 
Voor nu werkt het ontbreken van een goede verantwoordingswijze van de RMT’s door in de 
verantwoording van het Herstel- en Veerkrachtplan waarin SZW de regeling Crisisdienstverlening 
tot 2023 heeft opgenomen. De beleidsdirectie en de directie FEZ zijn verantwoordelijk voor de 
rechtmatige besteding van de middelen en het effectief functioneren van de beheers- en 
controlesystemen voor de geselecteerde maatregelen uit het HVP.
Wanneer blijkt dat een rechtmatige verantwoording niet mogelijk is, is het raadzaam dat ambtelijk uit te leggen 
en af te stemmen, eventueel ook met de Tweede Kamer. Maak vervolgens een goede afweging om te bepalen of 
uitvoering van de regeling in die vorm al dan niet acceptabel is, dan wel of de regeling nog aangepast kan worden. 
In de huidige opzet van RMT’s achten wij de kans zeer klein om alsnog een goede verantwoordingssystematiek in 
te regelen.
Financiële gevolgen coulance M&O-beleid bij Tozo nu bekend
Per 1 oktober 2021 is het steunpakket van de Tozo-regeling, dat de overheid tijdens de coronaperiode 
beschikbaar stelde beëindigd. SZW heeft in 2020 voor de Tozo-regeling een verhoogd M&O-risico 
geconstateerd bij de volgende 3 elementen: het urencriterium, het recht op studiefinanciering voor 
personen onder de 27 jaar en de voorliggende voorzieningen.
In de Nota Verwachtingen Accountantscontrole 2020 heeft SZW aangegeven dat de accountants 
deze 3 elementen niet hoeven te toetsen. Door deze coulance die SZW richting de accountants en 
daarmee ook richting de gemeentes heeft gecommuniceerd, heeft SZW geen zicht gekregen op de 
rechtmatigheid van de gelden van deze 3 elementen. 
In 2022 zijn de Tozo-voorschotten over 2020 afgerekend met gemeenten. Nu is duidelijk geworden 
dat een bedrag van € 113 miljoen betrekking had op deze drie elementen. Wij merken dit bedrag aan 
als onzeker. SZW heeft in de bedrijfsvoeringsparagraaf over deze onzekerheid in het M&O-beleid 
gerapporteerd. 
4.2 Borg een zorgvuldige interne beheersing op de berekening rijksbijdragen ouderdomsfonds
Jaarlijks betaalt SZW twee omvangrijke rijksbijdragen aan de Sociale Verzekeringsbank voor het 
ouderdomsfonds. De rijksbijdragen worden berekend in een spreadsheet aan de hand van diverse 
parameters en tellen in 2022 op tot een totaalbedrag van € 20 miljard.
Door een onjuiste berekening van de voorlopige rijksbijdrage in de kosten van heffingskortingen 
(BIKK) voor de volksverzekeringen is in eerste instantie een bedrag van € 3,8 miljoen teveel betaald 
(0,16% van de BIKK). Deze fout is niet op tijd opgemerkt door de controlemedewerker. Omdat de 
fout gemaakt is bij de voorlopige rijksbijdrage, is deze fout gecorrigeerd bij de bepaling van de 
definitieve rijksbijdrage in 2022.
Bij betalingen van forse bedragen op basis van foutgevoelige verwerking in spreadsheets mag een 
tijdige tweede beoordeling niet ontbreken.
Stel duidelijke instructies op voor de herberekening van de rijksbijdragen en zie erop toe dat deze maatregel van 
interne beheersing wordt gevolgd. Overweeg de rijksbijdrage BIKK te schrappen door deze rechtstreeks te 
verwerken in de rijksbijdrage in het vermogenstekort ouderdomsfonds, waardoor het proces voor het aanzuiveren 
van het fonds eenvoudiger wordt. De Algemene Rekenkamer heeft dit eerder geadviseerd in 2019. 
3
Ouderdomsregelingen ontleed | Rapport | Algemene Rekenkamer .
3 https://www.rekenkamer.nl/onderwerpen/sociale-zekerheid/documenten/rapporten/2019/11/13/
ouderdomsregelingen-ontleed
 Auditrapport 2022 | Ministerie van Sociale Zaken en Werkgelegenheid (XV) |
