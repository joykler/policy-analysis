Bijlage 4 Controleverklaring van de onafhank elijke accountant 
bij Provinciefonds (C)
Aan: de minister van Binnenlandse Zaken en Koninkrijksrelaties
Verklaring over de in het jaarverslag 2022 opgenomen financiële overzichten
Ons oordeel
Wij hebben de financiële overzichten die deel uitmaken van het jaarverslag 2022 van het 
Provinciefonds gecontroleerd. Naar ons oordeel geven deze financiële overzichten een getrouw 
beeld van de uitkomsten van de begrotingsuitvoering van het Provinciefonds over 2022 in 
overeenstemming met de verslaggevingsvoorschriften die zijn opgenomen in de Comptabiliteitswet 
2016 en de daaruit voortvloeiende regelgeving, waaronder de Regeling 
rijksbegrotingsvoorschriften 2023.
De financiële overzichten bestaan uit:
• de verantwoordingsstaat over 2022 met de financiële toelichting daarbij; 
• de saldibalans per 31 december 2022 met de toelichting daarbij;
• de in de uiteenzetting over de gevoerde bedrijfsvoering (bedrijfsvoeringsparagraaf) opgenomen 
rapportage over de comptabele rechtmatigheid van de uitkomsten van de begrotingsuitvoering 
over 2022.
De basis voor ons oordeel
Wij hebben onze controle uitgevoerd volgens het Nederlands recht, waaronder ook de Nederlandse 
controlestandaarden vallen. Onze verantwoordelijkheden op grond hiervan zijn beschreven in de 
sectie ‘Onze verantwoordelijkheden voor de controle van de financiële overzichten’.
Wij zijn onafhankelijk van het ministerie van Binnenlandse Zaken en Koninkrijksrelaties zoals vereist 
in de Verordening inzake de onafhankelijkheid van accountants bij assurance-opdrachten (ViO) en 
andere voor de opdracht relevante onafhankelijkheidsregels in Nederland. Verder hebben wij 
voldaan aan de Verordening gedrags- en beroepsregels accountants (VGBA).
Wij vinden dat de door ons verkregen controle-informatie voldoende en geschikt is als basis voor 
ons oordeel.
Informatie over onze controleaanpak frauderisico’s en uitkomsten daarvan
Wij hebben onze controlewerkzaamheden inzake frauderisico’s bepaald in het kader van de 
controle van de financiële overzichten als geheel en bij het vormen van ons oordeel hierover. 
Onderstaande informatie moet in dat kader worden bezien en niet als afzonderlijke oordelen 
of conclusies.
Wij hebben tijdens onze controle inzicht verkregen in het ministerie van Binnenlandse Zaken en 
Koninkrijksrelaties en zijn omgeving, de componenten van het interne beheersingssysteem, 
waaronder het risico-inschattingsproces en de wijze waarop het management inspeelt op 
frauderisico’s en het interne beheersingssysteem monitort alsmede de uitkomsten daarvan. 
Ons beeld inzake de beheersing van de risico’s op fraude en de ontwikkelingen hierin sluiten aan 
bij het hetgeen het ministerie hierover rapporteert in de bedrijfsvoeringsparagraaf van het 
departementale jaarverslag.
 Auditrapport 2022 | Ministerie van Binnenlandse Zaken en Koninkrijksrelaties (VII) |
