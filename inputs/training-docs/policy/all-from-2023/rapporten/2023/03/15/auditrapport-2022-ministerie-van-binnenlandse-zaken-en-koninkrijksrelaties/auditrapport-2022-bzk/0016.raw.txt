Wij adviseren FEZ:
• voor de planning, de liquiditeitsbehoefte en het betaalschema de vorm en vereiste inhoud voor te schrijven zodat 
door de agentschappen aangevraagde voorschotten aansluiten bij de voortgang van de opdracht.
• om minimaal voor de grote opdrachten halverwege de looptijd een tussenrapportage te vragen en waar nodig 
het betaalschema aan te passen aan de voortgang van de opdracht.
De voorgenomen (overkoepelende) monitoring in het daarvoor bedoelde digitaal platform is 
vertraagd. Daarin kan dan voorlopig worden volstaan met een tussentijdse Dossieronderzoek 
en data-analyse.
3.3 SSO CN: Informatiebeveiliging in opzet verbeterd, de beproeving in de praktijk gestart 
Activiteitenplan IB op orde SSO CN biedt perspectief en vraagt om een bestendig vasthouden van het ingezette 
IB-verbetertraject
SSO CN werkt met het ‘Activiteitenplan IB op orde SSO CN’ gestaag aan het verbeteren en oplossen 
van de IB-bevindingen. De inrichting van de PDCA-cyclus voor het proces van informatiebeveiliging 
is gereed. Verder heeft SSO CN met de afronding van het meerjarenproject ‘Netwerk op Orde’ de 
beschikking over een eigen datacenter. Hiermee zijn de primaire vereisten ten aanzien van de 
basisinfrastructuur en de ICT-infrastructuur van SSO CN ten opzichte van de situatie van vier jaar 
geleden aanzienlijk verbeterd.
In opzet betekent dit dat SSO CN een belangrijke stap voorwaarts heeft gezet in het verbeteren van 
de informatiebeveiliging. De uitvoering in de praktijk is echter complex, de beoogde effectiviteit 
van de opzet is afhankelijk van het draagvlak en awareness binnen de organisatie. 
Het ‘Activiteitenplan IB is omvangrijk en ambitieus en kent mede daardoor een lange doorlooptijd. 
Van de in totaal 56 nieuw beschreven I-componenten hebben twee de eerste validatie 
(de nulmeting) van de checkfase van de PDCA-cyclus bereikt.
Besluitvorming in 2023 over veranderingen in de vitale gemeenschappelijke bedrijfsvoering en/of 
voorziene personele wijzigingen in het management van SSO CN kunnen leiden tot aanzienlijke 
veranderingen/verschuivingen van werk- en aandachtgebieden van de SSO CN organisatie. 
Een mogelijk negatief gevolg is dat het IB-verbetertraject in 2023 niet in volle omvang zal worden 
voltooid en de informatiebeveiliging daarmee alsnog onvoldoende verbetert. 
Blijvende gemotiveerdheid en betrokkenheid van het SSO CN personeel en het bestendig 
aanhouden van het ingezette IB-verbetertraject zijn cruciale factoren in het succesvol behalen van 
de gestelde IB-doelen. Gezien het hoge ambitieniveau is het raadzaam om de gestelde doelen 
tussentijds In dit kader noemen we het gevraagde onderzoek van BZK om onderzoek te doen naar 
de oorzaken van deze langlopende problematiek bij SSO CN.
Keuzes IT- strategieën en Cloudcomputing vragen blijvende aandacht vanwege toename dreigingsvlak
De wijziging in IT-strategieën van deelnemende RCN-diensten (het publiceren van websites voor 
burgers en bedrijven) en het opteren voor Cloudcomputing door SSO CN verhogen het dreigingsvlak 
van het proces van informatiebeveiliging door toename van cyberrisico’s. Voor SSO CN is het 
daarbij noodzakelijk dat zij over voldoende kennis en vaardigheden over IT-beveiliging blijven 
beschikken. Parate kennis is van belang voor de blijvende betrouwbaarheid van 
de informatievoorziening.
In 2022 zijn door SSO CN overleggen gevoerd over aansluiting op het Security Operations Center 
(SOC) van SSC-ICT in Nederland. Met het op korte termijn implementeren van detectieve 
beveiligingsmaatregelen kunnen beveiligingsexperts van het SOC van het SSC-ICT mogelijke 
beveiligingsincidenten ‘actief op afstand monitoren’. Deze aansluiting op het SOC is van cruciaal 
belang voor SSO CN en vraagt daarmee blijvende aandacht van het management in 2023.
 Auditrapport 2022 | Ministerie van Binnenlandse Zaken en Koninkrijksrelaties (VII) | 16
