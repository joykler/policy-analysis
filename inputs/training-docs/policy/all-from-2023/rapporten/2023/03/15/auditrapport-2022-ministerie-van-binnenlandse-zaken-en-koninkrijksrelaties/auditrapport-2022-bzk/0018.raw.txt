Wij adviseren BZK2 om de verbeteracties, inhoudelijk en voor wat betreft tempo van de voortgang proactief en 
expliciet te agenderen en te bespreken binnen het MT BZK2 met als doel de verbeteringen in het financieel beheer 
en IT-beheer in 2023 af te ronden.
3.6 SSC-ICT: Beveiliging van componenten en monitoring van systemen behoeven nog aandacht
In 2022 heeft SSC-ICT aantoonbare stappen gezet in het verbeteren van de informatiebeveiliging. 
Dit blijkt onder meer uit de introductie van een Internal Control Framework (ICF). Dit ICF heeft tot 
doel SSC-ICT inzicht te bieden in de effectiviteit van algemene beheersingsmaatregelen van 
vooralsnog een viertal financiële systemen, te weten: RIVM, Leonardo, P-Direkt en SAP3F. 
Verdere stappen in het verbeteren van de informatiebeveiliging zijn het versterken van de interne 
auditfunctie, het verbeteren van de beveiliging van componenten en het centraal verzamelen en 
analyseren van logging gegevens van de verschillende systemen (monitoring van systemen).
SSC-ICT heeft een beleidsdocument voor Security Information & Event Monitoring (SIEM) 
opgesteld. Dit beleidsdocument behoeft nadere uitwerking van de doelstellingen. We constateren 
daarbij een aantal restpunten ten aanzien van de beveiliging van componenten dat nog opgelost 
moet worden ter waarborging van een adequate beheersing van informatiebeveiliging. Ten aanzien 
van de monitoring zien wij dat de aantoonbaarheid van het functioneren van de monitoring nog 
tekortschiet en verbetering behoeft. Zo worden kwetsbaarheden niet aantoonbaar opgevolgd en is 
de logging en monitoring alleen aantoonbaar gemaakt voor het netwerkverkeer. Voor 
componenten is niet aangetoond dat hier monitoring op plaatsvindt. De volledigheid van het 
netwerkverkeer monitoring is niet vast te stellen door een beperkte vastlegging van het proces.
Daarnaast zijn in 2022 voor de door ons onderzochte SAP3F en P-Direkt databases geen recovery 
testen uitgevoerd. Recovery testen zijn nodig om te blijven vaststellen dat de gegevens in de 
back-up gebruikt kunnen worden om de databases bij verlies of beschadiging opnieuw op te 
bouwen. Door recovery testen niet periodiek uit te voeren is het onzeker of de back-ups de juiste 
gegevens bevatten en ook gebruikt kunnen worden om voldoende tijdig tot een werkbare omgeving 
terug te keren. Momenteel ontbreken waarborgen voor het tijdig uitvoeren van recovery testen. 
Hiermee kunnen risico’s in de continuïteit ontstaan.
3.7 SSC-ICT: Inkoopbeheer inhuurkrachten kwetsbaar 
We hebben in 2022 bij SSC-ICT kwetsbaarheden geconstateerd in het aangaan van inhuur-
contracten externen. Onrechtmatige inhuurcontracten zijn ontstaan, doordat geselecteerde 
kandidaten niet voldoen aan de gestelde eisen van de offerteaanvraag (knock-out criteria) of dat 
dit niet toereikend uit het inkoopdossier bleek. Dit heeft geleid tot onrechtmatigheden met een 
omvang van € 12,4 miljoen.
Een andere bevinding is dat initieel verlengingsopties foutief zijn verwerkt, waardoor in eerste 
instantie de verlengingen als onrechtmatig zijn aangemerkt. Naar aanleiding hiervan zijn na 
omvangrijke administratief-juridische operatie deze verlengingen met een bedrag van 
€ 48,2 miljoen. alsnog rechtmatig.
Bovengenoemde geeft inzicht in de kwetsbaarheid in het rechtmatig en doelmatig inkoopbeheer.
We geven ter overweging mee om de kennis en kunde binnen BZK nog meer samen te laten komen 
door de O&P Rijk/inhuurdesk in te schakelen en dit soort inhuurcontracten via de inhuurdesk te 
laten verlopen.
3.8 RvIG: volledigheid van opbrengsten blijft onzek er
Het agentschap Rijksdienst voor Identiteitsgegevens (RvIG) krijgt opbrengsten uit het berichten-
verkeer. De opbrengsten zijn gekoppeld aan het aantal berichten. Dit aantal is niet aantoonbaar 
vast te stellen, waardoor de opbrengsten in het berichtenverkeer een onzekerheid kennen in de 
juistheid en volledigheid van de opbrengsten. Deze onzekerheid zou weggenomen kunnen worden 
door van de providers van het berichtenverkeer een assurance rapportage te verlangen.
 Auditrapport 2022 | Ministerie van Binnenlandse Zaken en Koninkrijksrelaties (VII) | 18
