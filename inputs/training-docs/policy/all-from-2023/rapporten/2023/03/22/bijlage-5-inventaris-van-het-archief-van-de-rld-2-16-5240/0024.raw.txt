24 VW / Rijksluchtvaartdienst 2.16.5240
doorloopt, 1937 - 1990, 3,3 meter.
Deze archiefbestanden waren afkomstig van het Ministerie van Verkeer en Waterstaat, Inspectie 
Verkeer en Waterstaat, divisie Luchtvaart, totaal 11,1 meter.
Als basis voor de bewerking diende het rapport institutioneel onderzoek (RIO-nr. 16): 'Luchtvaart 
gebonden', een institutioneel onderzoek op het terrein van de burgerluchtvaart, 1945 - 1993 ('s-
Gravenhage, 1994).
De bovengenoemde archiefbestanden waren niet compleet. Op verzoek van het Nationaal Archief 
werd besloten het archiefbestand behorende bij de te vernietigen handelingen op het 
beleidsterrein Burgerluchtvaart, integraal te bewaren bij de Rijksluchtvaartdienst / 
Luchtvaartinspectie, 1930 - 1979 (1983). Beide archiefbestanden werden gesplitst in een archiefblok
van vóór 1980 en in een archiefblok vanaf 1980. Voor dossiers, die beide perioden beslaan, was het
criterium voor plaatsing het jaar van afhandeling van de zaak.
De dossiers van vóór 1980 werden opgenomen in de archieven van de Rijksluchtvaartdienst over 
de periode 1945 - 1979 (archiefblok 5240). De toegevoegde inventarisnummers zijn 13245 - 13553, 
in het totaal vermeerderd met 6,9 meter respectievelijk voor de inventarisnummers 28521 - 28657 
met 0,4 meter. Deze laatste inventarisnummers bestaan uit tekeningen. Op deze wijze is 7,3 meter 
toegevoegd aan het archiefblok 5240. Hierdoor is de totale omvang van dit archiefblok nu 369,5 
meter.
De dossiers daterend vanaf 1980 werden opgenomen in het archiefblok 1980 - 1989 van het 
Directoraat-Generaal van de Rijksluchtvaartdienst. De toegevoegde inventarisnummers zijn 14310 
- 14422, totaal 4,1 meter.
Voor de materiële staat van het archief is de bewerking uitgevoerd conform de brochure Om de 
kwaliteit van het behoud, normen 'goede en geordende staat', uitgave Beekhuis/Hol 1993 van de 
Rijksarchiefdienst/Pivot. Van de archiefbescheiden zijn alle metalen hechtmechanismen 
verwijderd. De oude mappen (omslagen) zijn vervangen door nieuwe zuurvrije omslagen. Op deze 
omslagen zijn etiketten geplakt waarop het nummer staat dat correspondeert met de nummers 
van de beschrijvingen in deze toegang.
Het te bewaren bestand van vóór 1980 is na bewerking overgebracht naar het Nationaal Archief, 
terwijl het te bewaren bestand vanaf 1980 na bewerking geretourneerd is aan de beheerder, het 
Ministerie van Verkeer en Waterstaat.
Ordening van het archief
ORDENING VAN HET ARCHIEF
Het archief is allereerst ingedeeld naar beleidsterrein. Met een beleidsterrein wordt bedoeld een 
afgebakend onderwerp van overheidsbemoeienis, in dit geval dus: "Burgerluchtvaart", en 
daarnaast "Ondersteunende processen".
Per beleidsterrein is het archief onderverdeeld naar handeling. Per handeling zijn de beschrijvingen
van de dossiers vermeld. Een handeling wordt verricht door een actor ter uitvoering van een taak, 
of op grond van een wettelijke bevoegdheid. Een actor is een overheidsinstelling die bevoegd is 
zelfstandig op te treden (bijvoorbeeld een minister) binnen het beleidsterrein. Op een 
beleidsterrein treden meerdere actoren handelend op.
