2.16.5240 VW / Rijksluchtvaartdienst 23
Deze bewerking hield in het actualiseren van de toegang van burgerluchtvaart aan de normen 
zoals die anno 2003 golden. Het gaat hierbij ook vooral om het nader toegankelijk maken van de 
beschrijvingen onder de handelingen over ongevallen.
Verder zijn de handelingen die bij de eerste bewerking geformuleerd waren vergeleken met de nog
in concept zijnde handelingen van het Ministerie van Verkeer en Waterstaat (Aanpassing RIO-BSD 
Rijksluchtvaartdienst, maart 2000). Op basis hiervan is het merendeel van de vroegere 
handelingen vervallen en zijn de daaronder geplaatste dossiers verplaatst naar de nieuwe 
handelingen. Ook zijn bepaalde dossiers verplaatst naar andere handelingen op basis van 
voortschrijdend inzicht.
Verder zijn de mappen "documentatie" doorgenomen die in de vorige toegang waren geplaatst. 
Deze zijn vanwege de informatiewaarde pragmatisch op basis van het onderwerp onder de 
handelingen van de minister van Verkeer en Waterstaat geplaatst.
Dossiers, waarvan de afhandeling plaatsvond tussen de periode 1980 - 1989, zijn verplaatst naar 
het archiefblok met betrekking tot de gegevensbestanden van het Directoraat-Generaal van de 
Rijksluchtvaartdienst over de periode 1980 - 1989 op het beleidsterrein Burgerluchtvaart.
Het fysieke archiefbestand is materieel verzorgd op basis van de normen zoals die anno 2003 
golden. Het gaat hier vooral om het splitsen van dossiers in meer hanteerbare stukken. Door deze 
laatste werkwijze zijn de inventarisnummers 12066 - 13243 toegevoegd aan dit archiefblok, 
waardoor het totaal van het archief met 26,5 meter werd vermeerderd.
Tekeningen en andere bijlagen, groter dan A4 en meer dan twee keer gevouwen zijn afgescheiden 
en apart onder een eigen inventarisnummer geborgen. Deze bijlagen staan vermeld bij de 
dossieromschrijving onder NB: Met ..tekeningen, aan te vragen onder inv. nr(s) ..( - ..). Door deze 
werkwijze zijn de inventarisnummers 20000 - 28519 toegevoegd aan dit archiefblok, waardoor het
totaal van dit onderdeel met 22 meter werd vermeerderd. Verder zijn de grammofoonplaten 
verpakt in de daarvoor bestemde doos, inventarisnummers 29001 - 29002.
Vanwege de materiële verzorging is het totaal van het archiefblok met 48,7 meter toegenomen. 
Hierdoor is het aantal meters van dit archiefblok 5240 in totaal 62,1 meter.
De serie Eigen Minuten is intact gelaten en geplaatst onder de handeling 255 en bestaat uit 
onderwerpbundels. Het begon als het persoonlijk archief van E. Th. de Veer; om vervolgens deel 
uit te gaan maken van het archief van het Bureau Luchtvaart en na 1930 van de Luchtvaartdienst. 
Het gedeelte tot 1930 (persoonlijk archief van De Veer; later Bureau Luchtvaart) bevindt zich bij het
Nationaal Archief, toegangsnummer 2.16.19.39 - Ministerie van Waterstaat: Bureau Luchtvaart, 
(1911) 1920 - 1929.
Het te bewaren bestand en het te vernietigen bestand, totaal 1 meter, is na herbewerking 
overgebracht naar het Nationaal Archief, waar het al sinds 1999 berustte.
Aanvulling
AANVULLING
Als uitvloeisel van het meerjarenconvenant afgesloten op 29 september 1994 tussen het Ministerie
van Verkeer en Waterstaat, het Ministerie van Binnenlandse Zaken en de Centrale Archief 
Selectiedienst (CAS) zijn door de CAS in de periode 1994 - 1999 de volgende archiefbestanden 
bewerkt:
– Het archiefbestand behorende bij te vernietigen handelingen op het beleidsterrein 
Burgerluchtvaart (te bewaren bij de Rijksluchtvaartdienst / Luchtvaartinspectie, 1930 - 1979 
(1983), 7,8 meter.
– Het archiefbestand van de Directie Luchtvaartinspectie, dat na de eindcesuur 1980
