2.16.5240 VW / Rijksluchtvaartdienst 19
Archiefvorming
Archiefvorming
Geschiedenis van de archiefvormer
GESCHIEDENIS VAN DE ARCHIEFVORMER
Het Directoraat-Generaal Rijksluchtvaartdienst in de jaren 1930-1990
HET DIRECTORAAT-GENERAAL RIJKSLUCHTVAARTDIENST IN DE JAREN 1930-1990
1
De Luchtvaartdienst is bij KB van 20 januari 1930 (Stcrt. 15) ingesteld. Aanleiding was de invoering 
van de Luchtvaartwet en uitvoeringsregelingen in 1929. Ten gevolge hiervan werd het Bureau 
Luchtvaart bij de afdeling Waterstaat A (1920) opgewaardeerd tot een dienst met grotere 
bevoegdheden.
In de jaren dertig heeft de Luchtvaartdienst inspectietaken overgenomen van andere organen. Een 
bureau, gevestigd op Schiphol, nam in 1937 de inspectietaken van de Rijksstudiedienst voor de 
Luchtvaart (RSL) over. Uit het bureau ontstond later de afdeling Luchtvaartinspectie van de RLD.
In 1945 werd de dienst nogmaals opgewaardeerd: aan het hoofd van de Rijksluchtvaartdienst 
kwam een directeur-generaal te staan. De Rijksluchtvaartschool (RLS), die in 1946 als opvolgster 
van de vooroorlogse Rijksopleiding tot Bestuurder van Verkeersvliegtuigen (1931) was opgericht, 
werd aan de RLD toegevoegd. Van 1942 tot 1954 behandelde de RLD de (administratieve) 
aangelegenheden betreffende het KNMI.
Rond 1960 bestonden er zes afdelingen bij de RLD:
– de afdeling Luchtvaartinspectie;
– de afdeling Luchtverkeersbeveiliging;
– de afdeling Luchtvaartterreinen;
– de afdeling Algemene Zaken;
– de afdeling Politieke, Juridische en Economische Zaken;
– de afdeling Rijksluchtvaartschool.
Algemene Zaken was de ondersteunende afdeling. De overige afdelingen waren lijnorganisaties. 
De afdeling Politieke, Juridische en Economische Zaken verrichtte de luchtvaarteconomische en 
luchtvaartpolitieke taken.
In 1972 werden de afdelingen omgevormd tot directies.
Halverwege de jaren tachtig begon men na te denken over de verzelfstandiging van de directie 
Luchtverkeersbeveiliging (LVB) en de privatisering van de RLS. Deze voornemens werden begin 
jaren negentig gerealiseerd met de oprichting per 1 juli 1991 van de particuliere KLM 
Luchtvaartschool BV en met onderbrenging per 1 januari 1993 van de LVB in een zelfstandig 
bestuursorgaan Luchtverkeersbeveiliging (bij Wet Luchtverkeer van 18 juni 1992, Stb. 368). De LVB-
organisatie blijft ook na 1993 - op afstand - onder de verantwoordelijkheid van de minister vallen.
Vanzelfsprekend gingen deze operaties gepaard met heroverweging van de taken en organisatie 
van de RLD. Het reorganisatieoverleg in 1987 en 1988 leidde in 1988 tot de conclusie, dat de zes 
directies teruggebracht zouden worden tot twee nieuwe directies, de directie Vervoer en 
Infrastructuur (VI) en de directie Luchtvaartinspectie (LI), en tot enige ondersteunende afdelingen. 
Bij de directie VI zouden worden ondergebracht: luchtvervoersbeleid, de beleids- en beheerstaken 
met betrekking tot luchtvaartterreinen, en verder bepaalde taken t.a.v. de LVB en de RLS; bij de 
directie LI zouden ondergebracht worden: de toezichthoudende en technische/operationele taken 
op het gebied van de luchtvaartterreinen en de traditionele taken van de luchtvaartinspectie. De 
1 Bron: De inleiding van toegang 5.016.5240 - Institutionele Toegang op de gegevensbestanden met betrekking tot
het beleidsterrein Burgerluchtvaart over de periode 1919 - 1991
