INSPECTIE VAN HET ONDERWIJS | JAARVERSLAG 2022
De Inspectie van het Onderwijs in de media
Als inspectie maken we gebruik van de kracht van publieksmedia en vakbladen om onze 
bevindingen en boodschappen voor het voetlicht te brengen. In 2022 wisten we bijvoorbeeld veel 
aandacht te genereren voor De Staat van het Onderwijs en verschillende peilingsonderzoeken, waarin 
we focusten op de basisvaardigheden van leerlingen en studenten. Regelmatig klonk daarin onze 
boodschap door dat we te maken hebben met een neergaande trend.
In 2022 zagen we bij de media een toenemende behoefte aan goede voorbeelden uit de praktijk; 
aan lichtpuntjes als tegenhanger van die neergaande trend. Waar mogelijk speelden we daarop in 
door media in contact te brengen met scholen en opleidingen die aantoonbaar goede resultaten 
boeken op specifieke gebieden als reken- of taalonderwijs. Zo vulden we ook via onze 
communicatie onze stimulerende rol in. Verschillende media grepen de uitreiking van de 
predicaten Excellente School aan om achtergrondverhalen te maken en verdieping aan te brengen.
In 2022 zetten we extra in op beeld en geluid. In videoâ€™s en podcasts verbonden we de praktijk in 
de scholen met de bevindingen uit ons toezicht, door onderwijsprofessionals aan het woord te 
laten. Ook zetten we soms communicatiemiddelen in als vorm van interventie. Door middel van 
bijvoorbeeld interviews in de media maakten we duidelijk wat we van scholen en opleidingen 
verwachten en hoe wij toezien op naleving van de wet- en regelgeving.
In communicatie meer gebruik gemaakt 
van beeld en geluid
