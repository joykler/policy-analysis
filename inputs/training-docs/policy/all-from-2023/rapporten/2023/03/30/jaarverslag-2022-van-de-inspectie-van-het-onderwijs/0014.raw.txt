INSPECTIE VAN HET ONDERWIJS | JAARVERSLAG 2022
3. Activiteiten
In het primair onderwijs, het voortgezet onderwijs, het (voortgezet) 
speciaal onderwijs en het middelbaar beroepsonderwijs vormden de 
jaarlijkse risico- en prestatieanalyse en de vierjaarlijkse onderzoeken 
bij besturen en scholen de kern van het toezicht. In het hoger 
onderwijs ziet het toezicht er anders uit; daar is immers sprake van 
een accreditatiestelsel. De inspectie doet in het hoger onderwijs 
onder meer stelselonderzoek en onderzoek naar aanleiding van 
signalen. De inspectie heeft daarnaast een aantal specifieke andere 
taken zoals het doen van peilingsonderzoek in het funderend 
onderwijs, het interbestuurlijk toezicht op de uitvoering van de 
wettelijke toezichthoudende en handhavende taken van gemeenten 
op het terrein van de kinderopvang. En sinds jaar en dag de 
vertrouwensinspectie.
