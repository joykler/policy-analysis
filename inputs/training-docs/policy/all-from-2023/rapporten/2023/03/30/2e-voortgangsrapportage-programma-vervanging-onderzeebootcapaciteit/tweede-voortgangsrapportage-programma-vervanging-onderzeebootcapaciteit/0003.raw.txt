1.  Inleiding 
 
1.1 Doel en afbakening
Het programma vervanging onderzeebootcapaciteit (VOZBT) heeft als doel om tijdig te 
voorzien in vier long range, veelzijdig inzetbare, conventioneel voortgestuwde onderzeeboten 
met aanzienlijke maritieme slagkracht. Deze bemande onderzeeboten moeten de daarop 
volgende drie decennia inzetbaar zijn binnen het NAVO-verdragsgebied en in andere regio’s 
waar de (veiligheids-)belangen van het Koninkrijk moeten worden beschermd, zoals in het 
Caribisch gebied. De onderzeeboten vormen een belangrijke en veel gevraagde niche- 
capaciteit, waarop ook onze bondgenoten en partners de komende decennia moeten  
kunnen blijven rekenen.
In de huidige fase van het programma VOZBT wenst de Tweede Kamer jaarlijks over de 
voortgang te worden gerapporteerd, uiterlijk op 1 april. Volgens de Regeling Grote Projecten 
ontvangt de Kamer naast de voortgangsrapportage (VGR) een rapport van de Auditdienst  
Rijk (ADR). Het streven van Defensie en ADR is om gelijktijdig met de VGR het accountants- 
rapport van de ADR te verzenden. Deze tweede VGR spitst zich toe op ontwikkelingen vanaf 
de eerste VGR (Kamerstuk 34225 nr. 35, 1 april 2022) tot en met het eind van het kalenderjaar 
2022, aangevuld met belangrijke ontwikkelingen in de periode daarna tot het moment van 
publicatie. Met deze rapportage komt Defensie tegemoet aan de informatiewens van de 
Tweede Kamer conform de Uitgangspuntennotitie groot project Vervanging onderzeeboot- 
capaciteit van 10 december 2020.
De VGR beslaat meer aandachtsgebieden dan de verwerving van nieuwe onderzeeboten. 
Naast de onderzeeboot als platform gaat het bijvoorbeeld om de bewapening,  
ondersteunende capaciteiten en alle met de investering gepaard gaande kosten (Life Cycle 
Costing – LCC) en risico’s. Ook worden internationale ontwikkelingen op onderzeebootgebied 
gemeld. Dit betreft de landen van de kandidaat-werven (Duitsland, Frankrijk, Zweden) omdat 
ontwikkelingen in deze landen van invloed kunnen zijn op het programma. Daarnaast worden 
in deze rapportage Australië, Canada en Spanje behandeld, landen waarmee Defensie 
samenwerkt en die eveneens (overwegen om te) investeren in hun onderzeebootcapaciteit 
(zie bijlage B).
1.2 Ontwikkelingen sinds de eerste voortgangsrapportage
1.2.1 Voorbereiding offerteaanvraag
In de aanbiedingsbrief bij de eerste VGR is aan de Tweede Kamer gemeld dat versneld zou 
worden toegewerkt naar de offerteaanvraag. De aangepaste planning impliceerde dat de 
huidige onderzeeboten langer moeten doorvaren. Ook is bij de eerste VGR aangekondigd dat 
de offerteaanvraag alleen betrekking zou hebben op het sluiten van een leveringscontract 
met de winnende werf. 
Op basis van deze besluiten heeft Defensie voorbereidingen getroffen om de offerteaanvraag  
in het laatste kwartaal van 2022 te kunnen versturen. De belangrijkste activiteiten betroffen 
het uitwerken van het gunningsmodel, het finaliseren van het programma van eisen en het 
vaststellen van het juridische kader van de offerteprocedure. In juni 2022 hebben thematische 
sessies plaatsgevonden met de drie kandidaat-werven over enkele contractuele en technische 
Tweede voortgangsrapportage Programma Vervanging Onderzeebootcapaciteit 4 Tweede voortgangsrapportage Programma Vervanging Onderzeebootcapaciteit 5
