INSPECTIE VAN HET ONDERWIJS | JAARVERSLAG 2022
1.  Ontwikkelingen in 
het toezicht
Dit jaarverslag gaat over de Inspectie van het Onderwijs als 
organisatie, over wie we zijn en wat we doen, met welke middelen 
en capaciteit. In dit hoofdstuk gaan we in op de ontwikkelingen in 
het toezicht. Het effect van de coronapandemie op het toezicht werd 
in het voorjaar van 2022 snel minder en het toezicht ging daardoor 
terug naar relatief normaal. In het voorjaar richtten we het 
programma Versterking Toezicht in, waarmee we een nieuwe balans 
beogen in ons toezicht op het stelsel, de besturen en de scholen en 
opleidingen. Namelijk: opgavegericht en wendbaar, met beter zicht 
op de kwaliteit van het onderwijs op scholen en opleidingen. 
Het coalitieakkoord van het kabinet Rutte IV en de ambitieuze 
uitwerking die de bewindslieden van Onderwijs, Cultuur en 
Wetenschap (OCW) daar vervolgens aan gaven, wezen in dezelfde 
richting. Er kwam ook extra financiële ruimte om de ambities te 
realiseren.
