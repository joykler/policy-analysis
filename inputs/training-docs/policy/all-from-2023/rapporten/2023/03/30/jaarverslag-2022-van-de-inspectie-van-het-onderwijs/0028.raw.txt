INSPECTIE VAN HET ONDERWIJS | JAARVERSLAG 2022
4. Organisatie
In de eerste helft van 2022 nam de invloed van de coronapandemie 
snel af. De inspectiemedewerkers kwamen, na 2 jaar van veel 
thuiswerken, weer meer naar kantoor. Er was sprake van hybride 
werken: thuis en op kantoor. Het jaar stond voor de Inspectie van 
het Onderwijs op het organisatorische vlak vooral in het teken van 
de versterking van het toezicht: de voorbereiding en de eerste 
stappen naar intensivering en uitbreiding van onze taken en de 
gefaseerde realisering van een daarbij passende personeelsformatie.
