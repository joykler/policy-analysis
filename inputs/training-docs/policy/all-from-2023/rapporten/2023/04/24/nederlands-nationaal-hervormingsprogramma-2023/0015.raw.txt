gebouwen te verbeteren. Het beschikbare budget van €150 miljoen voor subsidieregeling was 
34
tweemaal overtekend en daarom heeft er een loting plaatsgevonden. 
 
De subsidieregeling sanering varkenshouderijen beoogt om op korte termijn de ammoniakemissies  
en de geuroverlast in gebieden met een hoge concentratie varkenshouderijen verminderen en de 
stikstofdepositie in Natura 2000-gebieden doen dalen. Hiertoe zijn reeds subsidies toegekend aan 275 
varkenshouders om hen te vergoeden voor het op vrijwillige basis definitief en onherroepelijk stop te 
zetten hun varkenshouderij. Van 262 varkenshouderijen is de sloop van de varkenshouderijen ook 
reeds voltooid. Als gevolg van deze maatregel krimpt de varkensstapel in Nederland op nationaal 
niveau met ten minste 6% ten opzicht van 2019 en moeten ammoniakemissies met minstens 
900.000 kg dalen ten opzichte van dat jaar.  
 
Beleidsmaatregelen buiten het HVP 
Nederland steunt en onderschrijft de aanbeveling van de Commissie om de afhankelijkheid van 
fossiele brandstoffen te verminderen. In het kader van REPowerEU heeft Nederland het afgelopen jaar 
verschillende acties ondernomen om de afhankelijkheid van Russische fossiele brandstoffen te 
verminderen, door gasbesparing te stimuleren, de inzet van duurzame energie te vergroten en de 
energievoorziening te diversifiëren. Nederland stimuleert de inzet van duurzame energie via 
hernieuwbare energietenders voor hernieuwbare energie, gericht op onder andere wind op zee, zon-
PV, en groen gas. Door middel van het Programma Groen Gas wordt beoogd om de productie van 2 
bcm groen gas in 2030 te realiseren. Binnen dit programma wordt bijvoorbeeld ingezet op het 
verbeteren van de mobilisatie van duurzame biogrondstoffen, het versneld beschikbaar maken van 
productielocaties, vergunningen en invoedcapaciteit en het verbeteren van de business case door een 
bijmengverplichting groen gas voor de gebouwde omgeving en een specifiek subsidie-instrument voor 
de opschaling van vergassingstechnieken. Bovendien stimuleert Nederland de productie en invoer van 
groene waterstof. Nederland heeft de bouw van twee kerncentrales aangekondigd en is begonnen 
met de voorbereidende werkzaamheden om dit mogelijk te maken. Verder stimuleert Nederland 
energiebesparing, onder meer via het meerjarig nationaal isolatieprogramma, nieuwe 
energiebesparingsnormen en nieuwe stimulansen om de renovatie van gebouwen met een zwakke 
energieprestatie te bevorderen. Nederland ondersteunt ook het gebruik van hybride warmtepompen 
in de gebouwde omgeving en ontwikkelt duurzame warmtenetten.   
 
Het Klimaat- en Transitiefonds, het NGF en het Nederlandse HVP zorgen voor substantiële financiering 
van de hierboven geschetste doelstellingen.   
 
Uitrol hernieuwbare energie 
Het kabinet neemt verschillende soorten maatregelen om de uitrol van hernieuwbare energie te 
versnellen. Zo bedroeg het openingsbudget voor de Stimulering Duurzame Energieproductie en 
Klimaattransitie (SDE++) ronde in 2022 €13 miljard en zal in 2023 €8 miljard beschikbaar worden 
gesteld. De SDE++ is een exploitatiesubsidie waarbij de begunstigde subsidie ontvangt tijdens de 
periode van gebruik van een installatie, waarbij de hoeveelheid subsidie afhangt van het volume 
werkelijk geproduceerde hernieuwbare (duurzame) energie en/of verminderde CO2-uitstoot. Met deze 
regeling stimuleert Nederland de grootschalige productie van hernieuwbare energie en verlaging van 
de CO2-uitstoot. 
 
In december van 2021 heeft het Nederlandse kabinet een aanpassing in de SDE++ vanaf 2023 
aangekondigd: het plaatsen van zogenaamde “hekjes” (flexibele budgetreserveringen) voor drie 
domeinen: hoge temperatuur warmte, lage temperatuur warmte en moleculen. De SDE++ rangschikt 
toepassingen op basis van subsidie-intensiteit. Hoe lager de subsidie-intensiteit, hoe groter de kans 
op subsidie. Dit leidt ertoe dat technologieën met een hogere subsidie-intensiteit (zoals groen gas, e-
boilers of geothermie) onderbedeeld worden, wat onwenselijk is gezien hun belangrijke rol in de 
energietransitie. Het nu ondersteunen van deze technologieën leidt tot kostenreductie en een kosten-
effectievere energietransitie op de lange termijn. Daarom komen er hekjes voor domeinen met een 
hogere gemiddelde subsidie-intensiteit. In 2023 wordt in het kader van de hekjes voor elk van de drie 
domeinen een budgetreservering van €750 miljoen gemaakt. Als gevolg van de hekjes komt het 
 
34
 Subsidieregeling duurzaam maatschappelijk vastgoed (DUMAVA) (rvo.nl)
