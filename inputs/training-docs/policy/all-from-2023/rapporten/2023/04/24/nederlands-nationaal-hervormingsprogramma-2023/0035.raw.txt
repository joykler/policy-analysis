strategische doelstellingen van het INEK.  
 
Uit het JTF (2021-2027) zal €623 miljoen de Nederlandse regio’s die het zwaarst worden getroffen 
door de gevolgen van de klimaattransitie ondersteunen in de overgang naar een klimaatneutrale 
economie. Zo zal bijvoorbeeld de regio Groningen-Emmen, die bijzonder zwaar wordt getroffen door 
de geplande stopzetting van de aardgaswinning, meer dan de helft van de middelen uit het JTF 
ontvangen. Ook ontvangen de regio’s met grote emissie-intensieve industrie steun uit het JTF.  
 
Ook de Nederlandse inzet onder het JTF sluit aan bij de aanbevelingen van de Raad aan Nederland 
voor 2022 en 2023, met name die op het gebied van groene investeringen en het afbouwen van de  
afhankelijkheid van fossiele brandstoffen. Deze zijn onder het kopje ‘EFRO’ al verder toegelicht. 
 
Complementariteit HVP en overige EU-programma’s 
Nederland streeft naar zo veel mogelijk complementariteit en synergie tussen HVP-maatregelen en  
andere EU-programma’s die een soortgelijke doelstelling kennen. Evenwel geldt voor alle HVP-
maatregelen dat dubbele financiering te allen tijde uitgesloten is. 
 
Zo is de inzet voor RMT volledig aanvullend op overige EU-programma’s (ESF+; REACT EU en/of JTF).  
De maatregel is dusdanig gestructureerd dat dubbele financiering niet mogelijk is. De voorwaarden 
van de financiering van de RMT’s verhinderen overlap met middelen uit EU-fondsen en voor 
uitvoerders bestaan hiertoe ook geen prikkels, omdat het budget gelimiteerd is. 
 
Nationaal Groeifonds 
Met name voor de in het HVP opgenomen investeringen vanuit het NGF wordt nauwe samenwerking 
beoogd met EU-programma's. Overeenkomstig het verbod op dubbele financiering kan van enige 
financieringsoverlap voor de uitvoering van NGF-projectactiviteiten met andere EU-fondsen geen 
sprake zijn. Wel worden in voorkomende gevallen synergievoordelen en impactvergroting 
bewerkstelligd door het HVP-middelen in te zetten voor nationale medefinanciering in het kader van 
EU-programma’s.  
 
Voor Quantum bestaat er intensieve samenwerking met projectactiviteiten van EU-programma's zoals 
QuantumFlagship, de EU Quantum Internet Alliance en het EU EuroQCI-programma. Ook wordt €5 
miljoen van de NGF-financiering ingezet als nationale cofinanciering voor het benutten van EU-
bijdrage onder EuroQCI. 
 
Voor AI-Ned wordt aansluiting gezocht bij het EU-programma Key Digital Technologies Joint 
Undertaking (KDT), waaruit ook €5 miljoen aanvullende financiering komt. Conform de vereisten van 
het KDT-programma wordt met deze additionele financiering eenzelfde bedrag van €5 miljoen euro 
aangevuld dat vanuit HVP wordt ingezet voor het nationale AI-Ned-budget.
