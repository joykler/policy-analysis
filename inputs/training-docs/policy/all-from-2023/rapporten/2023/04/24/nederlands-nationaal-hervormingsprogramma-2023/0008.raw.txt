3. Uitdagingen en landspecifieke aanbevelingen 
 
Deze sectie geeft per thematische beleidsuitdaging een overzicht van de belangrijkste beleidsreacties 
en aankondigen van het kabinet. Deze uitdagingen zijn vastgesteld op basis van het 2022 
landenrapport over Nederland in het kader van het Semester. Per uitdaging zal eerst aandacht 
worden besteed aan beleid binnen het Nederlandse HVP en daarna aan beleid buiten het HVP. Tevens 
zal bij elke uitdaging, waar relevant, de bijbehorende LSA’s uit 2019, 2020 en 2022 in het kader van 
het Semester worden benoemd. Waar passend zal een verwijzing naar het Stabiliteitsprogramma 
worden gemaakt.  
 
Eerst zal worden ingegaan op de uitdagingen gerelateerd aan de arbeidsmarkt en sociaal beleid, waar 
ook aandacht zal zijn voor de Europese Pijler voor Sociale Rechten. Hierin zijn ook de Employment 
Guidelines meegenomen. Daarna komen de groene en digitale transities aan bod, gevolgd door 
secties over de woningmarkt, innovatiebeleid, het anti-witwasbeleid en agressieve belastingplanning. 
Tot slot komen het pensioenstelsel en begrotingsbeleid aan de orde.  
 
3.1 Arbeidsmarkt en sociaal beleid   
LSA.2022.3 Adequate sociale bescherming voor zelfstandigen zonder personeel bevorderen, 
schijnzelfstandigheid aanpakken en prikkels om gebruik te maken van flexibele of tijdelijke contracten 
verminderen. Tekorten aan arbeidskrachten en vaardigheden, aanpakken, met name in de 
gezondheidszorg, het onderwijs, digitale en technische banen en de bouw, onder meer door het 
onderbenutte arbeidspotentieel door het hoge aandeel deeltijdwerk en de lagere arbeidsparticipatie 
van mensen met een migratieachtergrond aan te boren. Bij- en omscholing verbeteren, met name 
voor mensen met afstand tot de arbeidsmarkt en inactieven. 
LSA.2020.2 De effecten op de werkgelegenheid en de sociale effecten van de crisis beperken en 
adequate sociale bescherming van zelfstandigen stimuleren. 
LSA.2019.1 Beleid uitvoeren om het beschikbare inkomen van huishoudens te verhogen, onder meer 
door de voorwaarden ter ondersteuning van loongroei te versterken, met inachtneming van de rol van 
de sociale partners. 
LSA.2019.2 De prikkels voor zelfstandigen zonder personeel verminderen en adequate sociale 
bescherming voor zelfstandigen bevorderen, en schijnzelfstandigheid aanpakken. Een leven lang leren 
versterken en vaardigheden verbeteren, met name voor mensen aan de rand van de arbeidsmarkt en 
inactieven. 
 
Herstel- en veerkrachtplan 
In het kader van het Nederlandse HVP zijn zowel investeringen als hervormingen opgenomen 
aangaande de arbeidsmarkt die de relevante LSA’s adresseren. 
 
De “Nederland Leert Door” investering wordt als onderdeel van het HVP uitgevoerd. Het doel van deze 
investering is het versterken van de arbeidsmarktpositie en inzetbaarheid van personen op de 
Nederlandse arbeidsmarkt, om te voorkomen dat zij werkloos worden of, indien zij werkloos zijn, hen 
weer aan het werk te helpen. Tot en met het derde kwartaal van 2020 hebben 68.705 personen 
professionele ontwikkelingsadviezen gekregen om hun loopbaan te heroriënteren door gecertificeerde 
loopbaanadviseurs. Daarnaast nemen er naar verwachting tenminste 119.000 personen deel aan 
gratis opleidings- en leeractiviteiten om de ontwikkeling van vaardigheden te ondersteunen. 
Bovendien zijn er dit jaar 30 sectorale maatwerktrajecten opgezet. 
 
Om werkloosheid te voorkomen of om deze periode van werkloosheid zo kort mogelijk te houden, zijn 
Regionale Mobiliteitsteams (RMT’s) opgericht. Deze vergemakkelijken de toegang tot diensten zoals 
ondersteuning bij de voorbereiding van loopbaanplannen, sollicitaties, sollicitatietrainingen en 
vaardigheidstrainingen. In het eerste kwartaal van 2021 is het ministerieel besluit tot oprichting van  
9 10
de RMT’s in werking getreden . Na de oprichting is in het derde kwartaal van 2022 een dashboard 
gerealiseerd met kwantitatieve informatie over het aantal personen dat ondersteuning krijgt via de 
RMT’s en over de dienstverlening van de RMT’s. 
 
 
9
 Staatscourant 2021, 15327 | Overheid.nl > Officiële bekendmakingen (officielebekendmakingen.nl) 
10
 www.monitorrmt.nl 
8
