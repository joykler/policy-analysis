voor onderzoek en wetenschap. 
 
Via het NGF wordt geïnvesteerd in R&D-projecten die bijdragen aan het verdienvermogen op de lange 
termijn. Een voorbeeld van door het Groeifonds gefinancierd is de investering in Oncode-PACT. Het 
kabinet wijst een gefaseerde financiering van €325 miljoen toe om het preklinisch ontwikkelproces 
van kankermedicijnen te versnellen. Een ander voorbeeld is de beoogde gefaseerde investering van 
€471 miljoen in het internationale ecosysteem PhotonDelta om chips energiezuiniger en efficiënter te 
maken. 
 
Investeringen in onderzoek 
In het coalitieakkoord is een fonds 'onderzoek en wetenschap' aangekondigd dat €5 miljard zal 
bevatten voor tien jaar (2022-2032). Met dit fonds wil het kabinet investeren in fundamenteel 
onderzoek en ontwikkeling en de infrastructuur voor wetenschappelijk onderzoek. Hierdoor hoopt het 
kabinet dat onderwijsinstellingen de werkdruk van werknemers kunnen verlagen en meer langdurige 
arbeidscontracten kunnen aanbieden. Daarnaast investeert het kabinet structureel €700 miljoen op 
jaarbasis in voortgezet onderwijs en onderzoek. Dit budget wordt onder meer besteed aan de 
volgende doelen: verlaging van de werkdruk, verhoging van het welzijn van studenten, investeringen 
in fundamenteel onderzoek en ontwikkeling en stimulering van arbeidsmarktrelevante studies.  
 
Continuering missiegedreven beleid 
Het missiegedreven topsectoren- en innovatiebeleid wordt gecontinueerd. In 2023 wordt toegewerkt 
naar een nieuw Kennis- en Innovatieconvenant voor de periode 2024-2027. Het Convenant bevat 
afspraken over publiek-private samenwerking voor innovatie, met bijdragen van de betrokken 
ministeries, topsectoren, kennisinstellingen, regionale partijen, en meer. Daarbij staan de 
economische kansen van maatschappelijke uitdagingen en investeringen in sleuteltechnologieën 
centraal. In 2023 worden de inhoudelijke Kennis- en Innovatieagenda’s geactualiseerd in lijn met de 
prioriteiten van het kabinet. Het coalitieakkoord noemt daarbij drie transities die van belang zijn voor 
missiegedreven innovatie: klimaat- en energietransitie, digitalisering en sleuteltechnologieën, en 
circulaire economie. Ook andere in het coalitieakkoord genoemde uitdagingen blijven echter van 
belang, zoals innovatie op gebied van landbouw en veiligheid. Naast inhoudelijke focus, zal binnen 
het beleid meer nadruk gelegd worden op valorisatie en marktcreatie. Hierbij wordt onder andere de 
aansluiting gezocht met beleidsagenda’s van betrokken ministeries, provincies en regionale 
ontwikkelingsmaatschappijen (ROM’s) en ook Europese en internationale instrumenten en 
samenwerkingsverbanden.  
 
Indexatie WBSO  
In 2022 is besloten de Wet Bevordering Speur- en Ontwikkelingswerk (WBSO) te indexeren. De 
WBSO is een fiscale regeling waarmee speur- en ontwikkelingswerk wordt gestimuleerd. Door de 
indexatie wordt ieder jaar het budget van de WBSO verhoogd. Dat is wenselijk, omdat ook de kosten 
van speur- en ontwikkelingswerk (S&O) ieder jaar toenemen, door zowel loon- als prijsstijgingen. Met 
de indexatie wordt gepoogd de WBSO-parameters stabiel te houden. 
 
Tabel 2. Departementale uitgaven aan R&D, in miljoenen euro 
2020 2021 2022 2023 2024 2025 2026
 
Totale departementale uitgaven aan innovatie en R&D 6 636 7 501 8 138 8 264 8 561 8 486 8 134
Waarvan bijdragen aan universiteiten en UMC's 3 211 3 596 3 730 3 602 3 669 3 725 3 758 
Waarvan bijdragen aan KNAW en NWO 496 528 527 522 523 524 524
 
Waarvan bijdragen aan TO2-instellingen 271 261 235 232 231 230 230
Waarvan innovatie-instrumenten: PPS-toeslag, MIT, Innovatiekrediet 174 218 272 286 284 270 270
 
Waarvan NGF 0 13 321 502 682 692 529
Totale fiscale uitgaven aan R&D en innovatie 1 380 1 582 1 510 1 455 1 455 1 425 1 425
 
Totaal 8 016 9 083 9 648 9 719 10 016 9 911 9 559
Bron: TWIN-cijfers van het Rathenau. De bijdragen aan universiteiten, UMC’s, KNAW, NWO en TO2-instellingen bestaan uit instituutbijdragen. 
 
De Covid-19-maatregelen hebben gevolgen gehad voor academici en de voortzetting van hun werk.  
Om academici met een tijdelijk contract te ondersteunen, heeft Nederland voor de jaren 2021, 2022,  
2023 en 2024 in totaal €162 miljoen beschikbaar gesteld als onderdeel van een groter plan voor  
herstel en ontwikkeling voor het onderwijs om de gevolgen van covid-19 te verzachten. Dankzij deze  
steun kunnen academici hun onderzoek voltooien, in het belang van hun academische loopbaan, de
