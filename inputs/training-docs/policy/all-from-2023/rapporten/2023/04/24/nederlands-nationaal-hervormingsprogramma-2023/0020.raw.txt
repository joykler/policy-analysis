44 45
Digitalisering (Digitaal Fundament en Digitale Overheid) en de Strategie Digitale Economie in 
november 2022. Het thema cyberveiligheid, een belangrijk onderdeel van het digitaal fundament, is 
46
uitgewerkt in de Nederlandse Cybersecurity Strategie die is gepubliceerd in oktober 2022. In de 
bovengenoemde werkagenda’s en strategieën is voortgebouwd op bestaande kennis en bestaand 
beleid, zoals de I-strategie Rijk 2021-2025, de Nederlandse Digitaliseringsstrategie en de 
Nederlandse Cybersecurity Agenda. De publicatie van de werkagenda Digitale Samenleving volgt in 
de eerste helft van dit jaar.      
    
Werkagenda Waardengedreven Digitalisering 
In de Werkagenda Waardengedreven Digitalisering zijn vijf programmalijnen vastgesteld: Iedereen 
kan meedoen in het digitale tijdperk, Iedereen kan de digitale wereld vertrouwen, Iedereen heeft 
regie op het digitale leven, Een digitale overheid die waardengedreven en open werkt voor iedereen, 
en Versterken van de digitale samenleving in het Caribisch deel van het Koninkrijk. Onder elk van 
deze programmalijnen staat beschreven welke acties het kabinet neemt en welke resultaten hiermee 
bereikt moeten worden.  
 
Onder de programmalijn Iedereen kan meedoen in het digitale tijdperk is het vergroten van digitale 
vaardigheden en kennis één van de prioriteiten. Nederland scoort volgens de DESI-index van 2022 
relatief goed op het gebied van digitale vaardigheden en menselijk kapitaal. Tegelijkertijd beschikt 
een deel van de Nederlandse bevolking niet over voldoende digitale vaardigheden, zoals media-
wijsheid, informatievaardigheden en ICT-basisvaardigheden, om mee te komen in de samenleving en 
de kansen van digitalisering te benutten. Ook is er in Nederland een tekort aan ICT-specialisten. 
Omdat Nederland er in de LSA’s in het kader van het Semester concreet toe is opgeroepen om te 
investeren in de ontwikkeling van digitale vaardigheden, wordt hieronder nader ingegaan op acties 
die het kabinet onderneemt om de digitale vaardigheden en kennis onder Nederlanders te vergroten: 
• Doorontwikkelen van een duurzame infrastructuur en ondersteuningsnetwerk op landelijk en 
lokaal niveau (samenwerking van bibliotheken, gemeenten, welzijnsinstellingen en private 
partijen) om digitale vaardigheden zoals media-wijsheid, informatievaardigheden en ICT-
basisvaardigheden te verhogen, waarbij mensen pro-actief benaderd worden. Dit bouwt onder 
andere voort op netwerken zoals Tel mee met Taal, Alliantie Digitaal Samenleven, Netwerk 
Mediawijsheid en het hulpnetwerk Informatiepunten Digitale Overheid. 
• Publiek/maatschappelijk/privaat samenwerken om randvoorwaarden voor digitale vaardigheden 
te realiseren, zoals computers en internettoegang.  
• Opzetten van een jaarlijkse monitor digitale competenties. 
• Als Nederland zich inzetten voor verbeterde digitale vaardigheden voor gemarginaliseerde 
groepen internationaal (o.a. jongeren, vrouwen en minderheden) aangezien een inclusieve 
samenleving niet bij de grens stopt.  
• Eén van de doelen van het ‘Masterplan basisvaardigheden’ is dat leerlingen goed onderwezen 
worden in digitale geletterdheid, waaronder  informatievaardigheden, mediawijsheid, ICT-
basisvaardigheden en computational thinking vallen. Concept-kerndoelen voor digitale 
geletterdheid die verankerd worden in het curriculum van het funderend onderwijs zullen eind 
2023 opgeleverd worden. Tevens wordt ingezet op ondersteuning op het leergebieden en 
(internationale) nulmetingen naar het niveau van digitale geletterdheid. 
• Stimuleren van het cursusaanbod voor werkgevers en werknemers en hen pro-actief benaderen. 
 
Een overzicht van de resultaten die het kabinet met deze acties beoogt te bereiken is te vinden in de 
Werkagenda Waardengedreven Digitalisering, paragraaf 1.1.  
 
Gerelateerd aan de inzet op verbeterde digitale vaardigheden via het onderwijs, voorziet het NGF in 
meerjarige, eenmalige impulsen om een beter gebruik van digitale leer- en hulpmiddelen in het 
onderwijs te realiseren. Het gaat om programma’s in zowel het primair en voortgezet, als middelbaar 
47
beroepsonderwijs en hoger onderwijs .  
 
44 Werkagenda Waardengedreven Digitaliseren | Rapport | Rijksoverheid.nl 
45 Strategie Digitale Economie | Rapport | Rijksoverheid.nl 
46 Nieuwe cybersecuritystrategie gepresenteerd - Digitale Overheid 
47
 Op 20 maart jl. is de OCW-beleidsreactie op het rapport ‘Naar hoogwaardig digitaal onderwijs’ van het Rathenau Instituut en de verkenning ‘Inzet van 
intelligente technologie’ van de Onderwijsraad naar de Kamer verstuurd: Kamerbrief met beleidsreactie op rapport over hoogwaardig digitaal onderwijs 
en verkenning inzet intelligente technologi | Kamerstuk | Rijksoverheid.nl 
20
