boerenorganisaties, ketenpartijen, natuur- en milieuorganisaties en provincies werkt het kabinet aan 
een landbouwakkoord. Hierin worden afspraken gemaakt met elkaar over de toekomst van de 
landbouw. 
 
Voor de uitvoering van de integrale aanpak heeft het kabinet met het coalitieakkoord incidenteel ruim 
€24 miljard beschikbaar gesteld tot 2035. Deze middelen worden uitgegeven via een zogenaamd 
begrotingsfonds (het “transitiefonds”). Met dit fonds wil het kabinet de maatregelen bekostigen die 
nodig zijn om de stikstofbelasting van de natuur terug te dringen, tijdig te voldoen aan de 
Kaderrichtlijn Water, evenals de uitstoot van broeikasgassen door landbouw en landgebruik terug te 
dringen. Daarnaast is de verduurzaming van de landbouw een doel van het fonds, omdat die transitie 
een randvoorwaarde is voor het realiseren van de andere doelen van het fonds. 
 
Verder is het voor boeren en tuinders die een transitie willen maken naar een minder stikstof-
intensieve en meer extensieve en duurzame bedrijfsvoering mogelijk om financiering aan te vragen 
40
via het Investeringsfonds Duurzame Landbouw binnen het NGF . Dit fonds bestaat uit €21 miljoen 
gedurende de proefperiode (die loopt tot juli 2023). Via dit fonds kunnen boeren en tuinders 
financiering aanvragen tegen relatief soepele financiële voorwaarden. 
 
 
 
3.3 Digitalisering 
LSA.2022.1 Meer overheidsinvesteringen voor de groene en digitale transitie en voor 
energiezekerheid, onder meer door gebruik te maken van de herstel- en veerkrachtfaciliteit, 
REPowerEU en andere EU-fondsen. 
LSA.2020.3 Mature publieke investeringsprojecten vervroegen en private investeringen 
aanmoedigen om het economisch herstel te bevorderen. De investeringen toespitsen op de 
groene en digitale transitie, met name op de ontwikkeling van digitale vaardigheden, duurzame 
infrastructuur, het schoon en efficiënt opwekken en gebruiken van energie, en missiegedreven 
onderzoek en innovatie.   
 
Herstel- en Veerkrachtplan 
In het Nederlandse HVP wordt voorzien in investeringen om digitalisering te bevorderen en die de 
relevante LSA’s adresseren. 
 
Eind 2021 is aan Quantum Delta NL in het kader van het NGF steun verleend om kwantumcomputing 
en -netwerken te stimuleren en om onderzoek en de ontwikkeling van vaardigheden op het gebied 
van kwantumtechnologie te ondersteunen. Quantum Delta NL heeft een gedetailleerd actieplan 
41
gepubliceerd, dat in fasen is opgebouwd . 
 
Het HVP voorziet onder de noemer AI-Ned and applied AI learning communities ook in investeringen 
om het potentieel van AI voor de Nederlandse economie en samenleving te ontwikkelen en te 
benutten. In dit kader worden, om de kennis van AI te verbeteren, beurzen toegekend aan  
excellente wetenschappelijke AI-onderzoekers bij universiteiten, KNAW en NWO-instituten. Deze 
promovendi en postdoctorale onderzoekers zullen AI bestuderen vanuit verschillende perspectieven: 
van technologie tot sociale en geesteswetenschappen. Hiertoe  opende NWO in september 2022 de 
eerste AI-Ned Fellowship Grant call met een openstelling tot december 2023. Per begin februari 2023 
is de eerste Fellowship Grant toegekend. Andere ingediende voorstellen zitten momenteel in een 
beoordelingstraject bij NWO. Naar verwachting zullen in het eerste kwartaal van 2024 in totaal 
tenminste 13 van zulke beurzen toegekend zijn voor de aanstelling van promovendi en postdoctorale 
onderzoekers op het gebied van AI. 
 
Nederland investeert onder het HVP in de vervanging van het bestaande analoge 
treinbeveiligingssysteem door de Europese digitale norm voor treinbeveiliging en -besturing, het 
Europees beheersysteem voor het spoorverkeer (ERTMS). De oplevering van een finaal 
 
40
 https://www.nationaalgroenfonds.nl/fondsen/investeringsfonds-duurzame-landbouw  
41
 General overview and documents - Quantum Delta NL
