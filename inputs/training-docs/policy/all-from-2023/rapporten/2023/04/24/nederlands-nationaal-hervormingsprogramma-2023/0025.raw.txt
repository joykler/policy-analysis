Wonen 
58
Met het programma Betaalbaar Wonen wil het kabinet bevorderen dat mensen hun woonlasten 
beter kunnen dragen en dat mensen toegang hebben tot een kwalitatief goede woning die past bij 
hun woonbehoefte en levensfase. Dit programma bestaat uit de onderstaande elementen: 
• zorgen dat meer mensen met een middeninkomen een betaalbare woning kunnen vinden met 
de regulering van de middenhuur en het verbeteren van de positie van koopstarters. 
• te hoge woonlasten van mensen met een laag inkomen aanpakken met verantwoord huurbeleid 
en hervorming van de huurtoeslag.  
• huurders en kopers beter beschermen met verdere regulering van het huur-en koopproces en 
door maatregelen die de rechtsbescherming en informatiepositie van huurders en kopers 
verbeteren. 
In aanvulling op het bovenstaande is in het Programma Woningbouw opgenomen dat het kabinet 
ernaar streeft om tot en met 2030 350.000 betaalbare koop- en middenhuurwoningen te realiseren. 
Bovendien is de uitbreiding van de huurregulering met de middenhuursector expliciet toegesneden op 
het betaalbaar houden van de bouw van nieuwe betaalbare huurwoningen. Met betrekking tot de 
fiscale behandeling van de eigen woning, houdt het kabinet vast aan het geplande neerwaartse 
traject van de hypotheekrenteaftrek. De maximale hypotheekrenteaftrek bedraagt dit jaar circa 37%.  
In de aanpak van het kabinet is nadrukkelijk oog voor de knelpunten die specifieke aandachtsgroepen 
ervaren bij het vinden van een geschikte woning. In 2022 is het Programma ‘Een thuis voor iedereen 
59
gelanceerd’. Het doel van dit programma is om te zorgen voor voldoende betaalbare woningen voor 
alle aandachtsgroepen met een evenredige verdeling over gemeenten en met de juiste zorg, 
ondersteuning en begeleiding Het streven is dat alle gemeenten naar 30% sociale huurwoningen 
toegroeien. Zo komen er voldoende sociale huurwoningen beschikbaar én komt er een betere 
verdeling over het land.  
 
Naast dit beleid met betrekking tot aandachtsgroepen is voor huisvesting van ouderen het 
60
Programma Wonen en Zorg voor Ouderen gepubliceerd in samenwerking met het Ministerie van 
Volksgezondheid, Welzijn en Sport (VWS). Het doel van dit programma is dat ouderen in een 
geschikte woning en leefomgeving met plezier kunnen wonen en kunnen verhuizen als ze dat willen. 
Om dat te realiseren is het doel om, gelet op de vergrijzing, 290.000 woningen te bouwen die 
geschikt zijn voor ouderen. Op basis van berekeningen verwachten we dat circa 65% van de 
zorggeschikte woningen in het sociale huursegment dient te vallen. Door woningen op maat voor 
ouderen te bouwen, wordt er een verhuisketen op gang gebracht. 
 
 
3.5 Innovatiebeleid 
 
Herstel- en Veerkrachtplan 
Het Nederlandse HVP sluit goed aan op het innovatiebeleid van het kabinet. Onder het kopje 
digitalisering is al ingegaan op de maatregelen Quantum Delta en AI-Ned and applied AI learning 
communities. Deze investeringen, alsmede een aantal andere maatregelen uit het HVP die na 2023 
worden geïmplementeerd, geven een impuls aan innovatie.  
 
Beleidsmaatregelen buiten het HVP 
Investeringen in wetenschap, technologie en innovatie zijn essentieel voor het versterken van het 
verdienvermogen en het oplossen van maatschappelijke uitdagingen. Daarvoor zijn zowel 
investeringen in kennisinstellingen en universiteiten noodzakelijk, maar ook het stimuleren van 
privaat onderzoek en samenbrengen van partijen.  
 
Het kabinet wil zicht houden op de doelstelling om 3% van het bbp aan R&D te besteden, en heeft 
beleid ingezet om deze doelstelling te bereiken. Het kabinet probeert deze doelstellingen te bereiken 
met investeringen in het NGF en de in het coalitieakkoord aangekondigde investeringen in het fonds 
 
58
 https://www.rijksoverheid.nl/documenten/rapporten/2022/05/19/programma-betaalbaar-wonen 
59
 Programma Een thuis voor iedereen | Home | Volkshuisvesting Nederland 
60
 Programma Wonen en zorg voor ouderen | Home | Volkshuisvesting Nederland
