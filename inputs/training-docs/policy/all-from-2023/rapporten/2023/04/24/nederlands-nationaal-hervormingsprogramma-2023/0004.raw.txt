2023 in te dienen. Na indiening zal de Europese Commissie dit betaalverzoek beoordelen en hierover, 
in beginsel binnen twee maanden, een voorlopige beoordeling publiceren. Daarna brengt het 
Economic and Financial Committee (EFC), op grond van de RRF-verordening, een opinie uit over de 
goedgekeurde mijlpalen en doelstellingen, waarna in comitologie goedkeuring voor uitbetaling wordt 
gegeven. Naast de mijlpalen en doelstellingen die gepland zijn voor het eerste betaalverzoek wordt 
ook gewerkt aan de andere mijlpalen en doelstellingen van het HVP.  
 
1.3 Aansluiting Nederlands beleid bij Semesterdocumenten 
Annual Sustainable Growth Survey 2023 
4
Het Nederlandse beleid sluit aan bij de ASGS 2023 van de Europese Commissie. In de ASGS blikt de 
Commissie vooruit op de belangrijkste economische beleidsuitdagingen voor de EU in het komende 
jaar. De Commissie presenteerde een economische beleidsagenda om op korte termijn de negatieve 
gevolgen van energieschokken te verzachten en duurzame en inclusieve groei en weerbaarheid te 
bevorderen op middellange termijn.  
 
Net als vorig jaar gaat de Commissie in de ASGS nader in op de vier dimensies van ‘concurrerende 
duurzaamheid’ om uitdagingen voor de korte en middellange termijn het hoofd te bieden. 
Concurrerende duurzaamheid als term biedt een conceptueel kader voor beleid dat de EU door de 
huidige maatschappelijke en economische transities moet sturen en raakt aan vier dimensies.  
 
De eerste dimensie betreft ecologische duurzaamheid. De verscheidene initiatieven en investeringen 
van het kabinet op het gebied van hernieuwbare energieopwekking, verduurzaming van transport en 
de verduurzaming van de bebouwde omgeving dragen bij aan de (versnelling van) de groene 
transitie, evenals het Klimaatfonds dat het kabinet heeft ingesteld. Daarnaast wordt deze transitie 
verder ondersteund middels het aanpakken van arbeidsmarktekorten voor groene en technische 
beroepen. Ook de verduurzaming van de landbouwsector zal bijdragen aan deze dimensie. Naast 
nationale middelen maakt het kabinet hierbij ook gebruik van verscheidene Europese middelen, zoals 
cohesiefondsen, het HVP en REPowerEU.  
 
Ten tweede zullen diverse maatregelen de tweede dimensie, de Nederlandse en Europese 
productiviteit, op de middellange termijn versterken. De groene en digitale transities bieden nieuwe 
kansen voor de Nederlandse economie en hebben het potentieel de productiviteit aan te jagen. 
Arbeidsmarktbeleid en beleid gericht op vaardigheden, ontwikkeling en scholing van de 
beroepsbevolking dragen bij aan het verhogen van de arbeidsproductiviteit. Nederlandse 
investeringen in onderzoek, ontwikkeling en innovatie zullen bepalend zijn voor de Nederlandse 
5
productiviteit. Het Nationaal Groeifonds (NGF) en het Nederlandse HVP leveren hier een belangrijke 
bijdrage aan.  
 
Ten derde beschrijft de Commissie de dimensie met betrekking tot eerlijke welvaart van de hele 
bevolking. Nederland zet actief in op een leven lang ontwikkelen en goed ontworpen en effectief 
activerend arbeidsmarktbeleid. De stijging van de energieprijzen en de inflatie hebben daarnaast 
grote gevolgen voor de Nederlandse economie en huishoudens, die vooral door kwetsbare groepen 
worden gevoeld. Derhalve heeft het kabinet meerdere (koopkracht)maatregelen genomen ter 
ondersteuning van de kwetsbare huishoudens en bedrijven. Zo is er vanaf 2023 een prijsplafond voor 
energie ingevoerd. Verder heeft het kabinet €50 miljoen gereserveerd in een noodfonds voor energie. 
Dit fonds is ingesteld om de meest kwetsbare huishoudens te ondersteunen en te voorkomen dat zij 
in de winter schulden opbouwen.  
 
Ten laatste gaat de Commissie binnen de dimensie macro-economische stabiliteit in op de noodzaak 
om zowel op korte als op middellange termijn budgettaire houdbaarheid te combineren met 
investeringen in de digitale transitie en in klimaat- en energiebeleid. Ook moeten overheden volgens 
de Commissie binnen dit kader vlot kunnen reageren op economische ontwikkelingen en crises, zoals 
de huidige energiecrisis. Nederland doet dit door gericht investeringen te doen om de economie te 
verduurzamen, terwijl ook prudente overheidsfinanciën een belangrijke rol in het overheidsbeleid 
blijven spelen. Zo houdt Nederland genoeg financiële slagkracht voor toekomstige uitdagingen. 
 
4
 2023 European Semester: Annual sustainable growth survey (europa.eu) 
5
 Home | Nationaal Groeifonds 
4
