binnen bereik gaan brengen. Energie-efficiëntie is het primaire aandachtspunt van dit 
beleidsprogramma. Dit programma bestaat uit vijf programmalijnen, waarbinnen ook het Nationaal 
Isolatieprogramma en het Programma hybride warmtepompen onderdeel zijn van lijn 1 en 2. De vijf 
onderdelen zijn (1) gebiedsgerichte aanpak warmtetransitie, (2) individuele aanpak woningen, (3) 
aanpak utiliteitsgebouwen (4) bronnen en infrastructuur en (5) innovatie in de bouw. 
 
Nederland kent een energie-efficiëntieverplichting, die bedrijven die meer dan 25.000 m3 gas en/of 
50.000 kWh per jaar verbruiken, verplicht om alle energiebesparende maatregelen met een 
38
terugverdientijd van 5 jaar of minder uit te voeren (‘Energiebesparingsplicht’). Vanaf 2023 worden 
de uitzonderingen voor EU-ETS-installaties, glastuinbouw en andere grote energieverbruikers 
gewijzigd en moeten deze bedrijven ook voldoen aan de energie-efficiëntieverplichting, inclusief de 
vierjarige rapportagecyclus. Grote energiegebruikers moeten een energieonderzoek uitvoeren, 
inclusief een uitvoeringsplan, dat op verschillende punten verder gaat dan de EU-EED-energieaudit. 
Naast energie-efficiëntiemaatregelen vallen ook maatregelen voor duurzame energieproductie en 
omschakeling van energiedrager onder de verplichting, mits zij de CO2-uitstoot verminderen en een 
terugverdientijd van vijf jaar of minder hebben. De vereiste wetgeving wordt in het tweede kwartaal 
van 2023 gepubliceerd. 
 
Daarnaast heeft Nederland verschillende subsidieregelingen in het leven geroepen om energie-
efficiëntie van met name gebouwen te verbeteren. Met de SVM-subsidie (Subsidieregeling 
Verduurzaming mkb) kan het mkb een adviseur inhuren voor energieadvies op maat in gebouwen en 
processen en voor ondersteuning bij de uitvoering van één of meer maatregelen uit dat advies. In 
2023 is €14,4 miljoen beschikbaar voor energieadvies en ondersteuning om het mkb te helpen. De 
subsidie gaat waarschijnlijk in april 2023 open en sluit in het najaar van 2023. De ISDE-subsidie 
(Investeringssubsidie Duurzame Energie en Energiebesparing) helpt woningeigenaren en zakelijke 
gebruikers bij het nemen van energiebesparende en duurzame maatregelen in hun bestaande woning 
of bedrijfspand. In 2023 is €350 miljoen beschikbaar voor zonneboilers, (hybride) warmtepompen, 
isolatiemaatregelen, aansluitingen op een warmtenet en een elektrische kookvoorziening. Elk jaar 
wordt een nieuw budget beschikbaar gesteld. Deze maatregel is ook onderdeel van het HVP. De 
ISDE-subsidie loopt door tot 2030. 
 
Duurzaam transport 
Het coalitieakkoord voor 2021-2025 zet in op het terugdringen van de uitstoot van de 
mobiliteitssector. Dit vergt aanzienlijke investeringen om onze klimaatdoelstellingen te halen en de 
luchtkwaliteit te verbeteren. Het kabinet investeert in schone mobiliteit door het stimuleren van 
elektrische mobiliteit, duurzame stadslogistiek en vrachtvervoer.  
 
Om investeringen in duurzaam vervoer te versnellen, zijn er diverse subsidieregelingen van kracht. 
Met de subsidie 'elektrische personenauto's particulier' (SEPP) stimuleert het kabinet het gebruik van 
emissievrije personenauto's. Hetzelfde geldt voor het gebruik van lichte bedrijfswagens (subsidie 
SEBA), schone en emissievrije - niet voor de weg bestemde - mobiele machines en zware 
beroepsvoertuigen (SEBB) en emissievrije zware voertuigen (AanZET). De interesse voor deze laatste 
subsidie was dermate groot dat deze in één dag was overtekend, waarop is besloten een extra 
investering te doen door het subsidieplafond voor de subsidie te verhogen.  
 
Verder is €400 miljoen extra beschikbaar gesteld voor het programma Schoon en Emissieloos Bouwen 
(SEB). Er wordt onderzocht of voor minima het gebruik van elektrische snor- en bromfietsen 
39
gestimuleerd kan worden door middel van een subsidie, om vervoersarmoede tegen te gaan. Ten 
slotte is voor actieve mobiliteit is in 2022 ongeveer €780 miljoen beschikbaar gesteld om landelijk 
mee te investeren in fietsinfrastructuur bij nieuwe woningbouw. Tevens is in 2022 in het programma 
Veilig, Slim en Duurzaam voor €2,5 miljoen gereserveerd om het fietsgedrag verder te stimuleren. 
 
Duurzame landbouw 
Het kabinet werkt aan een gebiedsgerichte aanpak die zich richt op verbetering en herstel van natuur, 
water en klimaat in Nederland. Hiervoor is een verduurzaming van de landbouw nodig. Samen met 
 
38
 https://english.rvo.nl/topics/sustainability/energy-efficiency-notification-obligation/energy-efficiency-obligation.  
39
 Kamerbrief Elektrificering snor- en bromfiets, IENW/BSK-2022/265525. 
17
