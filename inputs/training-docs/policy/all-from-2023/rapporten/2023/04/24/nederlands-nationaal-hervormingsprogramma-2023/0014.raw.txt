3.2 Groene transitie 
LSA.2022.4 De algemene afhankelijkheid van fossiele brandstoffen verminderen door een snellere 
uitrol van hernieuwbare energie, met name door aanvullende investeringen in netwerkinfrastructuur 
te stimuleren en vergunningsprocedures verder te stroomlijnen, de energie-efficiëntie (met name van 
gebouwen) te verbeteren en investeringen in duurzaam vervoer en duurzame landbouw te versnellen. 
LSA.2020.3 De investeringen toespitsen op de groene en digitale transitie, met name op de 
ontwikkeling van digitale vaardigheden, duurzame infrastructuur, het schoon en efficiënt opwekken en 
gebruiken van energie,  
LSA.2019.3 Het investeringsgerelateerde economisch beleid focussen op […] hernieuwbare energie, 
energie-efficiëntie en strategieën ter vermindering van broeikasgasemissies, en op het aanpakken van 
knelpunten in het vervoer. 
 
Herstel- en Veerkrachtplan 
In het kader van het Nederlandse HVP zijn zowel investeringen als hervormingen opgenomen 
aangaande de groene transitie die de relevante LSA’s adresseren. 
 
De investering Groenvermogen waterstof moet de ontwikkeling van een groenewaterstofecosysteem 
in Nederland versnellen en opschalen. Een eerste stap is gezet met de ontwikkeling en publicatie van 
een Human Capital Agenda om het aanbod van vaardigheden op het gebied van groene waterstof te 
29
vergroten. Deze agenda voor menselijk kapitaal bevat een actieplan om minstens vijf regionale 
learning communities op te richten. Ook voorziet de agenda in de ontwikkeling van cursusmateriaal, 
alsmede het opzetten van evenementen of centra die uitwisseling faciliteren tussen bedrijven en 
onderwijs- en onderzoeksinstellingen. 
 
Nederland implementeert een hervorming van de energiebelasting die bedrijven en huishoudens ertoe 
moet aanzetten hun energieverbruik te beperken en over te schakelen op klimaatvriendelijkere 
energiebronnen. Nederland zet in op de inwerkingtreding van een wet in het eerste kwartaal van 
2024, als onderdeel van het Belastingplan 2024, die de tarieven van de energiebelastingen wijzigt. 
Deze tariefaanpassingen houden de volgende wijzigingen in: i) Het tarief van de eerste schijf voor gas 
wordt verhoogd en het tarief van de eerste schijf voor elektriciteit wordt verlaagd. ii) De tarieven van 
de tweede en derde schijf voor elektriciteit worden verlaagd ten opzichte van de tarieven in het 
basispad van de opslag duurzame energie- en klimaattransitie (ODE). iii) De tariefstructuur van de 
energiebelasting wordt minder regressief gemaakt door de tarieven in de hogere verbruiksschijven 
gas en elektriciteit te verhogen. iv) Het forfaitaire bedrag van de verlaging van de energiebelasting 
voor elektriciteitsverbruikers wordt tussen 2024 en 2026 met €225.000.000 per jaar verhoogd. 
 
Voorts is gewerkt aan de invoering en aanscherping van de CO2-heffing voor de industrie. In dit 
kader is 1 januari 2021 een wet tot vaststelling van een nationale CO2-heffing voor de industrie in 
30
werking getreden . De heffing fungeert als een prijsbodem waarbij een minimumprijs wordt 
vastgesteld voor een ton uitgestoten CO2; indien de prijs in het EU emissiehandelssysteem (ETS) 
onder deze minimumprijs daalt, wordt het verschil tussen de ETS-prijs en de prijsbodem als belasting 
geheven. Dit jaar is wetgeving in werking getreden die de CO2-heffing voor de industrie verder 
31
aanscherpt . Het heffingstarief wordt verhoogd van €30 per ton in 2021 tot €50,10 per ton in 2023. 
De wet voorziet in verdere geleidelijke verhoging van de heffing tot €82,80 per ton in 2026, alsook in 
de geleidelijke afbouw van de hoeveelheid CO2-emissies die zijn vrijgesteld van de heffing.  
 
Tevens is dit jaar de wettelijke vliegbelasting verhoogd voor passagiers die vertrekken vanaf een 
32
luchthaven in Nederland, van €7,49 naar €26,43 per vertrek per passagier. 
 
Vorig jaar is de subsidieregeling uitgevoerd die verduurzaming van maatschappelijk vastgoed 
33
stimuleert. Onder deze regeling wordt subsidie verstrekt aan eigenaren van maatschappelijk 
vastgoed (zoals lokale overheden, scholen of zorginstellingen) om de energie-efficiënte van  
 
29
 https://groenvermogennl.nl/en/news/human-capital-agenda-groenvermogennl-brug-naar-de-toekomst-nu-online 
30
 stb-2020-544.pdf (officielebekendmakingen.nl) 
31
 https://zoek.officielebekendmakingen.nl/stb-2022-532.pdf 
32 
stb-2022-532.pdf (officielebekendmakingen.nl) 
33 
stcrt-2022-17379.pdf (officielebekendmakingen.nl)
