stijgende uitgaven voor gezondheidszorg te beteugelen. Zo houdt het kabinet scherper toezicht op de 
effectiviteit van behandeling en zorg, waardoor vanaf 2037 tot €1,1 miljard wordt bespaard. Verder 
heeft het kabinet een taskforce aangesteld die de uitvoering van verschillende maatregelen gaat 
onderzoeken, als voorbereiding op de volgende kabinetsperiode.  
 
Ook heeft het kabinet maatregelen genomen om de gevolgen van de oorlog in Oekraïne op te 
vangen. De stijging van de energieprijzen en de inflatie hebben grote gevolgen voor de Nederlandse 
economie en huishoudens, die vooral door kwetsbare groepen worden gevoeld. Om deze groepen te 
ondersteunen heeft het kabinet een reeks maatregelen genomen. Zo wordt vanaf 2023 een 
prijsplafond voor energie ingevoerd. Verder heeft het kabinet €50 miljoen gereserveerd in een 
noodfonds voor energie. Dit fonds is ingesteld om de meest kwetsbare huishoudens te ondersteunen 
en te voorkomen dat zij in de winter schulden opbouwen. Het kabinet streeft ernaar om in het 
voorjaar van 2023 de kosten van het energieplafond budgettair te dekken. Op deze manier wil het 
kabinet een neutrale beleidskoers aanhouden ten opzichte van het begrotingskader zoals vastgelegd 
in de Startnota van de coalitie.
