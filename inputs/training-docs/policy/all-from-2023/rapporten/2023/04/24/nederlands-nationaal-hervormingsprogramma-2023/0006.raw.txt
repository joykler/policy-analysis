2. Macro-economische context 
 
8
De Nederlandse economie groeide met 4,5% in 2022 . In 2021 was dit nog 4,9%. Dit is beide jaren 
erg hoog, waarmee geconcludeerd kan worden dat de economie zich goed heeft hersteld van de 
COVID-19-pandemie en de impact van het uitbreken van de oorlog in Oekraïne. Ondanks de twee 
crises is de economie de afgelopen drie jaar ruim 5% gegroeid. De Nederlandse economie toont zich 
weerbaar en is sinds 2020 ook meer gegroeid dan omringende economieën. De verwachte bbp-groei 
bedraagt in 2023 en 2024 respectievelijk 1,6% en 1,4%. Daarbij zet de monetaire verkrapping een 
rem op de economische groei door een opwaarts effect op de rentes. De groei lijkt ondanks inflatie, 
zwakkere wereldhandel en dalende huizenprijzen op een gebalanceerd niveau te stabiliseren.  
 
De inflatieschok van 10,0% (cpi) in 2022 heeft de economische groei vertraagd en voor forse 
verdelingseffecten gezorgd. De impact daarvan op burgers is deels opgevangen door maatregelen van 
de overheid. De lonen reageren vertraagd op de inflatie, de verwachting is dat er de komende tijd een 
inhaalslag plaatsvindt. Ook is ondanks de stijging van de energieprijzen de productie van de industrie 
op peil gebleven, onder andere door het veranderen van de energiemix en energie-efficiëntie 
maatregelen. De inflatie zal in 2023 afnemen en stabiliseren op rond de 3%. Dit is onder meer het 
gevolg van de dalende energieprijzen. De kerninflatie stijgt nog en zal pas in 2024 afzwakken. Dit 
komt onder andere doordat de energieprijzen en loonsverhogingen pas later doorwerken in andere 
goederen en diensten. De energieprijzen lijken nu gestabiliseerd, echter blijft de ontwikkeling 
omgeven met grote onzekerheid en zullen de prijzen ook op de middellange termijn hoger blijven dan 
voor de Oekraïne-crisis. Het is dan ook belangrijk om de verduurzaming waar mogelijk te versnellen. 
 
De geraamde groei van de wereldeconomie zwakt in 2023 af naar 2,7%, ten opzichte van 3,7% in 
2022. In 2024 trekt de mondiale groei weer aan tot 3,2%, welke ook positief uitwerkt op de 
wereldhandel die meebeweegt met het mondiale bbp. Echter, de wereldwijde monetaire verkapping 
heeft een drukkend effect op de economische activiteit. De meeste wereldwijde inhaalgroei na corona 
lijkt achter ons te liggen. De Chinese economie lijkt in 2023 ook weer verder aan te trekken, hetgeen 
een positief effect heeft op de wereldeconomie. Ook de groei in de eurozone valt hoger uit dan eerder 
verwacht en komt in 2023 uit op 0,8%. In 2024 neemt de inflatie naar verwachting verder af 
waardoor de economische groei versnelt naar 1,5%. De exportgroei blijft de belangrijkste drijver 
achter de Nederlandse economische groei. De groei van de economie is daarmee onverminderd sterk 
afhankelijk van de groei in de (relevante) wereldhandel. 
 
De koopkracht is in 2022 met 2,7% gedaald als gevolg van de inflatie, die flink hoger lag dan de 
loongroei (3,1%). In 2023 is de verwachting dat de koopkracht ongeveer gelijk blijft, met name 
vanwege de genomen beleidsmaatregelen, zoals het prijsplafond en verhoging van het minimumloon. 
Een deel van deze maatregelen is specifiek gericht op lage inkomens, waardoor voor deze groep een 
beperkte toename van de koopkracht wordt verwacht. In 2024 wordt voor alle huishoudens een 
stijging van de koopkracht van 2% verwacht, onder meer als gevolg van een inhaalslag van de 
loongroei. Voor het armoedecijfer geldt dat dit tussen 2021 en 2022 daalde van 5,6% naar 4,7%. 
Verwacht wordt dat dit niveau in 2023 gelijk blijft, maar in 2024 oploopt naar 5,8% vanwege het 
aflopen van de incidentele koopkrachtmaatregelen voor 2023. 
 
Na jaren van sterke prijsstijgingen op de woningmarkt is een lichte prijsdaling ingezet, onder meer 
als gevolg van stijgende rentes. Deze omslag heeft ook een neerwaarts effect op groei, via een 
negatieve invloed op bestedingen van huishouders. Echter is er deze keer minder zorg dat huizen 
onder water komen te staan dan in de financiële crisis. Het effect van de stikstofproblematiek is 
momenteel onduidelijk, maar kan op de lange termijn negatieve impact hebben op de groei door een 
verslechtering van het investeringsklimaat. 
 
De overheidsfinanciën staan er momenteel goed voor, maar dreigen op de langere termijn te 
verslechteren. In 2022 bedroeg het EMU-saldo -0,7%. Dit zal de komende jaren verslechteren, maar 
nog wel binnen de 3%-norm blijven. De uitgaven stijgen in 2023 door extra overheidsuitgaven uit het 
coalitieakkoord, maatregelen voor de hoge energieprijzen en door extra uitgaven voor de opvang van 
 
8
 Alle cijfers en ramingen in dit hoofdstuk zijn gebaseerd op het Centraal Economisch Plan 2023 van het Centraal Planbureau (CPB) 
6
