railverkeerstechnisch ontwerp (RVTO) in het kader van de planstudie voor het baanvak Kijfhoek-
Belgische grens staat nu gepland voor het tweede kwartaal van 2023, een half jaar later dan de 
planning. Wel is een eerste, voorlopige versie van het RVTO opgeleverd. Het definitieve RVTO zal 
gebruikt worden voor de openbare aanbesteding waarmee het project uiteindelijk zal worden 
gerealiseerd. 
 
In het kader van de planstudie voor de spoorwegtrajecten in Noord-Nederland wordt gewerkt aan een 
functioneel integraal systeemontwerp (FIS) en een railverkeer technisch ontwerp (RVTO). 
Oorspronkelijk stond voltooiing van beide onderdelen gepland voor het tweede kwartaal dit jaar, maar 
door wijzigingen van de reikwijdte van de planstudie is er vertraging opgetreden. Het FIS wordt naar 
verwachting nog de eerste helft van dit jaar opgeleverd, terwijl het RVTO voor het einde van het jaar 
wordt verwacht. Hierna zal de planningsfase voltooid zijn. 
 
Ook zijn er per eind 2022 65 basistransceiver stations (GSM-Rail masten) operationeel voor ERMTS, 
waarmee Nederland op koers ligt om voor het eerste kwartaal van 2024 een totaal te bereiken van 
130 basistransceiver stations die operationeel zijn onder het ERMTS-systeem. 
Voorts wordt er gewerkt aan aanpassing van de logistieke IT-systemen binnen Prorail, opdat deze de 
juiste informatie over spoorwegveiligheid en -interoperabiliteit (informatie van het ERMTS/Central 
Safety System (CSS)) kan ontvangen en verwerken. Hiervoor werkt de IT-afdeling van Prorail 
momenteel aan de levering van de aangepaste systemen aan de gebruikers van IT-applicaties in 
andere afdelingen van Prorail. 
 
Het HVP bevat een meerjarige investering die is bedoeld om bestaande wegkantstations (WKS), dat 
wil zeggen apparaten naast de rijbaan die kunnen communiceren met elektronische verkeersborden, 
te vervangen door intelligente wegkantstations (iWKS) met meer functies. iWKS moeten de congestie 
verminderen en de verkeersdoorstroming verbeteren door sneller te waarschuwen voor incidenten en 
files en door het wegverkeer beter en sneller te spreiden over alternatieve routes. Bovendien wordt 
verwacht dat intelligente wegkantstations efficiënter en duurzamer zijn en minder onderhoud vergen 
dan bestaande wegkantstations. Echter, door een combinatie van factoren, zoals tekorten aan 
grondstoffen en gespecialiseerd personeel, is de aanvang van de productiefase vertraagd en wordt 
momenteel de business case herijkt. Aan de hand van deze herijking zal een nieuw tijdspad voor 
implementatie worden vastgesteld. 
 
Daarnaast wordt er als onderdeel van het HVP geïnvesteerd in infrastructuur voor 
gezondheidsonderzoek. Het doel van deze investering is innovatie in de life sciences 
(biowetenschappen) en de gezondheidszorg te stimuleren door data van het Health-RI-consortium te 
standaardiseren en met elkaar te verbinden. Eind 2022 is een ondersteuningssysteem voor 
42
onderzoekers ontwikkeld dat momenteel operationeel is. Eind 2023 worden de volgende stappen 
gezet: ten eerste wordt een routekaart vastgesteld voor secundair gebruik van gezondheidsdata 
waarin wordt gespecificeerd welke stappen universitaire medische centra moeten ondernemen om 
ervoor te zorgen dat hun gezondheidsdata kan worden gevonden, geraadpleegd, uitgewisseld en 
hergebruikt. Daarnaast zal een eerste versie van het dataportaal voor het opzoeken van 
gezondheidsdata en toegang tot gezondheidsdata operationeel zijn. 
 
 
Beleidsmaatregelen buiten het HVP 
Het kabinet heeft in maart 2022 een brief naar het parlement gestuurd met daarin de hoofdlijnen van 
43
het beleid voor digitalisering. Deze hoofdlijnen, aan de hand van de thema’s Digitaal Fundament, 
Digitale Overheid, Digitale Samenleving en Digitale Economie, komen voort uit het coalitieakkoord en 
vormden het startpunt voor de kabinetsbrede werkagenda Digitalisering. Deze werkagenda heeft het 
kabinet voor de thema’s Digitaal Fundament, Digitale Overheid en Digitale Economie nader 
geconcretiseerd in afstemming met een breed palet aan belanghebbenden uit samenleving, 
wetenschap en bedrijfsleven. Dit heeft geleid tot de publicatie van de ‘Werkagenda Waardengedreven 
 
42
 https://www.health-ri.nl/health-ri-service-desk 
43 Kamerbrief hoofdlijnen beleid voor digitalisering | Kamerstuk | Rijksoverheid.nl
