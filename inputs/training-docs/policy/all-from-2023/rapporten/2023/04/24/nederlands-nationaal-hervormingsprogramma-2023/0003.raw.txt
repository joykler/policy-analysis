1. Introductie 
1.1 Europees Semester 
Het Europees Semester (hierna: Semester) is de jaarlijkse cyclus voor de coördinatie van het 
economisch, begrotings- en arbeidsmarktbeleid in de Europese Unie (hierna: EU). Het Semester is in 
2011 ingesteld tegen de achtergrond van de eurocrisis. Het Semester combineert het toezicht op 
macro-economische onevenwichtigheden en overheidsfinanciën en is gericht op het bevorderen van 
inclusieve economische groei in Europa en goed arbeidsmarktbeleid. De laatste jaren is er binnen het 
kader van het Semester ook extra aandacht gekomen voor verduurzaming en de groene en digitale 
transities.  
 
De Europese Commissie (de Commissie) start de Semestercyclus in november met de publicatie van 
1
het herfstpakket . Dit pakket bestaat onder andere uit de jaarlijkse analyse van groeiprioriteiten van 
de EU (Annual Sustainable Growth Survey, ASGS) en het jaarlijkse rapport over het 
waarschuwingsmechanisme (Alert Mechanism Report, AMR) in het kader van de macro-economische 
onevenwichtighedenprocedure (MEOP). Ook bevat het herfstpakket het voorstel voor de aanbeveling 
van de Raad over het economisch beleid van de eurozone en het voorstel voor een gezamenlijk 
verslag van de Commissie en de Raad over de werkgelegenheid (Draft Joint Employment Report). Na 
2
publicatie van het 2023 herfstpakket heeft het kabinet een Kamerbrief met appreciatie gedeeld .  
 
Lidstaten rapporteren in april in hun Nationaal Hervormingsprogramma (NHP) en Stabiliteits- of 
Convergentieprogramma over de implementatie en initiatieven met betrekking tot voorgenomen 
hervormingen en investeringen, in reactie op het landenrapport en de landspecifieke aanbevelingen 
(LSA’s) van het voorgaande jaar in het kader van het Semester, en over de stand van zaken met 
betrekking tot de overheidsfinanciën. Het NHP wordt vanaf heden in lijn met de richtlijnen van de 
Europese Commissie tevens gecombineerd met de halfjaarlijkse rapportage in het kader van de 
Herstel- en Veerkrachtfaciliteit (HVF, ook wel bekend als de Recovery and Resilience Facility, RRF).  
 
In mei worden in het lentepakket van het Semester de landenrapporten, uitkomsten van de 
diepteonderzoeken naar macro-economische onevenwichtigheden en voorstellen voor LSA’s 
gepubliceerd. In juni/juli bekrachtigt de Europese Raad de LSA’s na goedkeuring in de Ecofin- en 
EPSCO-Raad.           
 
1.2 Herstel- en Veerkrachtplan  
Op 8 juli 2022 heeft het kabinet het Nederlandse Herstel- en Veerkrachtplan (HVP) formeel ingediend 
3
bij de Europese Commissie. Op basis van het plan heeft de Europese Commissie vervolgens een 
voorstel voor een Raadsuitvoeringsbesluit opgesteld. Dit is op 8 september 2022 overhandigd aan 
minister-president Rutte en minister Kaag door Commissievoorzitter Von der Leyen. Op 4 oktober 
2022 keurden de ministers van Financiën van de EU het uitvoeringsbesluit goed. Hierdoor kan 
Nederland aan de slag met de uitvoering van het plan dat bestaat uit 49 maatregelen, waarvan 21 
hervormingen en 28 investeringen. De investeringen bedragen €4,7 miljard.  
 
Inmiddels is de uitvoering van het HVP in volle gang. Nederland focust zich nu op het behalen van de 
33 mijlpalen en doelstellingen die gepland staan voor het eerste betaalverzoek. Het gaat hierbij om  
een breed scala aan maatregelen, waaronder maatregelen aangaande de arbeidsmarkt, groene  
transitie, digitalisering, gezondheidszorg, woningmarkt, anti-witwassen en het tegengaan van  
agressieve belastingplanning. Hiermee wordt de Nederlandse economie robuuster gemaakt, wordt er  
geïnvesteerd in de toekomst en adresseert Nederland de LSA’s. In hoofdstuk 3 wordt hier verder op  
ingegaan. In dit NHP worden maatregelen met mijlpalen en doelstellingen behandeld die reeds zijn  
uitgevoerd of voor het komend jaar gepland staat conform de richtsnoeren van de Europese Commissie  
voor het NHP en de halfjaarlijkse rapportage over de voortgang van de mijlpalen en doelstellingen.  
 
Veel mijlpalen en doelen die onderdeel zijn van het eerste betaalverzoek, zijn al behaald of zijn in een  
vergevorderd stadium. Nederland zet zich in om dit betaalverzoek ter waarde van €1,4 miljard eind 
 
1
 https://commission.europa.eu/publications/2023-european-semester-autumn-package_en  
2
 Kamerbrief over Kabinetsreactie herfstpakket Europese Commissie | Kamerstuk | Rijksoverheid.nl 
3
 Nederlands Herstel- en Veerkrachtplan | Rapport | Rijksoverheid.nl 
3
