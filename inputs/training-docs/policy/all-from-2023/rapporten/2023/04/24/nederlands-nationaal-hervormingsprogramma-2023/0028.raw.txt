bewerkstelligd door de invoering van drie noodzakelijke voorwaarden om deze verliezen fiscaal 
aftrekbaar te maken, te weten: de temporele, territoriale en kwantitatieve voorwaarde. Ook is vanaf 
64
2021 de verliesverrekening in de vennootschapsbelasting beperkt. Beide maatregelen zorgen voor 
een evenwichtigere belastingheffing van multinationals. 
 
Vanaf 2022 is de wet in werking getreden die die mismatches bij de toepassing van het 
65
zakelijkheidsbeginsel aanpakt. De wet maakt een einde aan mismatches die verband houden met 
een verschil in verrekenprijzen of in de waardering van verworven activa en tot dubbele niet-heffing 
leiden. Het doel van deze hervorming is mismatches aan te pakken die het gevolg zijn van een 
andere toepassing of interpretatie van het zakelijkheidsbeginsel in de vennootschapsbelasting. Met 
name in internationale situaties kunnen dergelijke mismatches ertoe leiden dat een deel van de winst 
van een multinationale onderneming niet in een winstbelasting wordt opgenomen.  
Tot slot zet Nederland in op een hervorming die als doel heeft de financiële stromen vanuit Nederland 
naar laag belastende jurisdicties te beperken. Nederland heeft per 1 januari 2021 een bronbelasting 
op renten en royalty’s ingevoerd naar laagbelastende jurisdicties en in misbruiksituaties. Vanaf 2024 
wordt de bronbelasting ook van toepassing op dividendstromen naar laagbelastende jurisdicties en in 
misbruiksituaties.  
 
Beleidsmaatregelen buiten het HVP 
Het kabinet zet in op het voorkomen en bestrijden van witwassen. In september 2022 heeft het 
66
kabinet de beleidsagenda aanpak witwassen gepubliceerd. Deze beleidsagenda bevat de prioriteiten 
en vervolgacties om de aanpak van witwassen effectiever te maken. De beleidsagenda is gebaseerd 
op de uitkomsten van verschillende onderzoeken, waaronder de evaluatie van Nederland door de 
Financial Action Task Force. In de beleidsagenda wordt de afweging gemaakt tussen ‘streng waar 
nodig’ en ‘ruimte waar mogelijk’. Zo zetten we in op verbeteringen binnen de toepassing van de 
regelgeving door en het toezicht op niet-financiële instellingen. Daarbij willen we ook het 
kennisniveau onder deze instellingen verhogen.  
 
Andere punten waar het kabinet op inzet zijn effectieve gegevensdeling en de aanpak van facilitators 
van witwassen. Tegelijkertijd is er oog voor de ongewenste effecten en lasten voor instellingen die 
aan de witwasregelgeving moeten voldoen en voor klanten van deze instellingen. Zo neemt het 
kabinet maatregelen om de toegang tot het betalingsverkeer te borgen en om kleine instellingen te 
ondersteunen. In de beleidsagenda wordt ook ingezet op het vergroten van het inzicht in de 
effectiviteit van het beleid. Dit gebeurt onder andere via de National Risk Assessment witwassen. De 
komende periode werkt het kabinet, samen met publieke partners zoals toezichthouders en 
opsporingsinstanties en private partners zoals branchevereniging van instellingen die onder 
witwasregelgeving vallen, aan het uitvoeren van de vervolgacties in de beleidsagenda.  
 
3.7 Pensioensysteem  
LSA.2022.1 De in 2019 en 2020 overeengekomen hervorming van het pensioenstelsel vaststellen en 
uitvoeren. 
LSA.2019.1 Ervoor zorgen dat de tweede pijler van het pensioenstelsel transparanter, 
intergenerationeel eerlijker en schokbestendiger wordt. 
 
Herstel- en veerkrachtplan  
In het kader van het Nederlandse HVP is een hervorming opgenomen aangaande het 
pensioensysteem die de relevante LSA’s adresseert: de hervorming van de tweede pijler van het 
Nederlandse pensioenstelsel. Met deze hervorming wordt gepoogd de tweede pijler van het 
Nederlands pensioenstelsel transparanter, eerlijker en schokbestendiger te maken en beter af te 
stemmen op een veranderende arbeidsmarkt. De hervorming bestaat uit de inwerkingtreding van de 
wet tot hervorming van de tweede pijler van het pensioenstelsel.  Met de voorgestelde wet wordt de 
zogenoemde doorsneesystematiek (doorsneepremie – ongeacht leeftijd betaalt iedereen dezelfde 
 
64
 Staatsblad 2020, 540 | Overheid.nl > Officiële bekendmakingen (officielebekendmakingen.nl) 
65
 Staatsblad 2021, 654 | Overheid.nl > Officiële bekendmakingen (officielebekendmakingen.nl) 
66
 Kamerbrief over beleidsagenda aanpak witwassen | Kamerstuk | Rijksoverheid.nl 
28
