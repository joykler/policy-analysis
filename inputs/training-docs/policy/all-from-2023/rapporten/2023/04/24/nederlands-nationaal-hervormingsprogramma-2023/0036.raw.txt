6. Betrokkenheid parlement en overige belanghebbenden 
 
Bij het HVP, de behandeling van de LSA’s en het NHP vervullen het Nederlandse parlement (Eerste en 
Tweede Kamer), de sociale partners, decentrale overheden en non-gouvernementele organisaties een 
belangrijke rol. Het kabinet legt het NHP specifiek ook voor aan de sociale partners om hen de 
mogelijkheid tot reactie te bieden. Daarnaast vindt er ook een consultatief overleg plaats met de 
sociale partners betreffende het Semester. Het kabinet blijft in dit proces verantwoordelijk voor de 
uiteindelijke inhoud en vormgeving van het NHP.  
 
Het kabinet hecht grote waarde aan een breed draagvlak voor de Nederlandse positie in het Semester. 
Het kabinet informeert de Eerste en Tweede Kamer op reguliere basis over de verschillende fases en 
stappen binnen het Semester. Na het uitkomen van de voorstellen voor de meest recente LSA’s in mei 
2022 zijn de Eerste en Tweede Kamer geïnformeerd over de kabinetsappreciatie van de voorgestelde 
aanbevelingen.  
 
In november 2022 heeft de Europese Commissie het Semester 2023 gestart door het herfstpakket te 
publiceren, waarin de Commissie de groeiprioriteiten van de EU uiteenzet en de beoordelingen van 
begrotingen van lidstaten bekend maakt. Dit doet de Commissie ieder jaar in de ASGS en de Draft 
Budgetary Plans. Daarnaast heeft de Commissie het AMR gepubliceerd, waarin de Commissie een 
jaarlijkse analyse maakt van het waarschuwingsmechanisme in het kader van de MEOP. Het kabinet 
heeft zowel de Eerste Kamer als de Tweede Kamer op de hoogte gebracht van de kabinetsappreciatie 
op deze rapporten. Beide Kamers hebben voorafgaand aan de diverse EU-Raadsformaties waarin deze 
stukken behandeld worden (schriftelijk dan wel mondeling) met het kabinet kunnen overleggen en in 
debat kunnen gaan. 
 
Het kabinet deelt het NHP met de Eerste en de Tweede Kamer, waarmee het de Kamer de 
gelegenheid biedt om hier nog op te reageren voor verzending naar de Europese Commissie op 28 
april. Verder zal het kabinet de Eerste en Tweede Kamer na publicatie van het lentepakket van het 
Semester informeren over de onderdelen hiervan, waaronder de LSA’s die de Commissie in het kader 
van het Semester 2023 zal voorstellen aan Nederland.  
 
Herstel- en Veerkrachtplan 
Voor het kabinet is het van belang dat stakeholders worden betrokken bij zowel de totstandkoming 
als de implementatie van het Nederlandse HVP. Sinds de publicatie van het eerste conceptplan van 
het Nederlandse HVP op 28 maart 2022 heeft er een proces van raadpleging plaatsgevonden, dat zo 
breed en inclusief mogelijk is vormgegeven. Zo zijn er onder meer bijeenkomsten georganiseerd met 
medeoverheden, sociale partners en organisaties die zich inzetten voor gendergelijkheid en gelijke 
kansen voor iedereen. Daarnaast is er een internetconsultatie gepubliceerd waar iedere burger zijn of 
haar mening en inbreng over en op het eerste concept van het Nederlandse HVP heeft kunnen 
70
delen .  
 
De Tweede Kamer is gedurende het schrijf- en goedkeuringsproces door het kabinet op de hoogte 
71
gehouden. Er zijn kamerbrieven verstuurd naar aanleiding van het eerste conceptplan , het 
72 73
ingediende definitieve plan (en het formele goedkeuringsbesluit door de Raad. Bovendien heeft er 
tijdens de totstandkoming van het plan een technische briefing en een plenair debat over het HVP 
plaatsgevonden.  
 
Inmiddels is de implementatie van het HVP in volle gang. Er vinden op regelmatige basis gesprekken 
plaats met de medeoverheden, sociale partners en maatschappelijke organisaties die zich inzetten 
voor gendergelijkheid en gelijke kansen voor iedereen over de voortgang en de implementatie van 
het HVP. Daarnaast zal er, op aanraden van maatschappelijke organisaties, een onderzoek worden 
ingesteld op de sociaaleconomische effecten van het HVP op verschillende bevolkingsgroepen
 
70
 Voor meer informatie zie hoofdstuk 3.2 van het HVP Definitief Nederlands Herstel- en Veerkrachtplan | Rapport | Rijksoverheid.nl 
71
 Raad voor Economische en Financiële Zaken | Tweede Kamer der Staten-Generaal 
72
 Kamerbrief over indiening Nederlands Herstel- en Veerkrachtplan bij de Europese Commissie | Kamerstuk | Rijksoverheid.nl 
73
 Kamerbrief goedkeuring raaduitvoeringsbesluit Nederlandse Herstel- en Veerkrachtplan | Kamerstuk | Rijksoverheid.nl
