3.4 Wonen 
LSA.2022.1 De bevoordeling van schulden van huishoudens en de verstoringen op de woningmarkt 
terugdringen, onder meer door de ontwikkeling van de particuliere huursector te bevorderen en 
maatregelen te nemen om het woningaanbod te vergroten. 
LSA 2019.1 De bevoordeling van schulden van huishoudens en de verstoringen op de woningmarkt 
terugdringen, onder meer door de ontwikkeling van de particuliere huursector te bevorderen 
 
Herstel- en Veerkrachtplan 
In het kader van het Nederlandse HVP zijn zowel investeringen als hervormingen opgenomen 
aangaande de woningmarkt die de relevante LSA’s adresseren. 
 
De leegwaarderatio in het Nederlandse belastingstelsel is verhoogd tot 100% voor huurwoningen met 
een jaarlijkse huur van meer dan 5% van de taxatiewaarde. Het doel van de verhoging van de ratio is 
de belasting op huurwoningen beter af te stemmen op de werkelijke economische waarde die zij voor 
de eigenaren vertegenwoordigen, en aldus verstoringen op de woningmarkt te verminderen. Deze 
49
wetgeving is als onderdeel van het Belastingplan 2023 in werking getreden .  
 
Ook wordt de belastingvrijstelling voor schenkingen ter financiering van de aankoop van een woning 
50
in twee stappen afgeschaft . Overeenkomstig het Belastingplan 2023 is per 1 januari is de maximale 
belastingvrijstelling verlaagd tot €28.947 en wordt per 1 januari de vrijstelling in haar geheel 
afgeschaft. 
 
Daarnaast is de inkomensafhankelijkheid van huur verhoogd. Deze hervorming verhoogt het bedrag 
waarmee de huur voor huurders van sociale woningen met een middelhoog tot hoog inkomen per jaar 
kan worden verhoogd. De nieuwe maximale verhoging van de maandelijkse huur bedraagt €50 voor 
huurders met een gemiddeld inkomen en €100 voor huurders met een hoog inkomen, met ingang van 
 51
1 januari 2022. Deze hervorming is bedoeld om de huurprijzen beter af te stemmen op het 
inkomen van de huurder, om huishoudens met een laag inkomen gerichter van betaalbare 
huisvesting te voorzien en om woningcorporaties te helpen meer te investeren in nieuwe 
huurwoningen.  
 
Aan de aanbodzijde voorziet het HVP ook in investeringen en hervormingen. De gecentraliseerde 
planning om het woningaanbod te vergroten is hier een belangrijk onderdeel van. In het kader van 
deze hervorming stelt de Rijksoverheid per provincie het aantal nieuw te realiseren woningen vast, 
wat vervolgens wordt gebruikt om het aantal nieuw te realiseren woningen per gemeente vast te 
52
stellen. In oktober 2022 zijn er tussen de Rijksoverheid en de provincies overeenkomsten 
ondertekend over het aantal nieuw te realiseren woningen tegen 2030. In de overeenkomsten is het 
aantal te bouwen nieuwe woningen per provincie vastgesteld alsook het aantal van deze nieuwe 
woningen dat betaalbaar moet zijn. Het totale aantal nieuwe woningen in de provincies bedraagt ten 
minste 900.000, waarvan ten minste 600.000 betaalbare woningen. 
 
Het is de doelstelling eind 2023 tussen provincies en gemeenten overeenkomsten te ondertekenen 
over het aantal nieuw te realiseren woningen per gemeente, met als doel om tegen 2030 900.000 
nieuwe woningen over het hele land te realiseren. Het behalen van deze doelstelling loopt volgens 
schema. Daarnaast wordt er een monitoringsysteem opgezet om toezicht te houden op de voortgang 
bij de uitvoering van de overeenkomsten die tussen de provincies en de gemeenten zijn gesloten. 
Deze mijlpaal staat gepland voor het derde kwartaal van 2023. 
 
Voor begin 2024 staat de inwerkingtreding op de planning van de wet op grond waarvan de 
Rijksoverheid administratief of gerechtelijk kan optreden in geval van niet-nakoming van contractuele 
verplichtingen uit hoofde van de provinciale of regionale overeenkomsten inzake de realisatie van 
nieuwe woningen. 
 
 
49
 Staatsblad 2022, 532 | Overheid.nl > Officiële bekendmakingen (officielebekendmakingen.nl) 
50
 https://zoek.officielebekendmakingen.nl/stb-2022-532.html 
51
 Staatsblad 2021, 167 | Overheid.nl > Officiële bekendmakingen (officielebekendmakingen.nl) 
52
 Kamerbrief over provinciale woningbouwafspraken 2022-2030 | Kamerstuk | Rijksoverheid.nl 
23
