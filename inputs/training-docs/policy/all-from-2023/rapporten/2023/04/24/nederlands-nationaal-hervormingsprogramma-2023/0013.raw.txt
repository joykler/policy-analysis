arbeidsmarkt naar werk te begeleiden. Daarvoor worden reeds verschillende stappen gezet, 
onder andere via het wetsvoorstel Breed Offensief dat eind november 2022 is aangenomen, 
het verbeteren van de banenafspraak, het begeleiden van langdurig bijstandsgerechtigden 
naar werk (onder meer door bijscholing via praktijkleren in het middelbaar beroepsonderwijs) 
en de ontwikkeling van de toekomstige arbeidsmarktinfrastructuur. Het kabinet zet ook in op 
verhoging van de arbeidsparticipatie en verbetering van het arbeidspotentieel van 
statushouders, ouderen en andere groepen binnen het onbenutte arbeidspotentieel, 
bijvoorbeeld door het tegengaan van discriminatie. 
 
• Het kabinet zet erop in om werken in maatschappelijke sectoren waar op langere termijn 
krapte wordt verwacht aantrekkelijker te maken. Het kabinet onderzoekt daarom samen met 
werkgevers en werknemers hoe werkenden financieel ondersteund kunnen worden bij een 
overstap naar een baan in een maatschappelijke sector waar voor langere periode krapte 
wordt verwacht.  
 
Vaardigheden en leven lang ontwikkelen (LLO)  
Het kabinet wil aan mensen die geen werk hebben of van baan moeten veranderen zoveel mogelijk 
perspectiefgeven op nieuw werk. Hiervoor hanteert het kabinet twee pijlers: het stimuleren van leven 
lang ontwikkelen (LLO), en meer mensen naar werk begeleiden door de inrichting en sturing op 
arbeidsmarktdienstverlening te vereenvoudigen.  
 
Een toekomstbestendige arbeidsmarkt vraagt om een ondernemende, lerende houding van 
werkenden, werkzoekenden en werkgevers. Een leven lang ontwikkelen draagt hieraan bij doordat 
het duurzame inzetbaarheid versterkt, werkloosheid door veroudering van kennis en vaardigheden 
voorkomt, doorgroeien in de loopbaan stimuleert, en meer voldoening en werkplezier kan geven. Het 
kabinet wil mensen, bedrijven en opleiders extra stimuleren in ontwikkeling te blijven en zet daarvoor 
een aantal instrumenten in. Ter versterking van de leercultuur en een vraaggerichte leerinfrastructuur 
werkt het kabinet nu aan een actieplan voor de korte termijn en een agenda voor de toekomst met 
vraagstukken voor de langere termijn. Deze plannen worden besproken met belanghebbenden, zoals 
sociale partners, werkgevers, werknemers, sectorfondsen, brancheorganisaties, publieke en private 
opleiders, provincies en regionale publiek-private samenwerkingsinitiatieven. Uw Kamer wordt hier 
naar verwachting voor de zomer over geïnformeerd. 
 
Een van de belangrijke instrumenten om het LLO-beleid vorm te geven is het STAP-budget. De eigen 
28
regie en keuzevrijheid motiveert mensen om zich te blijven ontwikkelen. In 2022 hebben 214.000 
mensen STAP-budget toegekend gekregen om een scholing te volgen die bijdraagt aan het 
verbeteren van hun arbeidsmarktpositie. Het kabinet heeft aangegeven mogelijkheden te zien voor 
verbetering van het STAP-budget. Allereerst door maatregelen te nemen om misbruik en oneigenlijk 
gebruik tegen te gaan. En daarnaast door STAP meer te richten op arbeidsmarktrelevantie (i.p.v. 
arbeidsmarktgerichtheid). Hier geeft het Nederlandse kabinet invulling aan in aansluiting op het 
eerdergenoemde actieplan Groene en Digitale banen en de motie die oproept STAP te richten op 
maatschappelijk cruciale sectoren zoals techniek en ICT. De maatregelen om het STAP-budget meer 
te richten, worden in overleg met de ketenpartners van STAP en sociale partners de komende periode 
verder verkend. Hierover zal de Tweede Kamer naar verwachting dit voorjaar worden geïnformeerd.  
 
 
 
28
 Kamerbrief over STAP-budget | Kamerstuk | Rijksoverheid.nl 
13
