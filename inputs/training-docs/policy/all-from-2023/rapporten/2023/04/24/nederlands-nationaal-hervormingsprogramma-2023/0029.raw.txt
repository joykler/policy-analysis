premie, wat tot herverdeling tussen leeftijdsgroepen leidt) afgeschaft en vervangen door een 
leeftijdsonafhankelijke pensioenpremie in combinatie met de pensioenopbouw die aansluit bij de 
ingelegde premie. De nieuwe pensioencontracten zijn allemaal premieovereenkomsten, waarin de 
premie het uitgangspunt is en niet langer de gewenste pensioenuitkering. 
 
De beoogde inwerkingtredingsdatum van het nieuwe pensioenstelsel was 1 januari 2023. Op 22 
67
december 2022 heeft de Tweede Kamer het wetsvoorstel aangenomen . Het wetsvoorstel ligt nu in 
de Eerste Kamer en daarmee heeft de beoogde inwerkingtreding enige vertraging opgelopen ten 
opzichte van het tijdspad uit het HVP. Zodra de Eerste Kamer ook instemt en de wet in werking kan 
treden, voorzien op 1 juli 2023, is deze onmiddellijk van toepassing op pensioencontracten die na de 
inwerkingtreding van de wet worden gesloten. Voor bestaande pensioencontracten geldt dat deze 
uiterlijk op 31 december 2026 moeten zijn aangepast.  
 
 
 
   3.8 Begrotingsbeleid 
LSA.2022.1 In 2023 ervoor zorgen dat de groei van de nationaal gefinancierde lopende uitgaven in 
overeenstemming is met een algemeen neutrale beleidskoers, rekening houdend met de aanhoudende 
tijdelijke en gerichte steun aan huishoudens en bedrijven die het meest kwetsbaar zijn voor stijgingen 
van de energieprijzen en aan mensen die Oekraïne ontvluchten. Klaar staan om de lopende uitgaven 
aan te passen aan de veranderende situatie. Meer overheidsinvesteringen voor de groene en digitale  
transitie en voor energiezekerheid, onder meer door gebruik te maken van het Herstel- en 
Veerkrachtplan, REPowerEU en andere EU-fondsen. Voor de periode na 2023 een begrotingsbeleid 
voeren dat gericht is op het tot stand brengen van prudente begrotingssituaties op middellange 
termijn. 
Zoals beschreven in het coalitieakkoord van 2022 heeft het Nederlandse kabinet voor de komende 
jaren een ambitieuze investeringsagenda opgesteld om maatschappelijke uitdagingen aan te pakken 
op tal van terreinen, zoals klimaatverandering, de energietransitie, digitalisering, infrastructuur, R&D, 
natuurbehoud en huisvesting. Om het Nederlandse groeipotentieel op lange termijn te stimuleren is in 
2020 het NGF opgericht. In de periode 2020-2024 stelt het NGF €20 miljard beschikbaar voor 
projecten op het gebied van infrastructuur, R&D en kennisontwikkeling. Daarnaast heeft het kabinet 
voor de komende 10 jaar een Klimaatfonds van €35 miljard ingesteld om de groene transitie te 
ondersteunen. Zo wordt in 2023 €180 miljoen geïnvesteerd in het opwekken van windenergie op de 
Noordzee. Verder wordt €145 miljoen geïnvesteerd in de productie van waterstof. Verder heeft het 
kabinet een transitiefonds van €24 miljard ingesteld voor maatregelen om de stikstofdepositie te 
verminderen en de natuur te herstellen en te behouden. Het HVP en REPowerEU zijn belangrijke 
onderdelen van de ambities van het kabinet om investeringen in de groene transitie en duurzame 
economische groei te ondersteunen. Het kabinet heeft aanvullende maatregelen genomen om de 
energievoorziening veilig te stellen. Zo zorgt de overheid er door de import van vloeibaar gas voor dat 
de gasopslagen voldoende gevuld zijn. Verder wordt de productiebeperking voor kolencentrales 
tijdelijk opgeheven. Tegelijkertijd stimuleert de overheid burgers en bedrijven om waar mogelijk 
energie te besparen.    
 
Deze investeringen zullen leiden tot een tijdelijke verslechtering van het EMU-saldo en de EMU-
schuld. Het kabinet accepteert deze tijdelijke verslechtering, omdat deze investeringen nodig zijn om 
het welzijn van toekomstige generaties te behouden en om hogere kosten in de toekomst voor de 
aanpak van deze uitdagingen te voorkomen. De EMU-saldi van 2022 en 2023 zullen naar verwachting 
respectievelijk -0,7 en -3% van het BBP bedragen. De EMU-schuld zal naar verwachting zowel op 
korte als op middellange termijn houdbaar blijven. De EMU-schuld zal naar verwachting onder de 
60% van het BBP blijven, namelijk 49,3% van het BBP in 2022 en 48,4% van het BBP in 2023. De 
overheidsschuld zal naar verwachting stijgen tot 60,4% van het BBP in 2031 als gevolg van de 
stijgende rente-uitgaven, hogere uitgaven aan zorg en sociale zekerheid en uitgestelde investeringen 
uit het coalitieakkoord. Op middellange termijn streeft het kabinet naar een stabiele ontwikkeling van 
de overheidsschuld. Om dit te bereiken neemt het kabinet maatregelen om onder meer deze 
 
67
 Stemming met amendementen (eerstekamer.nl)
