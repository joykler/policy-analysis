3. Creëren van de juiste randvoorwaarden voor goedwerkende digitale markten en diensten: het kabinet 
zet zich in voor digitale markten waar consumenten keuzevrijheid en vertrouwen hebben, waar 
bedrijven op een gelijk speelveld concurreren, en ondernemen in Nederland aantrekkelijk is. Dit doen 
we door effectieve implementatie, toezicht en handhaving van Europese regelgeving. 
 
Om deze ambitie te realiseren werkt het kabinet aan het versterken van het toezicht en 
ondersteuning van de uitvoering daarvan in digitale markten. Ook zal het kabinet blijven toezien op 
een dynamisch en integraal instrumentarium voor toezichthouders. Het kabinet werkt daarnaast aan 
de uitvoeringswetten voor de Digital Markets Act, Digital Services Act en Data Governance Act.  
 
Daarnaast zet het kabinet in op het verbeteren van de keuzevrijheid van consumenten en 
ondernemers en eerlijke concurrentie in digitale markten, en op het behoud van goede 
rechtsbescherming voor consumenten in een digitale omgeving.  
 
4. Behouden en versterken van een veilige, betrouwbare en hoogwaardige digitale infrastructuur: het 
kabinet wil de koppositie van Nederland als digitaal knooppunt in Europa en de wereld behouden en 
versterken. Onderdeel van deze inzet is het dichten van de digitale kloof met 19.000 adressen in de 
buitengebieden. 
 
Het kabinet werkt momenteel aan een integrale beleidsvisie op digitale infrastructuur. Deze visie 
wordt in de tweede helft van 2023 uitgebracht. Daarnaast zet het kabinet onder meer in op het 
benutten van de kansen van digitalisering voor verdere verduurzaming van de digitale infrastructuur 
en verdeelt het kabinet de 3,5 GHz en 26 GHz-banden om de mobiele connectiviteit op niveau te 
houden.  
5. Versterken cybersecurity: het kabinet streeft naar een digitaal veilig Nederland waarin bedrijven en 
burgers ten volle kunnen profiteren van deelname aan de digitale samenleving, vrij van zorgen over 
cyberrisico’s. Dat betekent het verhogen van de digitale weerbaarheid van bedrijven en burgers, 
veiligere digitale producten en diensten en versterken van de cybersecurityarbeidsmarkt en het 
48
onderwijs zoals benoemd in de Nederlandse Cybersecuritystrategie.  
 
Om de bovengenoemde ambitie te bereiken gaat het kabinet het Digital Trust Center, Cybersecurity 
Incident Response Team voor digitale dienstverleners en het Nationaal Cyber Security Centrum 
samenvoegen tot één nationale cybersecurity-autoriteit. Met het wetsvoorstel digitale weerbaarheid 
bedrijven wordt de wettelijke basis van deze autoriteit bevorderd. Daarnaast wordt de dienstverlening 
van deze autoriteit de komende jaren uitgebreid met nieuwe producten en diensten, waaronder een 
vernieuwde basisscan die nog beter aansluit bij de behoeften van zzp’ers en mkb’ers. Daarnaast 
werkt het kabinet ook aan de implementatie en uitvoering van de NIB2.  
 
In Europees verband zet het kabinet zich onder andere in voor veilige en innovatieve producten en 
diensten en een cyberveilige arbeidsmarkt, onderwijs en digitale weerbaarheid van burgers. Tevens 
zet het kabinet zich in om de digitale weerbaarheid van de onderwijsinstellingen waaronder ook het 
basis- en het voortgezet onderwijs en in de onderzoeksinstellingen te verhogen. Onderdeel van het 
eerder genoemde  ‘Masterplan basisvaardigheden’ is dat leerlingen ook onderwezen worden in digitale 
veiligheid. In het Actieplan Groene en Digitale banen waar wordt gereageerd op het aanvalsplan 
tekort ICT’ers, zijn ook specifieke acties voor tekorten aan cybersecurityprofessionals opgenomen. 
 
Voor alle bovengenoemde ambities geldt dat realisatie ervan zal plaatsvinden in interbestuurlijke en 
interdepartementale samenwerking, in dialoog met bedrijfsleven, kennisinstellingen en de 
maatschappij, en met oog voor wat actuele ontwikkelingen en opkomende kansen en uitdagingen van 
ons vragen. Een nadere uitwerking van de acties die het kabinet onderneemt om deze ambities te 
realiseren is te vinden in de Strategie Digitale Economie.  
 
 
 
 
48
 Nederlandse Cybersecuritystrategie.
