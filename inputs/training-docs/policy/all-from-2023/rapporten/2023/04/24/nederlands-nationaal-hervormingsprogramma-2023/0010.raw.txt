werd tijdens de COVID- 19-pandemie verstrekt via e-gezondheidsoplossingen. Hiervoor zijn tot 
jaareinde 2022 onder de maatregel stimulering E-health Thuis (SET) 1302 subsidies toegekend aan 
zorgverleners voor het gebruik van verschillende gezondheidsapps in de algemene medische zorg, 
wijkverpleging, buurtzorg, geestelijke gezondheidszorg en sociale bijstand. 
 
Beleidsmaatregelen buiten het HVP  
Zelfstandigen, ZZP’ers en flexwerk  
17
In de hoofdlijnenbrief die het kabinet in de zomer van 2022 heeft gepubliceerd is uiteengezet welke 
aanpassingen aan de arbeidsmarkt het kabinet voornemens is door te voeren. Het kabinet zoekt bij 
de hervorming van de arbeidsmarkt naar een goede balans tussen de verschillende maatregelen. Ook 
wil het kabinet meer zekerheid voor werknemers en werkgevers realiseren door in te zetten op het 
stimuleren van duurzame arbeidsrelaties binnen wendbare ondernemingen. In de recente 
18
Kamerbrief over de voortgang van de uitwerking van het arbeidsmarktpakket [van 3 april 2023], 
welke tot stand is gekomen na intensief en constructief overleg met sociale partners, wordt meer 
toelichting geboden op de uitwerking van de ambities rondom de hervorming van de arbeidsmarkt. 
Hierbij wordt gefocust op de volgende hoofdlijnen: (1) werkenden en werkgevers geven hun 
arbeidsrelatie binnen de wettelijke kaders vorm op basis van de aard en inrichting van het werk en 
persoonlijke voorkeuren; (2) werkenden in flexibele contracten krijgen meer zekerheid, (3) Kleine 
werkgevers (tot en met 100 werknemers) kunnen na één ziektejaar van een werknemer duidelijkheid 
krijgen over de mogelijkheid van duurzame vervanging van een medewerker (was eerst twee jaar) 
(4)  bedrijven kunnen bij calamiteiten en crises hun werknemers aan zich blijven binden (5) 
schijnzelfstandigheid wordt verminderd en (6) een leven lang ontwikkelen en van-werk-naar-werk 
worden gestimuleerd. Deze maatregelen dragen bij aan het adresseren van de LSA’s en zullen in 
onderstaande passages verder worden toegelicht.  
 
In de hoofdlijnenbrief arbeidsmarkt en de voortgangsbrief werken met en als zelfstandige(n) zijn 
diverse maatregelen beschreven die het kabinet onderneemt om het speelveld tussen werknemers en 
zelfstandigen gelijker te maken. Het kabinet bouwt de zelfstandigenaftrek af (onderdeel van het 
HVP), en faseert de fiscale oudedagsreserve uit. Zelfstandigen krijgen meer mogelijkheden om 
collectief te onderhandelen en hun positie in de Sociaal-Economische Raad wordt versterkt. Ook werkt 
het Nederlands kabinet een arbeidsongeschiktheidsverzekering voor zelfstandigen uit (onderdeel van 
het HVP). Deze maatregelen dragen bij aan een gelijker speelveld tussen zelfstandigen en 
werknemers en verminderen oneigenlijke prikkels om te werken met en als (schijn)zelfstandigen.  
 
Daarnaast verkleint het kabinet de verschillen tussen de arbeidsovereenkomst voor onbepaalde tijd 
en vormen van flexibele arbeid in arbeidsovereenkomsten. Het kabinet zet een aantal belangrijke 
stappen om de zekerheid voor werkenden in flexibele contracten te verstevigen. Tegelijkertijd neemt 
het kabinet maatregelen om de kosten, risico’s en onzekerheden van werkgevers in vaste 
arbeidsrelaties te verminderen. De verschillen tussen contractvormen nemen met het voorgestelde 
pakket aan maatregelen over de hele linie af. De verwachting is dan ook dat de prikkels zullen 
toenemen om de aard of inrichting van het werk leidend te laten zijn bij de keuze voor het contract. 
 
Om werkenden meer zekerheid te geven, worden oproepcontracten, zoals nuluren- en de huidige 
min-/maxcontracten, afgeschaft. In plaats daarvan komt er een basiscontract, waarbinnen 
werknemers zekerheid hebben over het minimaal aantal uren dat zij worden ingezet en daarmee ook 
over het minimale inkomen in een periode. Werkenden via een uitzendbureau krijgen bovendien 
sneller een contract met meer zekerheid bij het uitzendbureau waar via zij werken. Ook krijgen zij 
eerder het recht op een vast contract. Het kabinet borgt bovendien dat tijdelijk werk ook tijdelijk 
wordt ingezet, door de huidige onderbrekingstermijn die geldt voor ketens van tijdelijke contracten (6 
maanden) te laten vervallen en te vervangen door een administratieve vervaltermijn van vijf jaar.   
 
Om de wendbaarheid van ondernemers binnen het vaste contract te vergroten, worden overuren voor 
de werkgever minder duur. Ook worden er aanpassingen doorgevoerd met betrekking tot de 
loondoorbetaling bij ziekte voor kleine ondernemers. Zij kunnen na één ziektejaar van een 
medewerker duidelijkheid krijgen over de vraag of ze tot vervanging kunnen overgaan. Tot slot 
 
17
 Kamerbrief over Hoofdlijnen Arbeidsmarkt | Kamerstuk | Rijksoverheid.nl 
18
 Kamerbrief over voortgang uitwerking arbeidsmarktpakket | Kamerstuk | Rijksoverheid.nl
