Met de woningbouwimpuls worden nieuwbouwprojecten ontsloten. Als onderdeel van het HVP zal 
financiële steun worden verleend via een subsidieregeling voor gemeenten, waardoor er een begin zal 
worden gemaakt met de bouw van ten minste 100.000 woningen. Nadat de financiële steun via de 
regeling voor subsidies aan gemeenten is goedgekeurd, gaat eind dit jaar de bouw van 16.000 
woningen van start.  
 
Een ander belangrijk onderdeel is de versnelling van het woningbouwproces en de  
53
woningbouwprocedures. Begin 2022 is een Kamerbrief gepubliceerd waarin acties worden 
aangegeven om knelpunten aan te pakken die het planningsproces, de afgifte van vergunningen en 
de wettelijke procedures in verband met woningbouwprojecten vertragen. Volgens de planning zullen 
er begin 2024 een aanzienlijk aantal acties die in de brief aan het parlement worden genoemd, 
worden uitgevoerd om het planningsproces voor woningbouwprojecten te versnellen. 
 
Beleidsmaatregelen buiten het HVP 
Woningaanbod en -bouw 
Nederland heeft sinds de 2022 LSA op de woningmarkt verscheidene nieuwe beleidsinitiatieven 
uiteengezet. Wonen in een goed, duurzaam en betaalbaar huis is namelijk een eerste levensbehoefte. 
De inspanningen om het woningaanbod te vergroten zijn opgenomen in de bouwplannen van de het 
kabinet. Het Nederlandse beleid is erop gericht de beschikbaarheid van voldoende betaalbare en 
kwalitatief goede woningen te vergroten. Dit is uiteengezet in de Nationale Woon- en Bouwagenda die 
54
op 11 maart 2022 werd gepubliceerd. In deze agenda worden de oorzaken van de wooncrisis, de 
doelstellingen en de programmatische aanpak voor de komende jaren geschetst. Samen met de 
belangrijke partners in het woonveld bundelen we de krachten om de geconstateerde problemen en 
oorzaken aan te pakken. Een centraal element hierin, tevens de eerste van zes programma’s, is het 
55
Programma Woningbouw dat we in het leven hebben geroepen. Volkshuisvesting is één van de 
prioriteiten van dit kabinet en één van de kerntaken van de overheid. Samen met de belangrijkste 
partners in het woonveld bundelen we de krachten om de geconstateerde problemen en oorzaken op 
het gebied van wonen aan te pakken. 
 
De aanpak van de komende jaren is nader uitgewerkt in zes programma’s. Een centraal element in 
56
deze aanpak is het Programma Woningbouw dat in het leven is geroepen. Dit programma is gericht 
57
op het bereiken van drie doelen: (i) Ten minste 900.000 woningen bouwen tot 2030 , (ii) twee derde 
van die woningen betaalbaar houden en (iii) elk jaar ten minste 100.000 woningen bouwen. Hiertoe 
hebben we vier actielijnen vastgesteld:  
• versterking van de regierol van de overheid bij de bouw van woningen (in samenwerking met 
provincies en gemeenten); 
• versnelling van het proces van woningbouw; 
• snelle woningbouw stimuleren (door gemeenten te ondersteunen); 
• woningen bouwen op grootschalige locaties. 
 
In 2021 is via het Volkshuisvestingsfonds (VHF) €450 miljoen beschikbaar gesteld voor investeringen 
in de gebouwde omgeving in kwetsbare wijken. Dit geld is gebruikt om de openbare ruimte te 
verbeteren en woningen te verduurzamen. In 2023 is besloten het VHF voort te zetten en is 
aangekondigd dat er €600 miljoen extra beschikbaar is gesteld via het VHF. Er is in de afgelopen 
jaren €1,25 miljard beschikbaar gesteld aan gemeenten voor de bouw van woningen, de zogenaamde 
Woningbouwimpuls. Dit geld kan worden gebruikt om meer betaalbare woningen te bouwen of om de 
woningbouw te versnellen. Ook is er €1,5 miljard beschikbaar voor het versnellen van de woningbouw 
en we investeren ook €6 miljard in de bouw van grootschalige woningbouwprojecten. Bovendien is er 
door het afschaffen van de verhuurderheffing per 1 januari 2023 bij woningcorporaties jaarlijks circa 
€1,7 miljard vrijgekomen. Ten slotte heeft de Rijksoverheid €380 miljoen beschikbaar gesteld voor de 
versnelde bouw van woningen voor tijdelijke huisvesting. Deze woningen kunnen worden gebruikt 
door verschillende groepen mensen, zoals daklozen of statushouders.   
 
 
53
 Kamerbrief over aanbieding Plan van aanpak versnellen processen en procedures woningbouw | Kamerstuk | Rijksoverheid.nl 
54
 https://www.rijksoverheid.nl/documenten/rapporten/2022/03/11/nationale-woon-en-bouwagenda  
55
 https://www.rijksoverheid.nl/documenten/rapporten/2022/03/11/programma-woningbouw  
56
 https://www.rijksoverheid.nl/documenten/rapporten/2022/03/11/programma-woningbouw 
57
 Waarvan 100.000 woningen gebouwd worden in het kader van het HVP. 
24
