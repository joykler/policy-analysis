kwetsbare werkenden en op voedselhulp voor de meest behoeftigen. Met meer dan €413 miljoen zal 
het ESF+ (2021-2027) in Nederland mensen ondersteunen die moeilijkheden ondervinden bij het 
vinden en behouden van een baan door te investeren in arbeidsmarktgerichte ondersteuning, 
opleiding en omscholing van zowel werkzoekenden als kwetsbare werkenden. Mensen zullen worden 
ondersteund via de ontwikkeling van basis-, digitale en andere beroepsvaardigheden, en via een 
breder pakket van sociale en arbeidsmarktgerichte steunmaatregelen. Hiermee wordt een goed 
opgeleide en duurzaam inzetbare beroepsbevolking gestimuleerd. Het ESF+ zal tevens 
(kinder)armoede aanpakken door voedsel en materiële hulp aan de meest behoeftigen te 
verstrekken, door kinderen te helpen naar school te gaan en aan sportactiviteiten deel te nemen en 
door te investeren in innovatieve maatregelen ter bevordering van gelijke kansen en non-
discriminatie op de arbeidsmarkt. 
 
De inzet van het ESF+ programma voor de periode 2021-2027 sluit aan bij de aanbevelingen van de 
Raad aan Nederland voor 2022 en 2023 in het kader van het Semester. Hierin werd Nederland 
namelijk opgeroepen om tekorten aan arbeidskrachten en vaardigheden aan te pakken, onder meer 
door het onderbenutte arbeidspotentieel door het hoge aandeel deeltijdwerk en de lagere 
arbeidsparticipatie van mensen met een migratieachtergrond, aan te boren. Ook werd Nederland 
opgeroepen om bij- en omscholing te verbeteren, met name voor mensen met afstand tot de 
arbeidsmarkt en inactieven. Daarnaast is de programmering van het ESF+ gericht op de door de 
Europese Commissie geïdentificeerde investeringsbehoeften onder annex D van het 2019 
69
landenrapport voor Nederland in het kader van het Semester . 
 
Naast de hierboven genoemde maatregelen onder het ESF+ programma treft het kabinet ook in het  
coalitieakkoord maatregelen om deze aanbevelingen te adresseren. Zo spant het kabinet zich in voor  
de uitbreiding van de arbeidsmarktinfrastructuur om de overgang van werk-naar-werk en van  
uitkering-naar-werk te stimuleren. Onderdeel hiervan zijn instrumenten voor om- en bijscholing die 
de overstap naar tekortberoepen ondersteunen.  
 
Om extra mensen uit het onbenut arbeidspotentieel aan te spreken is er onder andere het actieplan  
‘Dichterbij dan je denkt’, om mensen die nu langs de kant staan naar werk of een leerwerktraject te  
begeleiden. Daarnaast is het kabinet in 2018 van start gegaan met het programma Verdere Integratie  
op de Arbeidsmarkt (VIA) om de arbeidsmarktkansen en -posities van Nederlanders met een  
migratieachtergrond te verbeteren. Koepels van gemeenten en het onderwijs, sociale partners, 
ministeries, UWV, maatschappelijke organisaties en de uitzendbranche hebben onder meer op basis 
van de lessen uit dit programma samen een werkagenda opgesteld en werken samen om de lessen in 
de praktijk toe te passen en te verspreiden. In het Nederlandse HVP wordt er ook aandacht besteed 
aan het onbenutte arbeidspotentieel. De maatregel RMT’s is hier een goed voorbeeld van. 
 
Just Transition Fund (JTF) 
Het JTF richt zich op ondersteuning van specifieke regio’s waar de sociaaleconomische impact van de 
klimaattransitie bovengemiddeld groot is. Het JTF wordt ingezet langs drie sporen: (1) het  
vernieuwen en diversifiëren van de economie, (2) het vergroenen van de infrastructuur en (3) het 
versterken van de arbeidsmarkt. Het JTF heeft een integrale sociaaleconomische aanpak. Dat 
betekent dat een groot deel van de middelen zal worden geïnvesteerd om banen te behouden en te 
creëren bij bedrijven die overschakelen op klimaatneutraliteit en om te zorgen dat de 
beroepsbevolking zich bij- en omschoolt om klaar te zijn voor nieuwe banen in de groene economie. 
 
De Nederlandse inzet van het JTF sluit aan op de strategische doelstellingen van het INEK.  
Doelstellingen van het INEK zijn o.a. het realiseren van 49% broeikasreductie ten opzichte van 1990  
en bijdragen aan 32% hernieuwbare energie in 2030. Met het JTF wordt in geselecteerde gebieden 
een bijdrage geleverd aan het realiseren van deze doelstellingen door de negatieve impact van de 
transitie op sociaaleconomisch gebied tegen te gaan. Daarbij gaat het om investeringen die 
nadrukkelijk een eerlijke en duurzame transitie bevorderen, dus zowel het vernieuwen en 
verduurzamen van de economie en infrastructuur, als ook het om- en bijscholen van werknemers die 
de transitie mogelijk moeten maken. In het Nederlandse HVP, met name onder ‘Prioriteit 1: 
Bevorderen groene transitie’, zijn er meerdere maatregelen opgenomen die mede bijdragen aan de 
 
69
 https://commission.europa.eu/publications/2019-european-semester-country-reports_e 
34
