kabinet toewerken naar meer passende en minder arbeidsintensieve zorg in de toekomst. Dit gebeurt 
in nauwe samenwerking met diverse stakeholders zoals sociale partners, zorginkopers en het 
onderwijs, met als doel een meer adequate toekomstige organisatie in de zorg- en welzijnssector te 
realiseren, in termen van kwaliteit en toegankelijkheid. In het programma Toekomstbestendige 
Arbeidsmarkt Zorg & Welzijn worden diverse initiatieven ontwikkeld rond de volgende drie pijlers: (1) 
het stimuleren van innovatieve werkwijzen en technieken, (2) het creëren van voldoende ruimte voor 
het behoud van werknemers en (3) het stimuleren van leren en ontwikkelen voor de werknemers in 
de sector zorg en welzijn. 
 
Voor de tekorten in de onderwijssector richten de inspanningen van het kabinet zich op het 
stimuleren van (1) meer instroom van nieuwe leraren, (2) behoud van bestaande leraren en (3) 
25
innovatie in de schoolorganisatie . Wat betreft de instroom van leraren investeert het kabinet in: 
verbetering van de lerarensalarissen, subsidies voor docenten met een tweede loopbaan, subsidies 
voor onderwijsassistenten, flexibilisering initiële lerarenopleiding en het stimuleren en faciliteren van 
regionale samenwerking tussen scholen en lerarenopleidingen. Met betrekking tot het behoud van het 
bestaande lerarenaanbod investeert Nederland in beurzen voor training en opleiding, subsidies voor 
methoden om de werkdruk te verlagen (bijv. meer onderwijsassistenten), verbetering van de 
begeleiding en ondersteuning van nieuwe leerkrachten en wetgeving ter verbetering van strategisch 
HR-beleid in scholen. Met betrekking tot innovatie van de schoolorganisatie investeert Nederland tot 
slot in onderzoek, in het delen van goede voorbeelden en in regionale samenwerking. 
 
Ook voert Nederland proactief beleid om de positie van Nederlanders met een migratieachtergrond op 
de arbeidsmarkt te versterken door middel van het in 2018 ontwikkelde programma Verdere 
26
Integratie op de Arbeidsmarkt (VIA) . Binnen dit programma zijn verschillende pilots uitgevoerd met 
als doel evidence-based instrumenten te ontwikkelen voor werkgevers, gemeenten en 
onderwijsinstellingen waarmee zij effectief diversiteitsbeleid kunnen ontwikkelen en uitvoeren. Sinds 
december 2021 worden de inzichten die uit deze pilots zijn verkregen door middel van een 
Werkagenda (2021-2025) geïmplementeerd in een samenwerkingsverband van 21 nationale 
organisaties. Deze inzichten bestaan onder andere uit het stimuleren van objectieve 
wervingsprocessen en meer nadruk op taaltraining en matching bij re-integratie op de arbeidsmarkt 
voor Nederlanders met een migrantenachtergrond. Het vervolg van dit proefprogramma heet Voor 
een inclusieve arbeidsmarkt. 
 
Naast deze sectorale en generieke maatregelen die in gang zijn gezet, verkent het kabinet 
27
aanvullende maatregelen om het tekort aan te pakken. In de Kamerbrief van februari 2023 heeft 
het kabinet de Tweede Kamer geïnformeerd over welke aanvullende maatregelen zijn onderzocht en 
welke nader worden onderzocht:  
• Een hoge marginale belastingdruk beperkt de prikkel om extra te gaan werken, wat daarmee 
een drukkend effect kan hebben op het arbeidsaanbod. In de praktijk blijkt dat een klein deel 
van de werknemers (13%) een marginale druk boven 60% heeft en 4% een marginale druk 
boven 70% heeft. Bovendien is de verdeling van de marginale druk zo, dat vooral de groepen 
die sterk reageren op financiële prikkels een lage marginale druk hebben. Desondanks is een 
hoge marginale druk onwenselijk en daarom zijn maatregelen onderzocht om dit op korte 
termijn aan te pakken. Aan de hand van zes opties laat het kabinet zien dat het niet mogelijk 
is om op korte termijn de marginale druk (stevig) te verlagen, omdat er dan veelal een 
verschuiving van de marginale druk naar andere groepen plaatsvindt en de aanpassing ofwel 
grote inkomenseffecten heeft, ofwel veel geld kost. Wel zijn in de afgelopen jaren al 
verschillende maatregelen genomen waarmee grote stappen zijn gezet om de extremen in de 
marginale druk te verminderen. Daartoe zijn aanpassingen doorgevoerd in de huurtoeslag, de 
arbeidskorting en het kindgebonden budget. 
 
• Het kabinet onderzoekt verschillende varianten van extra inzet op re-integratiedienstverlening 
door gemeenten, om zo meer bijstandsgerechtigden naar werk in structurele kraptesectoren 
te begeleiden. Dit kabinet heeft als doel om meer mensen met een afstand tot de 
 
25
 https://www.rijksoverheid.nl/documenten/kamerstukken/2022/12/13/decemberbrief-lerarenbeleid 
26
 https://www.rijksoverheid.nl/documenten/kamerstukken/2021/11/17/bijlage-1-infographic-via 
27
 https://www.rijksoverheid.nl/documenten/kamerstukken/2023/02/03/kamerbrief-aanvullende-maatregelen-arbeidsmarktkrapte
