subsidies voor het vergoeden van de onrendabele top, zodat de weglekeffecten van de introductie 
van de plasticheffing worden beperkt. Het fiche benoemt dat de maatregel in samenhang moet 
worden bezien met een belasting op primair fossiele plastics die in het kader van het IBO Klimaat 
wordt uitgewerkt en zou moeten samengaan met een afbouw van de verbrandingscapaciteit van 
AVI’s, en met het voorstel van de Europese Commissie voor een verordening voor verpakkingen en 
verpakkingsafval. Het doel is om te komen tot aandelen van 40 procent recyclaat en 15 procent bio-
based materiaal in kunststoffen, de doelen uit de Transitieagenda Kunststoffen. De budgetclaim 
bedraagt 3.282 miljoen euro. 
Beoordeling fondsbeheerder 
‘Nader uitwerken voor het MJP 2025. In overleg met de perceelhouder Vroege fase opschaling na-
der uitwerken in verband met overlap met maatregelen ten aanzien van chemische recycling (sol-
volyse, depolymerisatie en pyrolyse). Potentie in megatonnen hoog, zeker in combinatie met 
normeren en beprijzen. Wel opvallend hoog bedrag dat geclaimd wordt.’ 
Reflectie PBL 
De claim bedraagt ruim 3 miljard euro, waarvan 80 procent bedoeld is voor het vergoeden van het 
verschil tussen de marktwaarde van het geproduceerde plastic en de productiekosten (in het fiche 
aangeduid met onrendabele topsubsidie). De vormgeving van de regelingen is niet nader beschre-
ven (bijvoorbeeld wat betreft de looptijd van de subsidie voor operationele kosten). Daarmee is on-
duidelijk of en hoe de installaties na 2030 gesubsidieerd blijven worden.  
 
Het fiche beoogt de doelstellingen van de Transitieagenda Kunststoffen te realiseren. Het halen 
van dit doel op basis van afvalstromen die in Nederland vrijkomen zou vereisen dat bijna 100 pro-
cent van alle kunststof in afval wordt ingezameld en gesorteerd, en kwalitatief hoogwaardig ge-
noeg is om mechanisch of chemisch te kunnen worden gerecycled (CE Delft 2021). Zowel 
mechanische als chemische recycling hebben op dit moment kwalitatief hoogwaardige reststromen 
nodig. Complicerende factoren bij het komen tot deze zo homogeen mogelijke reststromen zijn on-
der andere de grote diversiteit aan soorten plastics en de vervuiling van ingezamelde plastics met 
bijvoorbeeld drukinkt, lijmresten, voedselresten en aluminium coatings. Het fiche maakt niet dui-
delijk hoe deze verbetering aan de inzamelingskant (zowel kwantiteit als kwaliteit) tot stand komt. 
De voorgestelde EU-verordening is gericht op deze vragen, maar omdat de politieke besluitvor-
ming nog loopt, is nog niet duidelijk hoe dit doorwerkt in de behoefte aan mechanische en chemi-
sche recyclingcapaciteit. De uitgebreide consumentenverantwoordelijkheid (UPV) biedt vooralsnog 
vooral prikkels om te komen tot grotere recyclingvolumes, maar kan op gespannen voet staan met 
de kwaliteit van de reststromen (Bours et al. 2022). Daarbij komt ook dat er al diverse grootschalige 
initiatieven zijn of worden ontwikkeld om afvalstromen om te zetten naar brandstoffen (waterstof 
en duurzame vliegtuigbrandstoffen) die ook substantieel beslag leggen op deze afvalstromen. 
Plausibiliteit van het genoemde fysieke effect 
Het fiche noemt een EU-brede CO -emissiereductie van 0,6 tot 1,6 megaton in 2030, waarvan een 
2
deel ook zou neerslaan binnen Nederland. Het effect overlapt met dat van andere fiches, met name 
die van chemische recycling van plastics (zie paragraaf 5.2.14, 5.2.15 en 5.2.16), het stimuleren van 
biobased plastics (5.2.18 en 5.2.25), een versnelde sluiting van AVI’s (6.2.9), en het effect van maat-
regelen die in het kader van het IBO Klimaat worden onderzocht. De effecten kunnen alleen gerea-
liseerd worden als niet alleen de productie van gerecyclede plastics wordt gestimuleerd, maar ook 
de inzameling van plastics sterk toeneemt en kwalitatief verbetert. De reductie is alleen te bereiken 
PBL | 78
