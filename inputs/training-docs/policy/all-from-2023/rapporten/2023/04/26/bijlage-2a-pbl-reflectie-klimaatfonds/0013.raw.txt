1 Inleiding 
1.1 Reflectieverzoek 
In het coalitieakkoord 2021-2025 is 35 miljard euro gereserveerd voor een Klimaatfonds. Dit fonds 
is bedoeld ter ondersteuning van het behalen van de doelen uit de Klimaatwet: een reductie van de 
broeikasgasemissies met ten minste 55 procent in 2030 ten opzichte van 1990 en klimaatneutrali-
1
teit in 2050. Het budget is beschikbaar voor het aangaan van financiële verplichtingen ten behoeve 
van deze doelen voor de periode tot en met 2030, en komt boven op andere subsidiemiddelen, zo-
als die voor de SDE++-regeling. De middelen uit het Klimaatfonds zullen worden ingezet conform 
de Tijdelijke wet Klimaatfonds (tijdelijk, omdat het Klimaatfonds loopt tot en met 2030). Deze wet 
is momenteel nog in behandeling bij het parlement. Beoogd wordt dat deze wet medio 2023 wordt 
aangenomen; de middelen zullen met ingang van 2024 worden toegewezen op grond van deze wet 
(Rijksoverheid 2022). 
Het doel van het fonds is omschreven in artikel 2 van de Tijdelijke wet Klimaatfonds: 
'1. Er is een Klimaatfonds. 
2. Het fonds heeft als doel het faciliteren van maatregelen om de mondiale stijging van tem-
peratuur en de verandering van het klimaat te beperken door middel van het beschikbaar
stellen van financiële middelen voor:
a) een broeikasgas-neutrale energievoorziening in 2050;
b) het stimuleren van de implementatie van technieken voor energie-efficiëntie en het sti-
muleren van de toepassing van hernieuwbare energie en overige broeikasgas-reducerende
technieken en maatregelen in het bedrijfsleven;
c) het stimuleren van de implementatie van technieken voor energie-efficiëntie en toepas-
sing van hernieuwbare energie in de gebouwde omgeving.
3. Het fonds faciliteert geen maatregelen met het oog op de klimaatdoelen die voor land-
bouw en landgebruik zijn vastgesteld ter uitvoering van artikel 2, eerste en tweede lid, van
de Klimaatwet.
4. Het derde lid geldt niet voor maatregelen in de glastuinbouw.’
In het coalitieakkoord zijn de middelen indicatief toebedeeld aan zes categorieën (of zogenoemde 
percelen): kernenergie, CO -vrije gascentrales, energie-infrastructuur, vroege fase opschaling, ver-
2
duurzaming van de industrie en innovatie van het mkb, en tot slot verduurzaming van de ge-
bouwde omgeving (zie tabel 1.1). Vooruitlopend op het van kracht worden van de Tijdelijke wet 
Klimaatfonds is er in de begroting voor het jaar 2023 al 5,4 miljard euro ingezet (Ministerie van EZK 
2
2022c). Daarmee resteert een bedrag van 29,6 miljard euro dat nog beschikbaar is voor de jaren 
vanaf 2024. 
1
 Daadwerkelijke kasuitgaven zullen ook na 2030 worden gedaan. 
2
 Hiervan is 1,7 miljard euro bestemd voor windparken op zee, 1,6 miljard euro voor waterstofprojecten 
ingediend onder het EU-programma Important Projects of Common European Interest (IPCEI), 0,6 miljard 
euro voor verduurzaming van de gebouwde omgeving en warmtenetten, 0,6 miljard voor overige pos-
ten, en 0,9 miljard euro voor de dekking van een tekort op de begroting. 
PBL |
