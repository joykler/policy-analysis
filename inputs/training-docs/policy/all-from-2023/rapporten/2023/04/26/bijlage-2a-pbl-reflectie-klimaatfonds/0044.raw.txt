5.2.2 Elektrolyse, onshore: 50 MW 
Omschrijving voorstel 
Dit voorstel betreft het verschuiven van de financiële dekking voor het opschalingsinstrument wa-
terstof. De besluitvorming over de financiële dekking voor dit opschalingsinstrument liep vooruit 
op de komst van het Klimaatfonds. Vanwege het ontbreken van het Klimaatfonds als dekkingsmo-
gelijkheid, is in 2020 250 miljoen euro aan DEI+-middelen aangewezen als dekking. Het perceel 
Vroege fase opschaling in het Klimaatfonds biedt een logischere dekking. Met deze claim wordt de 
dekking verschoven naar het Klimaatfonds, zodat de doelstellingen van de DEI+ niet buiten bereik 
raken. De budgetclaim bedraagt 250 miljoen euro. 
Beoordeling fondsbeheerder 
‘Opnemen in het MJP 2024.’  
Reflectie PBL 
De vormgeving van het voorstel is nog niet helemaal duidelijk. Bij het toetsen op de plausibiliteit 
van het effect van 50 megawatt zijn we uitgegaan van vormgeving zoals beschreven in de versie die 
is voorgelegd voor internetconsultatie (EZK 2022) en een verslag van een marktconsultatie (RVO 
2022). De systematiek van de regeling volgt die van de SDE++, en vergoedt de onrendabele top ten 
opzichte van een referentie-installatie (waarbij ook rekening wordt gehouden met een ETS-
voordeel).  
 
De marktwaarde van de geproduceerde groene waterstof kan hoger komen te liggen dan de pro-
ductiekosten met deze referentie-installatie, bijvoorbeeld wanneer er verplichtingen komen voor 
het gebruik van groene waterstof in de industrie. Als de gesubsidieerde groene waterstof ook kan 
worden ingezet om te voldoen aan deze gebruiksverplichting, zou er sprake kunnen zijn van over-
stimulering. Indien gerekend kan worden met een hogere marktwaarde van de geproduceerde 
groene waterstof kan de subsidiebehoefte per megawatt elektrolysevermogen dalen, en zou met 
hetzelfde budget meer elektrolysevermogen kunnen worden bereikt.  
 
In het voorstel staat dat kennisdeling een van de oogmerken is van de opschalingsregeling. De ei-
sen die gesteld worden aan kennisdeling en de manier waarop kennisdeling wordt georganiseerd, 
zouden beter uitgewerkt moeten worden. In de regeling die ter consultatie is voorgelegd, worden 
hieraan geen eisen gesteld. Om kennisdeling te waarborgen zou kennisdeling ook als voorwaarde 
opgenomen moeten worden om in aanmerking te komen voor de subsidie. 
Plausibiliteit van het genoemde fysieke effect 
Het fiche stelt dat het budget genoeg lijkt voor meer dan 50 megawatt elektrolysevermogen. Er is 
geen CO -emissiereductie genoemd. Het realiseren van circa 50 megawatt of meer elektrolysever-
2
mogen is plausibel. Het opschalingsinstrument is al meegenomen in het scenario voor vastgesteld 
en voorgenomen beleid van de KEV 2022, dus dit heeft geen aanvullend effect ten opzichte van de 
KEV. Oordeel: plausibel. 
5.2.3 Elektrolyse, onshore: 500-1.000 MW 
Omschrijving voorstel 
Dit voorstel betreft subsidie voor verdere opschaling van onshore elektrolyse. De vormgeving van 
dit instrument is nog niet uitgewerkt. Het kan gaan om subsidie voor producenten of afnemers van 
PBL | 44
