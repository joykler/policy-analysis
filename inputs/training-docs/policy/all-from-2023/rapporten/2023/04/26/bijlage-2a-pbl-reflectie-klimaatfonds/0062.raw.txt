efficiënter dan verbrandingsmotoren zijn en de toepassing van waterstof vraagt geen schaarse 
koolstof. Als backupstrategie, in het geval de synthetische kerosineroute problemen geeft, kan het 
ontwikkelen van de toepassing van waterstof in de luchtvaart interessant zijn. Het gaat hier om 
aandrijftechnologie, die past inderdaad niet binnen de primaire scope van het perceel. Nederland 
kan enige rol op zich nemen bij het realiseren van leereffecten, ook al is er geen vliegtuigbouw in 
Nederland aanwezig.  
Plausibiliteit van het genoemde fysieke effect 
Het fiche noemt een CO -emissiereductie van 0,1 tot 0,2 megaton in 2030, en stelt dat er na 2030 
2
grote effecten zijn door verdere opschaling. Het genoemde effect in 2030 lijkt niet plausibel. Het 
gaat hier om kennisontwikkeling. Kennisontwikkeling kan bijdragen aan het beschikbaar krijgen 
van nieuwe technologieën, maar de inzet van duurzame (maar wel duurdere) energiedragers moet 
langs andere wegen worden afgedwongen. Een eventuele emissiereductie telt overigens niet mee 
voor het nationale doel. Oordeel: niet plausibel. 
5.2.29 Duurzame infra-innovatietechnieken launching customer 
programma 
Omschrijving voorstel 
Dit voorstel betreft subsidie voor het versneld opschalen van beschikbare, duurzame innovatie-
technieken binnen publieke infraprojecten, inclusief kennisuitwisseling. De budgetclaim bedraagt 
325 miljoen euro. 
Beoordeling fondsbeheerder 
‘Nader uitwerken voor het MJP 2025. Het voorstel past niet onder de primaire scope van dit per-
ceel. Advies om bij het volgende Meerjarenprogramma integraal te wegen of hier middelen voor 
moeten worden vrijgemaakt.’ 
Reflectie PBL  
De overheid kan als grote marktpartij een belangrijke impuls geven aan de ontwikkeling en opscha-
ling van circulaire producten en diensten door eisen te stellen bij productaankopen en aanbestedin-
gen voor werkzaamheden (PBL 2023). Dat geldt zeker ook voor duurzame infra-innovatie-
technieken, omdat de overheid daar vaak de belangrijkste opdrachtgever is. Het gaat om tech-
nieken die nog verder moeten worden ontwikkeld en opgeschaald. Aanscherping van eisen bij aan-
besteding zal tot extra kosten leiden. De vraag is wel waarom dit uit het Klimaatfonds gefinancierd 
zou moeten worden en niet vanuit het reguliere budget van Rijkswaterstaat.  
Plausibiliteit van het genoemde fysieke effect 
Het fiche noemt een CO -emissiereductie van 0,3 megaton in 2030 bij circulair aanbesteden door de 
2
Rijksoverheid alleen, en van 0,9 megaton in 2030 bij circulair aanbesteden door alle overheden (ook 
provincies en gemeenten). Voor deze effecten wordt in het fiche verwezen naar een rapport van CE 
Delft (2022b), maar niet duidelijk is of het geclaimde budget ook voldoende is om de in dat rapport 
genoemde CO -emisisereductie te halen. Het betreffende rapport stelt bovendien dat een deel van 
2
de emissie-effecten afhankelijk is van EU-beleid (zoals het Europese emissiehandelssysteem of de 
EU-normen voor producten), en dus niet alleen op basis van dit fiche tot stand komt. Verder zal een 
deel van de emissiereductie in Nederland zelf neerslaan en een deel ook buiten Nederland. Oordeel: 
niet te valideren. 
PBL |
