Beoordeling fondsbeheerder 
‘Opnemen in het MJP 2024, onder voorbehoud dat de doelmatigheid van de regeling verhoogd 
wordt door als eis te stellen dat meer labelstappen tegelijk moeten worden genomen en/of het 
subsidiepercentage toeneemt bij meer labelstappen.’ 
 
Reflectie PBL 
De fondsbeheerder beoogt de doelmatigheid van de regeling te verhogen door als eis te stellen dat 
meer labelstappen tegelijk moeten worden genomen en/of het subsidiepercentage toeneemt bij 
meer labelstappen. Het is onduidelijk hoe dit onderbouwd is en waarom de fondsbeheerder ver-
wacht dat dit de doelmatigheid verhoogt. Hiermee loopt de fondsbeheerder vooruit op de ge-
plande evaluatie van de regeling. 
 
Het Fit for 55-pakket bevat een voorstel voor een renovatieverplichting voor gebouwen van publieke 
instellingen. Volgens dit voorstel moeten EU-lidstaten ervoor zorgen dat jaarlijks minimaal 3 pro-
cent van het totale vloeroppervlak van verwarmde en/of gekoelde gebouwen in eigendom van pu-
blieke instellingen met meer dan 250 m² gerenoveerd wordt naar de nieuwbouweis conform de 
Energy Performance of Buildings Directive (EPBD). DUMAVA stelt minder strenge eisen aan renova-
ties, zodat niet alle gesubsidieerde renovaties meetellen voor de renovatieverplichting. De samen-
hang tussen DUMAVA en EPBD kan nader bekeken worden.  
Plausibiliteit van het genoemde fysieke effect 
Het fiche noemt een CO -emissiereductie van 0,74 megaton in 2030. Deze inschatting achten we 
2
plausibel, met de kanttekening dat bij de KEV al is uitgegaan van een budget van 340 miljoen voor 
de periode 2022-2024. Daarom is het effect niet geheel additioneel aan de KEV. Oordeel: plausibel. 
7.2.4 Duurzaam Rijksoverheidsvastgoed 
Omschrijving voorstel 
Dit voorstel betreft een nieuw instrument om extra middelen voor verduurzaming van rijksover-
heidsvastgoed te verdelen tussen de departementen. De concept-portefeuilleroutekaarten laten 
zien dat voor een versnelde verduurzaming van dit vastgoed een veelvoud nodig is van de midde-
len die nu uit het Klimaatfonds worden gevraagd. Vanuit het reguliere begrotingsproces moeten 
middelen voor het resterende gedeelte beschikbaar gesteld worden. De budgetclaim bedraagt 370 
miljoen euro. 
Beoordeling fondsbeheerder 
‘Opnemen in het MJP 2024.’ 
Reflectie PBL 
Het is onduidelijk waarom er 370 miljoen wordt gevraagd uit het Klimaatfonds, terwijl er een veel-
voud aan middelen nodig is voor de verduurzaming van rijksgebouwen.  
 
Het afwegingskader, waaronder de minimale eisen waaraan projecten moeten voldoen, moet nog 
nader vastgesteld worden. De renovatiedoelen zouden expliciet gemaakt moeten worden.  
  
PBL | 85
