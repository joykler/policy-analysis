kunnen worden ingediend bij het Europese Innovatiefonds (of daar zijn afgevallen vanwege de lage 
slagingskans). De VEKI stimuleert vooral energiebesparing bij bestaande processen.  
Schaalgrootte NIKI sluit niet aan op omvang investeringen die nodig is om de meest energie-
intensieve bedrijven om te bouwen naar nulemissie 
De omvang van investeringen die nodig zijn bij de omschakeling naar nulemissie is bij de meest 
energie-intensieve bedrijven vaak van de ordegrootte van een tot enkele miljarden euro. De schaal-
grootte van de projecten die met de NIKI kunnen worden gefaciliteerd, sluit daar niet op aan. Bij de 
NIKI gaat het om jaarlijkse openstellingen van gemiddeld 250 miljoen euro (een bedrag dat waar-
schijnlijk ook nog zal worden verdeeld over meerdere projecten). Het NIKI-fiche stelt dat maat-
werkfinanciering een oplossing kan bieden als financiële ondersteuning via reguliere kanalen 
(bijvoorbeeld via SDE++, NIKI of VEKI) geen oplossing biedt. Dit geld zou dan ten koste gaan van 
het budget voor de NIKI aan het einde van de openstellingsreeks. Het is niet aannemelijk dat de 
dan nog resterende middelen in dit perceel nog voldoende zijn voor maatwerkondersteuning. De 
budgetbeheerder stelt om deze reden minder budget beschikbaar voor de NIKI (1 miljard euro in 
plaats van 1,75 miljard euro zoals geclaimd). Dit ondervangt het bovengenoemde probleem enigs-
zins, maar leidt uiteraard wel tot lagere CO -effecten van de NIKI-regeling dan geschetst in het 
2
voorstel. Daarbij komt dat de CO -effecten van de VEKI en NIKI zoals genoemd in de voorstellen 
2
optimistischer zijn ingeschat dan bij de analyse van het geagendeerde beleid in de KEV 2022. 
 
Een extra aandachtspunt is de financiële omvang van bepaalde ontwikkelingen of projecten in de 
industrie. Het ondersteunen van zulke grote projecten via generieke al bestaande instrumenten kan 
deze instrumenten instabiel maken. Zelfs een financieel grote en stabiele regeling als de SDE++ zal 
niet eenvoudig een miljardensubsidie voor unieke projecten kunnen huisvesten, zonder afbreuk te 
doen aan de aantrekkelijkheid van de regeling voor de investeringszekerheid bij alle andere deelne-
mers aan deze subsidieregeling. 
Stel het hebben van een plan om klimaatneutraal te gaan produceren als voorwaarde bij sub-
sidietoekenning 
Bij het toekennen van subsidie voor de ombouw van bestaande industrie is het opportuun om deze 
bedrijven te vragen om een plan waarmee ze verwachten klimaatneutraal te worden en op welke 
termijn. Dit kan bijvoorbeeld worden vastgelegd in een maatwerkafspraak. Aan de hand van zo’n 
plan kan worden bezien hoe de gevraagde subsidie past binnen het toewerken naar een klimaat-
neutrale economie in 2050.  
Specifieke vragen bij dit perceel  
Bij dit perceel heeft het ministerie van EZK twee specifieke vragen gesteld (cursief weergegeven). 
 
‘Is het aannemelijk dat met generieke regelingen 1,9 Mton extra CO -reductie bij de 10-20 grootste uitstoters ge-
2
realiseerd wordt?’ 
In de KEV 2022 is de additionele reductie ten opzichte van de analyse met vastgesteld en voorgeno-
men beleid tussen de 1 en 3 megaton CO -emissiereductie per jaar in 2030, die kan worden behaald 
2
door het voor de maatwerkafspraken gereserveerde budget uit het Klimaatfonds – via inzet van ge-
nerieke instrumenten (zoals de NIKI en VEKI). In de jaren na 2030 zou daarbovenop nog ongeveer 1 
megaton extra reductie kunnen worden gehaald. De genoemde 1,9 megaton valt binnen deze 
bandbreedte, maar het is daarmee nog niet aannemelijk te noemen. De reductie kan immers ook 
lager uitvallen. Dit hangt af van de concrete maatregelen die met het budget gerealiseerd worden. 
Ook hoeft de reductie niet noodzakelijkerwijs geheel behaald te worden bij de 10 tot 20 grootste 
PBL |
