2 Kernenergie 
2.1 Doelstelling en ingediende voorstellen 
Operationele doelstelling 
De operationele doelstelling van het perceel Kernenergie is: 
• Het onderzoeken van het veilig en doelmatig verlengen van de levensduur van de kerncentrale 
in Borssele.  
• Het voorbereiden van de bouw van twee nieuwe kerncentrales. Hierbij gaat het onder andere 
om: 
o Het bepalen van een voorkeurslocatie voor de twee nieuwe kerncentrales en het bepa-
len van de techniek die gebruikt zal worden. Onderdeel hiervan is ook het opstellen 
van een milieueffectrapportage. 
o Het uitwerken van een financieringsconstructie voor de wijze waarop de overheid kan 
bijdragen aan de bouw van de nieuwe centrales.  
o Het versterken van de nucleaire kennisinfrastructuur. Om op een effectieve en veilige 
wijze nieuwe kerncentrales te bouwen, moet de kennisinfrastructuur van Nederland op 
orde zijn.  
Ingediende voorstellen en oordeel fondsbeheerder 
Er zijn vier voorstellen ingediend voor het perceel Kernenergie. De fondsbeheerder heeft deze vier 
voorstellen ondergebracht in de categorie ‘Opnemen in concept-Meerjarenprogramma 2024’. Het 
gaat om de inzet van 231 miljoen euro voor het MJP 2024. 
Tabel 2.1 
Voorstellen Klimaatfonds, perceel Kernenergie, met oordeel fondsbeheerder ‘Opnemen in MJP 2024’ (bedra-
gen in miljoen euro) 
Titel Claim  Opnemen in Reserveren 
MJP 2024 voor MJP 2025 
Bedrijfsduurverlenging Borssele 10 10 0 
Nieuwbouw kerncentrales 100 100 0 
Kennisinfrastructuur 65 65 0 
Uitvoeringslasten 56 56 0 
Totaal 
231 231 0 
Restant voor MJP 2025 - - 4.673 
2.2 Reflectie PBL 
2.2.1 Algemene reflectie 
Met de voorstellen worden de eerste stappen gezet om te komen tot een groter aandeel kernener-
gie in de elektriciteitsproductiemix. Er zijn diverse aanwijzingen dat de indicatieve reservering van 5 
miljard euro voor het perceel Kernenergie niet voldoende is om de investeringsrisico’s weg te ne-
men bij marktpartijen om te gaan investeren in twee nieuwe kerncentrales met een 
PBL |
