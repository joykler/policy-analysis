Bijlage 2: Verzoek van het ministerie 
van EZK aan het PBL 
Op 5 december jl. heeft het fondsbeheerteam van het Klimaatfonds zes deelprogramma’s ontvan-
gen met daarin het verzoek om middelen ten behoeve van het eerste Meerjarenprogramma 2024. 
Naar aanleiding hiervan heeft het fondsbeheerteam een eerste beoordeling gemaakt van de inge-
diende voorstellen. 
 
Conform artikel 7 van de ontwerpwet ‘Tijdelijke regels inzake de instelling van een Klimaatfonds 
(Tijdelijke wet Klimaatfonds)’ kan onafhankelijk advies ingewonnen worden bij de totstandkoming 
van uitgaven ten laste van het fonds. 
 
In dat verband is afgesproken dat het PBL een reflectie zal geven op de concept-beoordeling Meer-
jarenprogramma 2024 Klimaatfonds. In het kader van een doelmatige besteding van de middelen 
en concrete bijdragen aan de aangescherpte klimaatdoelstellingen van dit kabinet verzoek ik u 
daarom een kwalitatieve (en indien mogelijk kwantitatieve) schriftelijke reflectie op ten minste de 
volgende vier punten. 
 
1. Voor de maatregelen in de categorie ‘Opnemen in concept-Meerjarenprogramma 2024’, is het 
verzoek te reflecteren op de eerste beoordeling van de fondsbeheerder aan de hand van de 
fondscriteria (doelmatigheid, doeltreffendheid en uitvoerbaarheid) en daarbij: 
a. In ieder geval in te gaan de plausibiliteit van de emissiereductie of andere kwantifi-
ceerbare gevolgen aan de hand van een classificering in vier categorieën: (a) plausibel, 
(b) plausibel, mits; (c) niet plausibel; (d) niet te valideren. 
b. Indien relevant aan te geven of normeren of beprijzen effectiever is en/of het de effec-
tiviteit van de maatregel verhoogt door het daarmee te combineren. 
c. Indien relevant de recente ontwikkeling van de gestegen energieprijzen in aanmerking 
te nemen. 
2. Voor de maatregelen die zijn opgenomen in de categorie ‘Nader uitwerken voor Meerjarenpro-
gramma 2025’ of ‘Afwijzen’ is het verzoek na te gaan of er maatregelen tussen zitten die zoda-
nig urgent zijn dat ze wel moeten worden opgenomen in het Meerjarenprogramma 2024 voor 
het bereiken van de emissiereductiedoelen voor 2030 en klimaatneutraliteit in 2050. 
3. Per perceel is het verzoek een reflectie te geven van de bijdrage van het geheel aan maatrege-
len in relatie tot de kosten aan: (i) het bereiken van de perceeldoelen, ii) 55-60% emissiereduc-
tie (sectordoelen) in 2030 en/of (iii) klimaatneutraliteit in 2050. 
4. Te reflecteren op de vraag of de voorgestelde verdeling van de middelen over de percelen (nog) 
passend is bij de opgave die er ligt om de CO -reductiedoelen in 2030 en 2050 te bereiken. 
2
5. Tot slot is het verzoek een aantal specifieke aandachtspunten voor één of meerdere percelen te 
betrekken bij uw reflectie. Deze vindt u bijgevoegd. 
 
Uw reflectie wordt betrokken bij de totstandkoming van het Meerjarenprogramma 2024 waar in 
het voorjaar een besluit over wordt genomen. De reflectie zal als bijlage bij het Meerjarenpro-
gramma aan de Tweede Kamer aangeboden worden. Ik verzoek u mij uiterlijk 17 februari 2023 uw 
reflectie te sturen. 
 
PBL |
