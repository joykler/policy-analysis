op nulemissie uit te komen. Dit kan bijvoorbeeld worden vastgelegd in een maatwerkafspraak. Aan 
de hand van zo’n plan kan worden bezien hoe de gevraagde subsidie past binnen het toewerken 
naar een nulemissie-economie in 2050.  
 
Bij het perceel Vroege fase opschaling is vooral geld beschikbaar gemaakt voor opschaling van de 
productie van groene waterstof en groen gas. Hiervoor zijn ook de huidige en toekomstige EU-
verplichtingen relevant. Die verplichtingen zullen de vraag stimuleren naar deze energiedragers. 
Subsidie kan bijdragen aan het stimuleren van de opschaling om leereffecten te bereiken, zodat de 
toekomstige kosten voor gebruikers die onder de verplichtingen gaan vallen afnemen. Het is daar-
bij wel de vraag tot wanneer subsidie nodig is en vanaf welk moment vanuit de verplichtingen de 
keten voldoende gestimuleerd wordt. 
8.3 Samenhang voorstellen perceel Energie-
infrastructuur en Vroege fase opschaling 
Tabel 8.1 geeft een overzicht van de geclaimde middelen per energiedrager uit het Nationaal Plan 
Energiesysteem voor de percelen Energie-infrastructuur en Vroege fase opschaling. De middelen 
die gevraagd zijn voor het perceel Verduurzaming industrie en innovatie mkb zijn dermate alge-
meen dat die niet zijn toe te kennen aan specifieke energiedragers. 
Tabel 8.1 
Geclaimde middelen en voorstel fondsbeheerder over toekennen budget voor de percelen Energie-in-
frastructuur en Vroege fase opschaling per energiedrager, conform het Nationaal Plan Energiesysteem. 
Bedragen in miljoen euro. 
Perceel Energiedrager Claim Opnemen  Reserveren 
MJP 2024 MJP 2025 
Energie-infrastructuur Elektriciteit 3.078 784 0 
Energie-infrastructuur Waterstof 1.350 175 1.175 
Energie-infrastructuur Koolstof 0 0 0 
Energie-infrastructuur Warmte 1.763 400 1.000 
Vroege fase opschaling Elektriciteit 630 0 0 
Vroege fase opschaling Waterstof 8.582 1.732 5.700 
Vroege fase opschaling Koolstof 2.950 325 300 
Vroege fase opschaling Warmte 802 0 0 
 
Bij het perceel Energie-infrastructuur wordt relatief veel geclaimd en toegekend voor elektriciteit. 
De toegekende middelen zijn voor laadinfrastructuur voor het wegvervoer en de bouw, en voor het 
versneld aanpakken van knelpunten in het elektriciteitsnet (zie het fiche ‘Vergunningprocedures, 
fixers en transport’, paragraaf 4.2.5). Binnen het perceel Vroege fase opschaling zijn enkele voor-
stellen ingediend om te experimenteren met andere energiedragers in diverse transportsectoren, 
waaronder elektriciteit, waterstof en koolstofhoudende energiedragers. Het voorstel van de fonds-
beheerder is om deze voorstellen verder uit te werken. De ontwikkelpaden waarvoor de middelen 
binnen de twee percelen worden toegekend, zijn verenigbaar. 
 
De toegekende middelen voor waterstof binnen het perceel Energie-infrastructuur zijn bestemd 
voor het zetten van eerste stappen om te komen tot opslag van waterstof in zoutcavernes en eerste 
PBL | 98
