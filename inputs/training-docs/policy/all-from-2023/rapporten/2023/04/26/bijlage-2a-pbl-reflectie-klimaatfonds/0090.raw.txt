De genoemde CO -emissiereductie in 2030 lijkt niet plausibel. Het zou tussen nu en 2030 een factor 
2
10 groei van de omvang van de teelt van deze gewassen vergen in Nederland, van 6.000 naar 
60.000 hectare, gecombineerd met een navenante groei van de verwerkende industrie die de land-
bouwproducten verwerkt en een omslag in de bouwsector. Deze verschillende partijen zijn daarbij 
van elkaar afhankelijk voor het realiseren van een rendabele businesscase. Ook is het onrealistisch 
dat er in 2023 al een effect van 0,3 megaton wordt verwacht.  
 
De emissiereductie slaat niet neer in de gebouwde omgeving, maar in de bouw en industrie, en zal 
deels ook buiten Nederland kunnen neerslaan omdat het gebruik van biogeen bouwmateriaal niet 
hoeft te leiden tot een lagere productie van bijvoorbeeld glas- en steenwol, of isolatiematerialen 
van kunststoffen in Nederland. Oordeel: niet plausibel. 
7.2.9 Maatschappelijk vastgoed revolverend fonds 
Omschrijving voorstel 
Dit voorstel betreft financiering gericht op het stimuleren van de verduurzaming van vastgoed dat 
in bezit is van maatschappelijke organisaties. Er zijn nog verschillende opties in beeld om financie-
ring aan te bieden aan maatschappelijke organisaties die niet aan financiering kunnen komen voor 
het verduurzamen van hun vastgoed. Het idee is om een bestaand fonds of bestaande fondsen (zo-
als Invest NL, het Warmtefonds of regionale fondsen) te gebruiken, of een nieuw fonds op te rich-
ten. Het revolverend fonds zou minimaal 50 miljoen euro moeten bevatten. De geclaimde 
middelen voor fondsdotaties en uitvoeringskosten bedragen 58 miljoen euro. 
Beoordeling fondsbeheerder 
De fondsbeheerder geeft aan dat nadere onderbouwing nodig is. 
Reflectie PBL 
Volgens het fiche is de CO -emissiereductie per euro niet goed uit te rekenen. De financiering van-
2
uit een fonds kan leiden tot CO -emissiereductie, maar het is vooral faciliterend beleid, boven op 
2
andere instrumenten zoals subsidies. Het fonds kan ervoor zorgen dat de organisaties hoe dan ook 
in aanmerking komen voor financiering voor verduurzaming van hun onroerend goed. 
 
Dit instrument kan onderdeel worden van een totaalpakket aan instrumenten voor verduurzaming 
van maatschappelijk vastgoed, maar er is meer onderzoek nodig naar de betaalbaarheid en finan-
cierbaarheid van de verduurzamingsmaatregelen. 
Plausibiliteit van het genoemde fysieke effect 
Het fiche noemt geen zelfstandig effect op de CO -emissies, om overlap met subsidies te voorko-
2
men. Het effect van dit fonds is niet te valideren, mede omdat de vormgeving van de regelgeving 
nog onbekend is. Oordeel: niet te valideren. 
7.2.10 Warmtefonds (0% lening) voor grotere doelgroep 
Omschrijving voorstel 
Dit voorstel betreft het uitbreiden van de doelgroep die in aanmerking kan komen voor financiering 
met 0 procent rente vanuit het nationaal Warmtefonds naar inkomens tot 55.000 euro bruto. De 
grens lag in 2022 bij 45.000 euro bruto. De budgetclaim bedraagt 431 miljoen euro. 
PBL | 90
