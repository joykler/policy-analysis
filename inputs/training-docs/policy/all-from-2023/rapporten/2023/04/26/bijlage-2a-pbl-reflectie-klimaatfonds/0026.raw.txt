kunnen ontwikkelingen versnellen en de gehele transitie efficiënter maken. Een aantal voorstellen 
kan beschouwd worden als vooruitlopend op een verplichting of normering. Daarmee kunnen de 
meeste voorstellen in dit perceel een goede rol vervullen in de transitie naar 2050, en daar doet het 
oordeel dat er geen direct CO -effect aan te koppelen is niets aan af. 
2
 
Het gaat bij energie-infrastructuur soms om ontwikkeling van infrastructuur die in private handen 
komt (zoals laadinfrastructuur) en die op termijn, als het aandeel elektrische auto’s verder toe-
neemt, rendabel zal zijn. Het is te onderzoeken of het mogelijk en wenselijk is om de middelen die 
vanuit het Klimaatfonds worden verstrekt, op termijn (deels) terug te laten vloeien in de staatskas. 
4.2.2 Nationale subsidieregeling warmtenetten 
Omschrijving voorstel 
Dit voorstel betreft een nationale subsidieregeling voor warmtenetten om de onrendabele top te 
beperken. Vanuit het Klimaatfonds verstrekt het Rijk via RVO subsidies ter hoogte van gemiddeld 
30 procent van de investeringskosten in het warmtenet, afhankelijk van de specifieke businesscase. 
Deze subsidies gaan naar het aangewezen warmtebedrijf op de betreffende kavel, zodat de kosten 
voor afnemers om aan te sluiten omlaag kunnen. In de criteria wordt rekening gehouden met de 
kosteneffectiviteit van het plan en de kwaliteit van de businesscase. Het is denkbaar om in de eer-
ste jaren een subsidiebijdrage te hanteren die hoger ligt dan 30 procent, om dat stapsgewijs af te 
bouwen waarmee kostendaling gestimuleerd wordt.  
 
De subsidie wordt vormgegeven als een eenmalige investeringssubsidie ter hoogte van de onren-
dabele top. De subsidie wordt gemaximeerd en er wordt gewerkt met standaardwaarden voor on-
derdelen van de businesscase van een warmtenet. De gemeente is de belangrijkste poortwachter 
tegen cherrypicking en moet akkoord gaan met de aanvraag. Er wordt overwogen een deel van de 
subsidie te koppelen aan de geleverde prestatie van de aanvrager om efficiëntie te stimuleren en 
oversubsidiëring waar mogelijk te voorkomen. De budgetclaim bedraagt 1.400 miljoen euro. 
Beoordeling fondsbeheerder 
‘Alleen een deel van middelen die geclaimd worden (400 van de 1.400 miljoen) opnemen in het MJP 
2024, en onder voorbehoud van: 
1. betere onderbouwing waarom normeren/beprijzen niet mogelijk is; 
2. verloop uitvoering. Onzeker of uitvoering tijdig op gang komt, rest budget kan mee in concept-
Meerjarenprogramma 2025. 
De rest behoeft nadere onderbouwing en uitwerking en kan worden ingediend voor het concept 
Meerjarenprogramma 2025, waarover in het voorjaar van 2024 besluitvorming plaatsvindt. Hier-
voor wordt een reservering van 1.000 miljoen euro opgenomen.’ 
Reflectie PBL 
Het fiche beoogt om de onrendabele top van warmtenetten te beperken. In het algemeen is een 
niet-sluitende businesscase een barrière voor het realiseren van warmtenetten. Een subsidie kan 
daarom helpen om te komen tot een verdere uitrol ervan. Complicerende factor hierbij is dat recent 
besloten is om warmtenetten in publieke handen te brengen. Dit geeft namelijk onzekerheid over 
de businesscase, bijvoorbeeld omdat niet duidelijk is wat de restwaarde zal zijn van de warmtenet-
ten bij verkoop aan een publieke partij. 
 
De in het fiche geschatte investeringsopgave bedraagt 4,8 tot 5,6 miljard euro, waarvoor een 
PBL | 26
