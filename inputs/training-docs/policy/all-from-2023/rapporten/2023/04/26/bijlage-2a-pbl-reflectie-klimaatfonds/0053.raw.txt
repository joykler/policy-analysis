De genoemde doelen voor de te realiseren chemische recyclingcapaciteit (solvolyse, depolymerisa-
tie en pyrolyse) tellen op tot 700 kiloton in 2030. Dit is aanzienlijk meer dan het streefbeeld van 250 
kiloton chemische recycling zoals genoemd in de Transitieagenda Kunststoffen (Transitieteam 
Kunststoffen 2018). Naar verwachting kan circa 300 kiloton voor chemische recycling beschikbaar 
komen uit Nederlandse reststromen (CE Delft 2022a). Het zou dus een grootschalige import van 
buitenlandse afvalstromen vergen om deze installaties van voeding te voorzien, of zou ten koste 
kunnen gaan van mechanische recycling in Nederland.  
 
De recyclingsector heeft behoefte aan kwalitatief zo hoogwaardig (en dus homogeen) mogelijke 
reststromen. Complicerende factoren hierbij zijn onder andere de grote diversiteit aan soorten 
plastics en de vervuiling van ingezamelde plastics met bijvoorbeeld drukinkt, lijmresten, voedsel-
resten en aluminium coatings. Het fiche maakt niet duidelijk hoe een verbetering aan de inzame-
lingskant (zowel in kwantiteit als kwaliteit) tot stand komt. De uitgebreide 
consumentenverantwoordelijkheid (UPV) biedt vooralsnog vooral prikkels om te komen tot grotere 
recyclingvolumes, maar kan op gespannen voet staan met de kwaliteit van de reststromen (Bours 
et al. 2022). Daarbij komt ook dat er al diverse grootschalige initiatieven zijn of worden ontwikkeld 
om afvalstromen om te zetten naar brandstoffen (waterstof en duurzame vliegtuigbrandstoffen) 
die ook substantieel beslag leggen op deze afvalstromen. 
Plausibiliteit van het genoemde fysieke effect 
De fiches gezamenlijk (solvolyse, depolymerisatie en pyrolyse) noemen een CO -emissiereductie 
2
van 1 megaton in 2030. Waarschijnlijk worden emissiereducties EU-breed bedoeld, waarvan een 
deel ook zou neerslaan binnen Nederland. Het effect overlapt met dat van andere fiches, met name 
de recyclinghub (paragraaf 6.2.7), het stimuleren van biobased plastics (paragraaf 5.2.18 en 5.25) en 
versnelde sluiting van AVI’s (paragraaf 6.2.9), en het effect van maatregelen die in het kader van het 
IBO Klimaat worden onderzocht. Bij verdringing van mechanische recycling door chemische recy-
cling treedt geen CO -emissiereductie op. De effecten kunnen alleen gerealiseerd worden als niet 
2
alleen de productie van gerecyclede plastics wordt gestimuleerd, maar ook de inzameling van plas-
tics sterk toeneemt en kwalitatief verbetert. Het fiche bevat hiervoor onvoldoende prikkels. Oor-
deel: niet plausibel. 
5.2.15 Depolymerisatie (chemische recycling): demo’s 
Omschrijving voorstel 
Dit voorstel betreft investeringssubsidie voor demonstratie en eerste opschaling van chemische de-
polymerisatie. Dit is vergelijkbaar met solvolyse, maar dan voor moeilijkere grondstoffen, sterker 
vervuilde stromen en/of een hogere kwaliteit output. De budgetclaim bedraagt 85 miljoen euro. 
Beoordeling fondsbeheerder 
‘Nader uitwerken voor het MJP 2025. Omdat dit voorstel op moeilijkere grondstoffen is gericht zo-
als composiet en rubber rijst de vraag of dit voorstel niet te vroeg komt. Voorstel behoeft nadere 
uitwerking en onderbouwing. Het is niet te beoordelen of het voorstel tot een kostenefficiënte in-
zet van middelen leidt.’ 
Reflectie PBL en plausibiliteit van het genoemde fysieke effect 
Zie ‘Solvolyse (chemische recycling): stimulering demo’s’ (paragraaf 5.2.14). 
PBL |
