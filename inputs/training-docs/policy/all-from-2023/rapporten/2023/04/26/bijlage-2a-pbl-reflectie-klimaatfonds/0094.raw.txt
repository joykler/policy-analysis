energieprestatie. Het instrument draagt (ten dele) bij aan de doelen van het Klimaatfonds, maar 
het is inderdaad te betwijfelen of het Klimaatfonds bedoeld is voor het inhalen van achterstallig 
onderhoud waarbij de eisen rondom het renoveren zo laag mogelijk maar wel toekomstbestendig 
zijn. 
Plausibiliteit van het genoemde fysieke effect 
Het fiche noemt een CO -emissiereductie van 0,062 megaton in 2030. Als het voorstel goedgekeurd 
2
zou worden, komt maar circa 10 procent van het totaal benodigde investeringsbedrag ter beschik-
king. Het merendeel van de financiering moet nog op een andere manier geregeld worden en het is 
onzeker of de ‘startzekerheid’ die met deze maatregel kan worden geboden, voldoende is om te 
zorgen dat de investeringen tot stand komen. Het effect lijkt plausibel, maar met deze kantteke-
ning over de onzekerheid of de investeringen tot stand komen. Dit laatste kunnen we niet valide-
ren. Oordeel: niet te valideren. 
7.2.15 MaVa (additioneel): Versnelling Zon op Rijksdaken 
Omschrijving voorstel 
Dit voorstel omvat een financiële bijdrage aan Zon op Dak-projecten van het rijksvastgoedbedrijf 
en van de rijksorganisaties die zelf het vastgoed beheren. Op dit moment is de financiering van dit 
programma geregeld voor 2022, 2023 en 2024. Voor alle portefeuilles van de vastgoedhoudende 
organisaties van het Rijk zijn middelen nodig voor de periode 2025-2030 om het beleidsdoel (mini-
maal 80 procent van de geschikte daken bedekt) te halen. Er wordt ook geld gereserveerd voor in-
novatieve oplossingen om de lokale vraag naar en het aanbod van energie beter te balanceren, 
waarmee het netwerk wordt ontlast. De budgetclaim bedraagt 132 miljoen euro. 
Beoordeling fondsbeheerder 
‘Niet opnemen. Weinig CO -emissiereductie en niet onderbouwd hoe dit additioneel is aan het 
2
voorgestelde (en toegekende) ‘Duurzaam Maatschappelijk Vastgoed Subsidie’ onder nummer 6.2. 
Er wordt gesproken over partijen die geen gebruik kunnen maken van bestaande leenfaciliteiten. 
Een lening lijkt daarom sowieso doelmatiger dan subsidie.’ 
Reflectie PBL 
Het is niet duidelijk waarom geen gebruikgemaakt kan worden van de bestaande leenfaciliteit of 
andere financieringsmogelijkheden.  
 
De fondsbeheerder verwijst naar DUMAVA, maar dit voorstel heeft andere doelen dan die van de 
DUMAVA-subsidie.  
Plausibiliteit van het genoemde fysieke effect 
Het fiche noemt een CO -emissiereductie van minimaal 0,02 megaton in 2030. Dit is plausibel, mits 
2
andere knelpunten in de uitrol van zon-pv zijn opgelost, zoals netbeperkingen. Ook kan schaarste 
in de installatiecapaciteit ertoe leiden dat een deel van deze zon-pv-projecten ten koste gaat van 
zon-pv-projecten elders. Oordeel: plausibel, mits. 
  
PBL |
