Plausibiliteit van het genoemde fysieke effect 
Het fiche noemt een CO -emissiereductie van minimaal 0,6 megaton in 2030. Dit is niet plausibel. 
2
Het effect overlapt ook met de bijmengverplichting voor hernieuwbare brandstof. De CO -
2
emissiereductie telt niet mee voor het nationale doel. Oordeel: niet plausibel. 
5.2.24 Waterstof in de binnenvaart 
Omschrijving voorstel 
Dit voorstel betreft subsidie voor het toepassen van waterstof bij de binnenvaart op de benodigde 
schaal om het operationeel, technisch en economisch haalbaar te maken. Via een systeem van ‘be-
talen per gebruik’ wordt varen op waterstof betaalbaar gemaakt voor binnenvaartschippers. Be-
oogd wordt om 40 tot 45 schepen te laten varen op waterstof. De budgetclaim bedraagt 170 
miljoen euro. 
Beoordeling fondsbeheerder 
‘Nader uitwerken voor het MJP 2025. Het voorstel past niet onder de primaire scope van dit per-
ceel. Advies om bij het volgende Meerjarenprogramma integraal te wegen of hier middelen voor 
moeten worden vrijgemaakt.’ 
Reflectie PBL  
De uiteindelijke energiedrager voor de binnenvaart nog niet duidelijk. Het is dus verstandig om al-
vast enige ervaring op te doen met het toepassen van waterstof. De binnenvaart is een kleine 
markt, het gaat om enkele duizenden schepen waar vaak motoren van andere schepen of auto’s in 
worden gebruikt. 
Plausibiliteit van het genoemde fysieke effect 
Het fiche noemt een emissiereductie van 0,09 megaton in 2030. Slechts een deel van de CO -
2
uitstoot van de binnenvaart telt mee voor het nationale doel. Het deel dat meetelt is afhankelijk 
van de vraag op welke routes de waterstof wordt ingezet. Er kan overlap optreden met het doel van 
hernieuwbare brandstoffen in de transportsector en/of de in het Fit for 55-pakket voorgestelde ver-
plichting tot het gebruik van waterstof in de transportsector. Het emissie-effect overlapt met dat 
van fiches gericht op waterstofproductie. Oordeel: niet te valideren. 
5.2.25 Biobased kunststof materialen 
Omschrijving voorstel 
Dit voorstel betreft investeringssubsidie voor het realiseren van demonstratieprojecten voor de 
productie van biobased kunststofmaterialen. Het gaat om subsidie voor de productie (op demo-
schaal) van twee vergevorderde biobased bouwstenen die op commerciële schaal kunnen worden 
opgeschaald: melkzuur (50 kiloton per jaar) voor de productie van PLA en glycolen (100-150 kiloton 
per jaar) voor de productie van PEF. De budgetclaim bedraagt 150 miljoen euro. 
Beoordeling fondsbeheerder 
‘Nader uitwerken voor het MJP 2025. Het voorstel past niet onder de primaire scope van dit per-
ceel. Advies om bij het volgende Meerjarenprogramma integraal te wegen of hier middelen voor 
moeten worden vrijgemaakt.’ 
PBL | 59
