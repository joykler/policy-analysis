totaalvermogen van circa 2 tot 3 gigawatt. Deze aanwijzingen volgen bijvoorbeeld uit (Turkenburg 
2022). Zowel de financiële haalbaarheid als de CO -effecten zijn verder mede afhankelijk van de 
2
snelheid van elektrificatie in andere sectoren. Beide aspecten zullen positiever uitvallen naarmate 
kerncentrales met meer vollasturen draaien. Extra investeringszekerheid kan worden geboden op 
verschillende manieren, zoals via een systeem waarbij investeerders een gegarandeerde prijs ont-
vangen voor de geproduceerde elektriciteit (contract for difference), of via betalingen voor het be-
schikbaar hebben van reservecapaciteit. 
 
De fondsbeheerder heeft voorgesteld de geclaimde middelen onder voorwaarden toe te kennen. 
Het emissie-effect is niet direct toe te kennen aan deze faciliterende voorstellen, maar is afhanke-
lijk van de vraag of de huidige centrale uiteindelijk langer open zal blijven en of er ook kerncentrales 
bijgebouwd worden. 
2.2.2 Bedrijfsduurverlenging Borssele 
Omschrijving voorstel 
Dit voorstel betreft subsidie voor het uitvoeren van onderzoeken in de periode 2023-2025, om na 
te gaan onder welke voorwaarden de kerncentrale in Borssele langer veilig opengehouden kan 
worden, specifiek ten aanzien van de veroudering, aandeelhouderstructuur en bedrijfseconomische 
haalbaarheid. Volgens het huidige beleid sluit de centrale uiterlijk op 31 december 2033. De budget-
claim bedraagt 10 miljoen euro.  
Beoordeling fondsbeheerder 
‘Opnemen in het MJP 2024, onder voorbehoud van: 
1. betere onderbouwing; 
2. goedkeuring door de Europese Commissie.’  
Reflectie PBL 
Onderzocht kan worden of geld voor onderzoeken niet later teruggevorderd kan worden (indien er 
extra baten ontstaan bij de eigenaren van de centrale vanwege verlengde openstelling). Het is de 
vraag of het niet efficiënter is om de eigenaar de mogelijkheid te bieden om de centrale langer 
open te houden, en de keuze aan de eigenaar te laten, waarbij de eigenaar in dat geval ook zelf de 
kosten voor onderzoeken dient te dragen.  
 
De hoeveelheid opgewekte elektriciteit met kerncentrales zal afhangen van marktontwikkelingen 
zoals de (momentane) vraag naar elektriciteit, ontwikkelingen rond hernieuwbare elektriciteit en 
overig opgesteld vermogen in Noordwest-Europa, de interconnectiecapaciteit en ontwikkelingen 
rond elektriciteitsopslag. 
Plausibiliteit van het genoemde fysieke effect 
Volgens het fiche kan het langer openhouden van de kerncentrale in Borssele ruim 3,5 terawattuur 
CO -vrije elektriciteit per jaar opleveren. De onderzoeken zijn randvoorwaardelijk voor het ge-
2
noemde effect, maar er zal uiteraard meer nodig zijn dan deze onderzoeken alleen om te komen tot 
een langere openstelling van de centrale, zoals mogelijk benodigde investeringen voor het veilig 
langer kunnen exploiteren ervan. Oordeel: geen zelfstandig effect. 
  
PBL |
