3. nader onderbouwd wordt of het voorgestelde kasritme realistisch is gezien de capaciteitstekor-
ten (beschikbare arbeidskrachten en warmtepompen); 
4. het subsidiebedrag jaarlijks wordt aangepast, afhankelijk van de onrendabele top voor hy-
bride/ all-electric warmtepompen. 
De rest behoeft nadere onderbouwing en uitwerking en kan worden ingediend voor het concept-
Meerjarenprogramma 2025, waarover in het voorjaar van 2024 besluitvorming plaatsvindt. Hier-
voor wordt een reservering van 438 miljoen euro opgenomen.’ 
Reflectie PBL 
In de KEV 2022 zijn de normering hybride warmtepompen en de besteding van de daarmee samen-
hangende extra middelen (900 miljoen) als geagendeerd beleid beschouwd. Bij voorgenomen be-
leid neemt het aantal hybride ketels in de huishoudens volgens de KEV toe tot circa 340.000 in 
2030. De mogelijkheden voor opschaling zijn afhankelijk van de beschikbaarheid van voldoende 
installatie- en productiecapaciteit. Kostendalingen, reductie van de installatietijd en verbetering 
van de technische eigenschappen van de hybride warmtepomp kunnen de opschaling versnellen. 
Onder gunstige omstandigheden kan het doel van 1 miljoen hybride warmtepompen naar verwach-
ting worden bereikt.  
 
De ISDE-subsidie staat al open voor all-electric-warmtepompen. Als de 900 miljoen ook besteed 
wordt aan de subsidiëring van all-electric-warmtepompen, is er minder budget voor hybride warm-
tepompen dan gereserveerd in het coalitieakkoord. 
 
De fondsbeheerder maakt het voorbehoud dat het subsidiebedrag jaarlijks moet worden aanpast, 
afhankelijk van de onrendabele top. Dit zou een ingrijpende wijziging betekenen van de ISDE. Het is 
onduidelijk hoe de fondsbeheerder de voor- en nadelen van deze wijziging heeft afgewogen. Hoe 
wordt de onrendabele top bepaald? Het voorbehoud geldt ook voor het budget voor de lopende 
ISDE-subsidieregeling van 2023. 
 
Er is ook ISDE-subsidie nodig voor investeringen in warmtepompen door zakelijke gebruikers. Het 
fiche gaat niet in op de subsidie die hiervoor nodig is. 
Plausibiliteit van het genoemde fysieke effect 
Bij subsidiëring van 1 miljoen hybride warmtepompen wordt in het fiche een CO -emissiereductie 
2
van 1,3 megaton verwacht. De CO -emissiereductie in het fiche is binnen een aannemelijke band-
2
breedte in lijn met de resultaten voor de KEV en daarmee als plausibel te beschouwen, mits de nor-
mering goed werkt. Er zijn wel grote onzekerheden, ook over de vormgeving en handhaving van de 
normering. De stimulering van hybride warmtepompen met het in dit fiche geclaimde budget is als 
geagendeerd beleid meegenomen in de KEV 2022. Het genoemde effect ligt aan de bovenkant van 
range die in de KEV is aangehouden bij het geagendeerde beleid. Oordeel: plausibel, mits norme-
ring goed werkt. 
7.2.7 Plan van aanpak vve's inclusief lagere rente in Warmtefonds 
Omschrijving voorstel 
Dit voorstel betreft subsidie voor verduurzaming van woningen die in eigendom zijn van verenigin-
gen van eigenaren (VvE’s). Het fiche vraagt om een rentesubsidie voor het Warmtefonds, zodat de 
rente op financiering uit het Warmtefonds voor VvE’s met 1,5 procentpunt kan worden verlaagd ten 
opzichte van de huidige rente. Er wordt daarnaast een budget gevraagd voor activering en 
PBL | 87
