Beoordeling fondsbeheerder 
‘Opnemen van 525 van de 725 miljoen euro in het MJP 2024, om 200 miljoen euro over te houden 
voor voorstellen voor verduurzaming van het niet-industriële mkb. Daarnaast onder voorbehoud 
van het onderzoeken van het toevoegen van een voorwaarde aan de regeling dat naast een maat-
regel voor energiebesparing ook altijd een maatregel voor de overstap naar een andere energiedra-
ger moet worden genomen, bijvoorbeeld elektrificatie.’ 
Reflectie PBL 
De fondsbeheerder lijkt te veronderstellen dat het altijd wenselijk is om een maatregel voor ener-
giebesparing te combineren met een maatregel voor de overstap naar een andere energiedrager. 
Dit zou een grote barrière opwerpen voor het gebruik van de VEKI-regeling. Het moment waarop 
een investering in energiebesparing of verbetering van procesefficiëntie aan de orde is, hoeft niet 
samen te vallen met een overstap naar een andere energiedrager. Elektrificatie is nog niet overal 
mogelijk, bijvoorbeeld vanwege tekortkomingen van de infrastructuur; overstappen naar waterstof 
is nog niet mogelijk vanwege het ontbreken van aanbod van groene waterstof en van waterstofin-
frastructuur.  
 
Het is niet helder waarom ervoor is gekozen om 525 miljoen euro op te nemen in plaats van de ge-
claimde 725 miljoen euro. Onduidelijk is of de fondsbeheerder de VEKI wil opknippen in twee rege-
lingen met aparte budgetten en aparte doelgroepen (industrie en niet-industriële mkb).  
Plausibiliteit van het genoemde fysieke effect 
Het fiche noemt al een CO -emissiereductie van 0,67 megaton in 2024, en stelt dat dit oploopt tot 
2
4,7 megaton in 2030. Hiervan wordt minstens 1,7 megaton als additioneel beschouwd ten opzichte 
van de KEV 2022. Dit effect lijkt ons niet plausibel gelet op het potentieel van maatregelen waar de 
VEKI zich op richt, al is het effect onzeker. Oordeel: niet plausibel. 
6.2.4 Uitvoeringskosten maatwerkafspraken 
Omschrijving voorstel 
Dit voorstel betreft dekking van verschillende uitvoeringskosten voor het uitwerken van de maat-
werkafspraken met de top 20-uitstoters. Het gaat om het uitbreiden van capaciteit bij departemen-
ten en RVO, externe inhuur, bezoldiging van een toetsingscommissie en het opzetten van een 
expertpool voor vergunningverlening. Ruim de helft van het gevraagde budget is bestemd voor het 
opzetten van een expertpool van 40 fte die in eerste instantie wordt ingezet voor het realiseren van 
vergunningverlening voor met name Tata Steel, waarvoor 100 vergunningen tijdig moeten worden 
verstrekt. De expertpool zal in eerste instantie dus worden ingezet bij de omgevingsdienst Noor-
zeekanaalgebied. Inzet is om deze expertpool zo flexibel mogelijk te maken voor nationale inzet. 
Mogelijk komen er in latere jaren nog claims vanuit andere omgevingsdiensten. De budgetclaim 
bedraagt 66 miljoen euro. 
Beoordeling fondsbeheerder 
‘Opnemen in het MJP 2024. Toekennen onder voorbehoud van een bestedingsplan, waarin wordt 
toegelicht hoe voorkomen wordt dat structurele verplichtingen ontstaan, met name bij het inrich-
ten van een expertpool voor vergunningverlening van 40 fte.’ 
  
PBL |
