Ook is een fiche ingediend om een tenderregeling open te stellen om te komen tot vervroegde slui-
ting van afvalverbrandingscapaciteit. Verder zijn in het kader van het IBO Klimaat voorstellen uitge-
werkt voor het stimuleren van circulariteit via normering en beprijzing, die vaak overlappen met de 
voorstellen die zijn gedaan in het kader van het Klimaatfonds. Er ligt al met al nog geen goed door-
dacht voorstel voor een beleidsaanpak gericht op het stimuleren van een circulaire economie. Het 
is van belang dit ter hand te nemen, en daarbij aan te sluiten bij de beleidsrichtingen die in de Euro-
pese Unie worden gekozen. Het Nationaal Programma Circulaire Economie 2023-2030 (NPCE) 
vormt hiertoe een aanzet (IenW 2023).  
Specifieke vragen bij dit perceel van EZK 
Bij dit perceel heeft het ministerie van EZK drie specifieke vragen gesteld (cursief weergegeven). 
 
‘Bij het perceel vroege fase opschaling is een groot aantal voorstellen ingediend dat betrekking heeft op het op-
schalen van CO -reducerende technieken en daarmee niet toezien op de primaire scope van dit perceel, te weten 
2
het opschalen van hernieuwbare energiedragers. Zijn er (sleutel)technologieën waarvoor het wenselijk is om hier 
al wel in het kader van ‘vroege fase opschaling’ in 2024 op in te zetten voor het realiseren van klimaatneutraliteit 
in 2050?’ 
Te overwegen is om budget voor de voorstellen voor geothermie dit jaar toe te kennen, omdat dit 
een hoog no regret-karakter heeft en het niet zinvol is hier nog een jaar mee te wachten. Ook valt te 
overwegen om voor de al eerder opengestelde DEI-CE-regeling al middelen toe te kennen, mede 
gelet op beleidscontinuïteit.  
 
‘Specifiek wordt daarbij aandacht gevraagd voor de voorstellen die betrekking hebben op de circulaire economie 
en leiden tot een reductie van de nationale emissies. Welke voorstellen zijn hiervoor het meest kansrijk?’  
Deze vraag kan omwille van de beperkte tijd niet worden opgepakt in deze quickscan. ‘Kansrijk-
heid’ is bovendien een lastig criterium om voorstellen op te beoordelen, omdat die samenhangt 
met beleidsmatige voorkeuren. Het is weinig zinvol om bij circulaire projecten alleen de focus te 
leggen op het verminderen van nationale emissies. Dan zou bijvoorbeeld circulair beton weinig 
kans maken (er is geen cementklinkerproductie meer in Nederland), terwijl dit bezien vanuit het te-
gengaan van mondiale CO2-emissies wel bijdraagt (Brink & Prins 2022). Circulaire-economiebeleid 
moet niet primair worden gezien als een vorm van (nationaal) klimaatbeleid, maar van (internatio-
naal) milieubeleid. Relevant is welke voorstellen van belang zijn in het licht van de doelen van het 
internationale milieubeleid. 
 
‘In welke mate vraagt de vroege fase opschaling van technologieën om een generieke aanpak (zoals de SDE++) of 
specifieke inzet op bepaalde technologieën?’ 
Het is belangrijk om ervaring op te doen met technologieën die op termijn een relevante rol in een 
CO -vrij energiesysteem kunnen vervullen en waar nog een aanzienlijk potentieel is voor kostenre-
2
ductie. Elektrolyse en vergassing en pyrolyse van biomassa en afvalstromen behoren daartoe. Het 
is dan niet verstandig om deze technieken met elkaar te laten concurreren om subsidie, zoals dat in 
de SDE++ wel het geval is. Daarmee is het risico groot dat juist slechts de nu gunstigst scorende 
technologie wordt gestimuleerd, in plaats van een pallet aan verschillende technologieën. De syste-
matiek van de SDE++ kan wel gevolgd worden voor individuele technieken, maar vergt wel een dui-
delijke referentietechnologie en niet al te veel diversiteit in de ingediende projecten. Als dat wel te 
verwachten is, is waarschijnlijk een investeringssubsidie (zoals de DEI+) geschikter.  
PBL | 43
