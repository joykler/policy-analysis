opslag ervan, noch aan randvoorwaarden als voldoende opgeleid personeel. De voorstellen kunnen 
ontwikkelingen wel versnellen en de gehele transitie efficiënter maken. Daarbij kan een aantal 
voorstellen worden beschouwd als vooruitlopend op een verplichting of normering. Daarmee kun-
nen de meeste voorstellen binnen deze categorie een goede rol vervullen in de transitie naar 2050; 
daar doet het oordeel dat er geen direct CO -effect aan te koppelen is, niets aan af. 
2
 
Bij energie-infrastructuur gaat het soms om ontwikkeling van infrastructuur die in private handen 
komt (zoals laadinfrastructuur) en die op termijn, als het aandeel elektrische auto’s verder toe-
neemt, rendabel zal zijn. Te onderzoeken valt of het mogelijk en wenselijk is om de middelen die 
vanuit het Klimaatfonds worden verstrekt, op termijn (deels) terug te laten vloeien in de staatskas. 
Stel kennisdeling als voorwaarde voor subsidie bij vroege fase opschaling 
Voor vroege fase opschaling is indicatief 15 miljard gereserveerd, specifiek voor de ontwikkeling 
van hoogwaardige hernieuwbare energiedragers die alleen bij substantiële opschaling CO -
2
emissiereductie kosteneffectief kunnen faciliteren. Daarbij wordt gestart met innovatieve en kans-
rijke technieken voor elektrolyse, vergassing en pyrolyse. Voor deze categorie zijn 39 voorstellen 
ingediend, voornamelijk rond waterstof, vergassing, biobased en circulaire economie, geothermie 
en energiedragers voor duurzame mobiliteit. De gezamenlijke claim is 23,6 miljard euro. De fonds-
beheerder heeft voorgesteld om (onder voorwaarden) ruim 2 miljard euro op te nemen in het 
Meerjarenprogramma 2024 voor het stimuleren van de waterstofketen en vergassing.  
 
Veel voorstellen in deze categorie zijn gericht op het bewerkstelligen van leereffecten. Het is van 
belang dat de kennis die bij de voorgestelde projecten wordt opgedaan via de inzet van publieke 
middelen, breder beschikbaar kan komen (ook voor derden). Subsidieregelingen zouden het delen 
van kennis als eis voor toekenning kunnen stellen, waarbij ook uitgewerkt moet zijn op welke ma-
nier de kennisdeling wordt vormgegeven. Voor offshore elektrolyse en vergassingstechnologie is 
hierin voorzien via de oprichting van een kennisplatform. De fondsbeheerder heeft het belang van 
kennisdeling veelal onderkend, en om die reden een betere uitwerking van de voorstellen als voor-
waarde gesteld voor budgettoekenning. 
Voorstellen voor waterstof lijken voldoende voor het bereiken van de ondergrens van het be-
oogde elektrolysevermogen 
Diverse voorstellen in het kader van vroege fase opschaling betreffen het stimuleren van de pro-
ductie van groene waterstof (zowel op land als op zee) en van de import van groene waterstof. Het 
gaat om opschaling via kleine demonstratieprojecten gevolgd door grotere. De fondsbeheerder 
heeft hiervoor 1,7 miljard euro opgenomen voor het Meerjarenprogramma 2024 en 5,7 miljard euro 
gereserveerd voor het Meerjarenprogramma 2025. De inzet van deze middelen kan leiden tot een 
aanzienlijke toename van het aanbod van groene waterstof. Er wordt gemikt op het behalen van 2 
tot 3,5 gigawatt elektrolysevermogen, waarvan 0,4 tot 0,6 gigawatt offshore productievermogen. 
De subsidies lijken voldoende voor het behalen van de ondergrens, maar hoeveel uiteindelijk gere-
aliseerd wordt is afhankelijk van de vormgeving van de regelingen en de kostenontwikkeling van 
elektrolysers. Meer elektrolysevermogen kan worden bereikt door nieuwe stimulansen vanuit EU-
beleid. Zo wordt de vraag naar groene waterstof verder gestimuleerd door nationale implementa-
tie van de door de Europese Commissie aangekondigde verplichtingen voor het gebruik van groene 
waterstof in de industrie en transportsector. 
  
PBL |
