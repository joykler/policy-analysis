Het voorstel bevat drie componenten: 
1. Een subsidieregeling ten behoeve van een minimale opbrengst per hectare voor boeren, voor 
het opstarten van een verdienmodel totdat de private markt voor biobased bouwmaterialen en 
koolstofcertificaten goed ontwikkeld is. Budgetclaim: 215 miljoen euro. 
2. Stimulering van ketenontwikkeling voor biobased bouwmaterialen, onder andere door het sti-
muleren van de juiste marktcondities voor productie en verwerking, een onderzoekomgeving 
waarbij onderzoek en innovatie gelijktijdig plaatsvinden volgens het principe van cocreatie en 
participatief ontwerpen (living labs) en benodigde innovatie. Budgetclaim: 100 miljoen euro. 
3. Stimulering van de vraag naar innovatieve materialen aan de bouwkant: 
a) Subsidie voor biobased isolatiemateriaal in de ISDE, de SVVE en de SVOH in 2024 tot en 
met 2027. Budgetclaim: 60 miljoen euro. 
b) Vulling van de Nationale Milieudatabase met nieuwe biobased producten. Budgetclaim: 10 
miljoen euro. 
c) Meerkosten Rijkswaterstaat voor aanbesteding van wegen geproduceerd met lignine in 
plaats van bitumen. Budgetclaim: 20 miljoen euro. 
 
De totale budgetclaim bedraagt 405 miljoen euro. 
Beoordeling fondsbeheerder 
‘Opnemen van een deel van de middelen (90 van de 405 mln.) in het MJP 2024, om het aanbod van 
innovatieve materialen in de eerste jaren aan te jagen, onder voorbehoud van nadere onderbou-
wing van geclaimde CO -emissiereductie en additionaliteit ten opzichte van de normering van 
2
bouwmaterialen. Slechts een deel wordt opgenomen omdat het voor de hand ligt dat het niet op-
genomen gedeelte (315 miljoen euro) wordt gefinancierd uit een andere financieringsmogelijkheid 
zoals NPLG.’ 
Reflectie PBL 
In het voorstel wordt aandacht geschonken aan opschaling over de gehele keten, van teelt van ge-
wassen in de landbouw, de verwerking van de gewassen tot isolatiemateriaal in de industrie, en de 
toepassing van het isolatiemateriaal in de bouw. Een dergelijke ketenaanpak is noodzakelijk om te 
komen tot succesvolle opschaling. 
 
Het succes van de door de fondsbeheerder voorgestelde bijdrage van het Klimaatfonds is afhanke-
lijk van de vraag of het overige budget wordt gefinancierd uit het Nationaal Programma Landelijk 
Gebied (NPLG) of een andere financieringsbron. Mocht dat laatste niet het geval zijn, dan zijn de 
benodigde biobased isolatiematerialen mogelijk niet beschikbaar.  
 
De budgetclaim voor meerkosten van Rijkswaterstaat voor aanbesteding van wegen met lignine in 
plaats van bitumen overlapt met het fiche ‘Duurzame infra-innovatietechnieken launching customer 
programma’ (paragraaf 5.2.29). Ook hier is de vraag waarom dit uit het Klimaatfonds gefinancierd 
zou moeten worden en niet vanuit het reguliere budget van Rijkswaterstaat. 
Plausibiliteit van het genoemde fysieke effect 
Het fiche noemt een emissiereductie van 1,5 megaton in 2030, als gevolg van de vastlegging van 
koolstof in bouwmateriaal (ongeveer 40 procent) en de substitutie van CO2-intensieve materialen 
zoals glas- en steenwol door biogeen isolatiemateriaal (ongeveer 60 procent). Het fiche stelt dat 
met 405 miljoen euro zowel de vraagkant (de bouw) als de aanbodkant (de akkerbouw en de ver-
werkende industrie) kan worden gestimuleerd.  
PBL | 89
