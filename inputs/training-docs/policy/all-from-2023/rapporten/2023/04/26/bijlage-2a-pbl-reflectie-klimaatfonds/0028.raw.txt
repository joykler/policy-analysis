4.2.3 Waterstofnetwerk op zee 
Omschrijving voorstel 
Dit voorstel betreft subsidie voor het realiseren van het eerste deel van het waterstoftransportnet-
werk op zee. Het gaat daarbij om een buisleiding met bijbehorende infrastructuur met een capaci-
teit van circa 10 gigawatt. De budgetclaim bedraagt 1.100 miljoen euro. 
Beoordeling fondsbeheerder 
‘Alleen de middelen die geclaimd worden zodat Gasunie aan de slag kan met opstarten van werk-
zaamheden (50 van de 1.100 miljoen euro) opnemen in het MJP 2024. De rest behoeft nadere on-
derbouwing en uitwerking en kan worden ingediend voor het concept-Meerjarenprogramma 2025, 
waarover in het voorjaar van 2024 besluitvorming plaatsvindt. Hiervoor wordt een reservering van 
1.000 miljoen euro opgenomen.’ 
Reflectie PBL 
Er is nog geen duidelijke visie op hoe de energie die wordt opgewekt met windparken op zee wordt 
aangeland. Het is denkbaar dat verder uit de kust gelegen windparken alleen worden aangesloten 
op een waterstofnetwerk, en de elektriciteit op zee volledig wordt omgezet naar waterstof. Het is 
ook denkbaar dat ook de verder uit de kust gelegen parken worden aangesloten op een (internatio-
naal verknoopt) net op zee. Dergelijke keuzes zullen bepalend zijn voor de dimensionering van de 
infrastructuur. Het reserveren van middelen is verstandig zodat eerste stappen kunnen worden ge-
zet en er geen vertraging ontstaat. Nadere keuzes in 2024 kunnen gebaseerd worden op het Natio-
naal Plan Energiesysteem (NPE). 
Plausibiliteit van het genoemde fysieke effect 
Het betreft subsidie voor fysieke infrastructuur. Hieraan kennen we geen zelfstandig emissiereduc-
tie-effect toe, om overlap met effecten van de productie of het gebruik van CO -vrije energie te 
2
voorkomen. Dit wordt in het fiche zelf ook gesteld: ‘Transportinfrastructuur als zodanig levert zelf 
niet primair de reductie, maar het faciliteert deze reductie wel. In de KEV is waterstofproductie op 
zee nog niet meegenomen. Tot en met 2030 zou met het waterstofnetwerk het eerste grote de-
monstratieproject van 300 tot 500 megawatt elektrolyse op zee (demo 2 uit VFO) aangesloten kun-
nen worden en daarmee CO -emissiereductie opleveren. Na 2030 zal waterstof op zee doorgroeien 
2
en verdere reductie opleveren.’ Oordeel: geen zelfstandig effect. 
4.2.4 De-risken grootschalige waterstofopslag 
Omschrijving voorstel 
Dit voorstel betreft subsidie voor de ontwikkeling van 10 nieuwe zoutcavernes. De budgetclaim be-
draagt 250 miljoen euro. 
Beoordeling fondsbeheerder 
‘Alleen de middelen die geclaimd worden voor 2024 (125 van 250 miljoen euro) opnemen in het 
MJP 2024. Er is nog geen duidelijkheid hoeveel zoutcavernes nodig zijn gegeven de gigawattdoelen 
voor waterstof voor 2030 en de gebruikersprofielen van de industrie. De rest behoeft nadere on-
derbouwing en uitwerking en kan worden ingediend voor het concept-Meerjarenprogramma 2025, 
waarover in het voorjaar van 2024 besluitvorming plaatsvindt. Hiervoor wordt een reservering van 
125 miljoen euro opgenomen.’ 
PBL |
