Plausibiliteit van het genoemde fysieke effect 
Het fiche noemt een emissiereductie van 2,2 megaton in de periode na 2030. Het genoemde effect 
is niet plausibel, het gaat hier om het realiseren van een proeftuin. Het gaat bovendien om subsidie 
voor fysieke infrastructuur, waaraan we geen zelfstandige CO -emissiereductie toekennen. Oor-
2
deel: geen zelfstandig effect. 
4.2.15 Stimuleringsprogramma snel het net op 
Omschrijving voorstel 
Dit voorstel betreft subsidie voor het aanpakken van de meest urgente knelpunten in het elektrici-
teitsnet. De budgetclaim bedraagt 600 miljoen euro. 
Beoordeling fondsbeheerder 
‘Niet opnemen. Noodzaak tot rol Rijk niet duidelijk. Private financiering lijkt mogelijk.’ 
Reflectie PBL 
De noodzaak tot ondersteuning vanuit het Klimaatfonds is niet duidelijk, omdat private financie-
ring mogelijk lijkt, zoals de fondsbeheerder ook opmerkt. Het fiche noemt als voorbeeld subsidie 
voor elektriciteitsopslag met batterijen. Er lopen inmiddels verschillende aanvragen voor aanslui-
ting van batterijen voor meerdere gigawatt. Dit lijkt erop te wijzen dat subsidie van batterij-opslag 
nu vanuit de markt al op gang komt. Mogelijk is in specifieke situaties subsidie nodig, bijvoorbeeld 
als onderdeel van een energiehub. De inzet van een batterij voor de integratie van het energiesys-
teem zou dan bijvoorbeeld een initiële financiële ondersteuning vergen (investeringssubsidie). Dat 
overlapt met het fiche ‘Stimuleringsprogramma energy hubs’ (paragraaf 4.2.11). 
Plausibiliteit van het genoemde fysieke effect 
Het fiche noemt een CO -emissiereductie van 2 megaton in 2030. Dit voorstel betreft subsidie voor 
2
fysieke infrastructuur. Hieraan kennen we geen zelfstandig emissiereductie-effect toe, om overlap 
met effecten van de productie of het gebruik van CO -vrije energie te voorkomen. Oordeel: geen 
2
zelfstandig effect. 
4.2.16 Ontwikkelbudget EBN 
Omschrijving voorstel 
Dit voorstel betreft financiering van nieuwe taken voor Energiebeheer Nederland (EBN). EBN kan 
een rol spelen bij het hergebruik van bestaande energie-infrastructuur en het ondersteunen van 
marktpartijen bij de doorontwikkeling van CO -opslag, groen gas, waterstof en energieopslag door 
2
deel te nemen in pilotprojecten en onderzoeken te doen in het kader van de energietransitie. De 
budgetclaim bedraagt 60 miljoen euro. 
Beoordeling fondsbeheerder 
‘Niet opnemen. Valt niet onder doelstelling perceel. Hier lijken alternatieve opties meer voor de 
hand te liggen.’ 
Reflectie PBL 
Het is niet duidelijk waarom de fondsbeheerder dit niet tot de doelstelling van het perceel rekent. 
Het type voorziene werkzaamheden, zoals vooronderzoek en pilots, komt ook in andere fiches 
PBL |
