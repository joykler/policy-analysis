5.2.35 Decentrale waterstofopwekking 
Omschrijving voorstel 
Dit voorstel betreft een nieuw subsidie-instrument dat als doel heeft om pilot- en demonstratie-
projecten op het gebied van decentrale waterstofopwekking en -gebruik te financieren. Volgens 
het voorstel worden de kosten van dergelijke projecten tot maximaal 40 procent vergoed. De om-
vang van de vergoeding hangt af van in hoeverre het project aan alle randvoorwaarden voldoet 
(draagt het bij aan kennisvermeerdering op het gebied van decentrale opwekking van waterstof, is 
het project naast eigen gebruik ook gericht op de afzet van de waterstofproductie, en draagt het bij 
aan de nationale energietransitie door bijvoorbeeld bij te dragen aan het oplossen van lokale net-
congestie of/en door bij te dragen aan de verduurzaming van woningen, het bedrijfsleven of 
transport?). De regeling loopt tot en met 2027. De budgetclaim bedraagt 50 miljoen euro. 
Beoordeling fondsbeheerder 
‘Nader uitwerken voor het MJP 2025. Het voorstel past niet onder de primaire scope van dit per-
ceel. Advies om bij het volgende Meerjarenprogramma integraal te wegen of hier middelen voor 
moeten worden vrijgemaakt.’ 
Reflectie PBL  
Het fiche is gericht op het stimuleren van decentrale productie en gebruik van groene waterstof, 
omdat lokaal geproduceerde hernieuwbare elektriciteit tegen netcongestieproblemen aanloopt. De 
berekeningen in dit fiche zijn niet goed te volgen. Er wordt gesproken van decentrale opwek bij 
5000 bedrijven met een kleine tot middelgrote productie. Onduidelijk is welke totale waterstofpro-
ductie wordt verondersteld. Er worden diverse getallen genoemd, maar in alle gevallen is dit veel 
meer dan wat met het gevraagde budget kan worden gerealiseerd. 
Plausibiliteit van het genoemde fysieke effect 
Het fiche noemt geen effect op de CO -emissie. Er staan verder diverse rekenfouten in dit fiche. 
2
Oordeel: niet plausibel. 
5.2.36 Waterstof in wegvervoer (HDV’s en waterstoftankstations) 
Omschrijving voorstel 
Dit voorstel betreft een subsidieregeling die is gericht op het wegnemen van een deel van de on-
rendabele top van gecombineerde voorstellen voor waterstofvoertuigen en waterstoftankstations, 
en gaat uit van consortiumvorming van Original Equipment Manufacturers (OEM’s), logistieke sec-
tor en HRS-exploitanten. De budgetclaim bedraagt 210 miljoen euro. 
Beoordeling fondsbeheerder 
‘Nader uitwerken voor het MJP 2025. De subsidieregeling waar het onder zal vallen is nog in ont-
wikkeling. Er wordt verwezen naar een rapport dat een kader geeft voor de investeringen die vanaf 
2030 nodig zijn om te komen tot CO -emissiereductie, maar middelen worden aangevraagd voor 
2
2030. Hoe verhoudt dit zich tot elkaar. Advies om bij het volgende Meerjarenprogramma in te die-
nen.’ 
  
PBL | 66
