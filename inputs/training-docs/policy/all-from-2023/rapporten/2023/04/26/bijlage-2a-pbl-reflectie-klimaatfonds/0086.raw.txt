Plausibiliteit van het genoemde fysieke effect 
Het fiche noemt een CO -emissiereductie van 0,08 megaton in 2030. Het lijkt plausibel dat deze 
2
emissiereductie met een budget van 370 miljoen euro bereikt kan worden. Dit effect is additioneel 
aan de KEV 2022. Oordeel: plausibel. 
7.2.5 Ondersteuning maatschappelijk vastgoed 
Omschrijving voorstel 
Dit voorstel betreft subsidie voor de ondersteuning van de verduurzaming van maatschappelijk 
vastgoed via ontzorging, zodat eigenaren van gebouwen zo min mogelijk tijd hoeven te steken in 
verduurzaming. Het gaat om ontzorging via het provinciale spoor, ontzorging voor sport en monu-
menten en ondersteuning voor organisaties binnen het Kennis- en Innovatieplatform Verduurza-
ming Maatschappelijk Vastgoed (KIP-MV). Het gaat om voortzetting van bestaande instrumenten. 
De budgetclaim bedraagt 128 miljoen euro. 
Beoordeling fondsbeheerder 
‘Opnemen in het MJP 2024.’ 
Reflectie PBL 
De ontzorgingsprogramma’s en het KIP-MV worden in 2024 geëvalueerd. We weten op dit mo-
ment niet goed hoe effectief en efficiënt deze instrumenten zijn.  
Plausibiliteit van het genoemde fysieke effect 
Het fiche stelt dat er geen direct effect is op de CO -emissie. Dit is plausibel (geen direct effect); het 
2
gaat om flankerend beleid. De combinatie van het aanbieden van kennis, ontzorging en subsidie 
leidt tot CO -emissiereductie. De CO -effecten worden toegerekend aan de verduurzamingsmaat-
2 2
regelen zelf. De ontzorgde partijen kunnen gebruikmaken van subsidies; de emissie-effecten zijn 
daar al opgenomen. Oordeel: geen zelfstandig effect. 
7.2.6 Stimulering van hybride warmtepompen bestaande bouw 
Omschrijving maatregen 
Dit voorstel betreft subsidie voor het stimuleren van hybride warmtepompen via de ISDE-regeling 
en flankerend beleid. In het Beleidsprogramma versnelling verduurzaming gebouwde omgeving is een doel-
stelling opgenomen van 1 miljoen hybride warmtepompen in de bestaande bouw in 2030. De doel-
stelling geldt alleen voor woningen. Het fiche gaat tot 2026 uit van een ISDE-subsidiepercentage 
van 30 procent. Vanaf 2026 gaat de normering hybride warmtepompen in en wordt uitgegaan van 
een subsidiepercentage van 20 procent. Technische, economische en functionele haalbaarheid zijn 
voorwaarden om de normering van toepassing te laten zijn. De budgetclaim bedraagt 900 miljoen 
euro. 
Beoordeling fondsbeheerder 
‘Opnemen van de gevraagde middelen t/m 2026 (462 miljoen van de 900 miljoen euro) in het MJP 
2024, met het voorbehoud dat:  
1. all-electric warmtepompen ook in aanmerking komen, eventueel met een ingroeipad; 
2. de voorwaarde wordt opgenomen in de regeling dat alleen subsidie wordt verleend voor hui-
zen waar niet op korte termijn een warmtenet wordt aangelegd; 
PBL |
