100 megawatt elektrolysecapaciteit kan worden gecontracteerd voor 10 jaar. De budgetclaim be-
draagt 300 miljoen euro. 
Beoordeling fondsbeheerder 
‘Opnemen in het MJP 2024.’ 
Reflectie PBL  
Het instrument kan de productie van groene waterstof en groene ammoniak in andere landen op 
gang brengen. Het is van belang dat er voldoende bieders zijn voor deze waterstof, anders kan de 
subsidie een prijsopdrijvend effect hebben. 
Plausibiliteit van het genoemde fysieke effect 
Het fiche stelt dat met een elektrolysecapaciteit van 100 megawatt een jaarlijkse CO -
2
emissiereductie kan worden bereikt van 0,08 tot 0,11 megaton. Dit effect lijkt qua ordegrootte 
plausibel. Er moet wel opgelet worden dat er geen dubbeltelling ontstaat met emissie-effecten bij 
voorstellen voor de inzet van waterstof. Oordeel: plausibel. 
5.2.7 Elektrolyse: kennisplatform offshore en ketenbrede consortia 
Omschrijving voorstel 
Dit voorstel betreft subsidie voor het oprichten van een kenniscentrum voor waterstof op zee, ten-
einde kennisdeling uit demonstratieprojecten te bevorderen. Dit is nodig om flankerend beleid te 
ondersteunen. De budgetclaim bedraagt 2 miljoen euro. 
Beoordeling fondsbeheerder 
‘Opnemen in het MJP 2024.’ 
Reflectie PBL  
Dit is een nuttige stap om kennis te kunnen delen. 
Plausibiliteit van het genoemde fysieke effect 
In het fiche is geen kwantitatief effect genoemd. Dit is faciliterend beleid. Oordeel: geen zelfstandig 
effect. 
e e
5.2.8 Vergassing: stimulering projecten vergassing 1 en 2 fase 
Omschrijving voorstel 
Dit voorstel betreft een investeringssubsidie voor demonstratieprojecten van vergassing op schaal, 
waarschijnlijk via een uitbreiding van de DEI+ (DEI-XL). Deze projecten bewijzen dat deze techniek 
werkt op deze schaal. Hierdoor neemt het risicoprofiel af en zijn ze in de toekomst makkelijker te 
realiseren. In de tweede fase volgt verbreding naar moeilijke grondstoffen. Hierdoor kunnen laag-
waardige en vervuilde grondstofstromen gebruikt worden voor vergassing. De budgetclaim be-
draagt 600 miljoen euro. 
Beoordeling fondsbeheerder 
‘De opschaling van vergassing draagt bij aan de beschikbaarheid van voldoende groen gas voor de 
klimaatneutrale samenleving in 2050. De voorgestelde investeringssubsidie lijkt een noodzakelijke 
PBL | 48
