Reflectie PBL  
Zie ‘Productie van bio-polymeren’ (paragraaf 5.2.18). 
Plausibiliteit van het genoemde fysieke effect 
Het fiche noemt een CO -emissiereductie van 0,4 megaton in 2030. Dit is gebaseerd op realisatie 
2
van twee fabrieken van in totaal 150 tot 200 kiloton biobased kunststoffen per jaar. Dit zou, uit-
gaande van 2 kg vermeden CO -emissie per kg bioplastics (op basis van CE-Delft 2022a), leiden tot 
2
de genoemde emissiereductie. CE Delft noemt zelf een range van 1 tot 3,1 kg vermeden CO -emissie 
2
per kg geproduceerde bioplastics. Het is echter niet duidelijk welk deel daarvan in Nederland zelf 
neer zou slaan. Ook is onduidelijk of het geclaimde budget voldoende zou zijn om de onrendabele 
top van de twee fabrieken weg te nemen. Oordeel: niet te valideren. 
5.2.26 Innovatieve energieopslag 
Omschrijving voorstel 
Dit voorstel betreft subsidie voor het realiseren van demonstratieprojecten voor energieopslag via 
innovatieve batterijen. De budgetclaim bedraagt 180 miljoen euro. 
Beoordeling fondsbeheerder 
‘Nader uitwerken voor het MJP 2025. Het voorstel past niet onder de primaire scope van dit per-
ceel. Advies om bij het volgende Meerjarenprogramma integraal te wegen of hier middelen voor 
moeten worden vrijgemaakt.’ 
Reflectie PBL  
Geen specifieke aandachtspunten. 
Plausibiliteit van het genoemde fysieke effect 
Het fiche noemt een CO -emissiereductie van 0,45 megaton in 2030. Het lijkt alsof de in het fiche 
2
genoemde correctie van 50 procent op het genoemde effect (omdat de huidige commercieel be-
schikbare batterijen niet allemaal zullen worden vervangen door state of the art-batterijen) niet is 
toegepast; het genoemde effect zou dan twee keer te groot zijn. Het genoemde effect betreft een 
CO -emissiereductie in het productieproces van batterijen. De CO -emissiereductie wordt daarmee 
2 2
bereikt op de locatie van het productieproces, hetgeen niet in Nederland hoeft te zijn. Het fysieke 
effect voor zover het emissies op Nederlands grondgebied betreft is daarmee niet plausibel. Oor-
deel: niet plausibel. 
5.2.27 Duurzame luchtvaartbrandstoffen 
Omschrijving voorstel 
Dit voorstel betreft subsidie voor het faciliteren van de opschaling van de productie van duurzame 
brandstoffen (sustainable aviation fuel, SAF) voor de luchtvaart. De budgetclaim bedraagt 600 miljoen 
euro. 
Beoordeling fondsbeheerder 
‘Nader uitwerken voor het MJP 2025. Het voorstel past niet onder de primaire scope van dit per-
ceel. Advies om bij het volgende Meerjarenprogramma integraal te wegen of hier middelen voor 
moeten worden vrijgemaakt.’ 
PBL |
