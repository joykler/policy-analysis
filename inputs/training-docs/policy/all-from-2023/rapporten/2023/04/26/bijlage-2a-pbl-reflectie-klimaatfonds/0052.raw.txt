5.2.13 Djewels 
Omschrijving voorstel 
Dit voorstel betreft ondersteuning voor Djewels, een elektrolyseproject dat is gericht op de ontwik-
keling van een installatie van 20 megawatt in Delfzijl. Voor dit project is een subsidie (van circa 50 
miljoen euro) toegezegd in de Toekomstagenda Groningen (2021). De budgetclaim bedraagt 80 
miljoen euro. 
Beoordeling fondsbeheerder 
‘Nader uitwerken voor het MJP 2025. Voorstel is laat aangeleverd en behoeft nadere onderbouwing 
ten behoeve van totstandkoming (co-)financiering en verhouding tot 1,5 miljard euro toegekend 
aan regio. Daarnaast voorbehoud van positieve staatssteuntoets (conform afspraak toekomst-
agenda).’ 
Reflectie PBL  
Het is niet duidelijk waarom dit project aparte financiering behoeft en niet kan meelopen in de al-
gemene regeling voor onshore elektrolyse (zie ‘Elektrolyse, onshore: 50 MW’ [paragraaf 5.2.2] en 
‘Elektrolyse, onshore: 500-1.000 MW’ [paragraaf 5.2.3]. Het fiche stelt: ‘Om de maatwerkondersteu-
ning doelmatig te houden beoogt EZK een vergelijkbare hoeveelheid subsidie per gerealiseerde 
megawatt capaciteit beschikbaar te stellen als bij generieke subsidieregelingen. Door de looptijd 
van de subsidie sterk in te korten kan het project uit de kosten komen met een relatief lager subsi-
diebedrag, ondanks gebruik van de duurdere innovatieve technologie.’ Dit begrijpen we niet. 
Wordt bedoeld dat juist meer investeringssubsidie per gerealiseerde megawatt wordt gegeven en 
minder langdurig operationele steun? 
Plausibiliteit van het genoemde fysieke effect 
Het fiche noemt een CO -emissiereductie van 0,02 megaton. Dit lijkt plausibel (maar is onder an-
2
dere afhankelijk van het aantal te realiseren vollasturen). Oordeel: plausibel. 
5.2.14 Solvolyse (chemische recycling): stimulering demo’s 
Omschrijving voorstel 
Dit voorstel betreft investeringssubsidie voor solvolyse-installaties, waarin plastic afvalstromen 
met een hoog materiaalrendement (bijna 100 procent) en een laag energiegebruik chemisch kun-
nen worden gerecycled. De budgetclaim bedraagt 105 miljoen euro. 
Beoordeling fondsbeheerder 
‘Nader uitwerken voor het MJP 2025. Voorstel behoeft nadere uitwerking en onderbouwing. Het is 
nog niet goed te beoordelen of het voorstel tot een kostenefficiënte inzet van middelen leidt. Na 
demonstratie en opschaling zal de technologie een belangrijke bijdrage kunnen leveren aan het ha-
len van de doelen van de EU verpakkingsrichtlijn. Het draagt bij aan het bevorderen van de circu-
laire economie en CO -emissiereductie doordat minder plastic verbrand hoeft te worden.’ 
2
Reflectie PBL  
De voorstellen in de paragrafen 5.2.14, 5.2.15 en 5.2.16 zijn alle drie gericht op het stimuleren van 
chemische recycling en worden hier gezamenlijk besproken. 
 
PBL |
