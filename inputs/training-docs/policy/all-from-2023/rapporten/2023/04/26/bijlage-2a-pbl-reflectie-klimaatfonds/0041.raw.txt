Tabel 5.3 
Voorstellen Klimaatfonds, perceel Vroege fase opschaling, met oordeel fondsbeheerder ‘Afwijzen’ (bedragen in 
miljoen euro) 
Titel Claim  Opnemen in Reserveren 
MJP 2024 voor MJP 2025 
Fuel switch staalproductie Tata (Direct Reduced Iron) 6.500 0 0 
Voorfinanciering terugsluis vrachtwagenheffing 170 0 0 
Totaal 6.670 0 0 
5.2 Reflectie PBL 
5.2.1 Algemene reflectie 
Stel kennisdeling als voorwaarde voor subsidie bij het perceel Vroege fase opschaling 
In het perceel Vroege fase opschaling is indicatief 15 miljard gereserveerd voor de ontwikkeling van 
hoogwaardige hernieuwbare energiedragers die pas kosteneffectieve CO2-emissiereductie kunnen 
faciliteren bij substantiële opschaling. Gestart wordt daarbij met innovatieve en kansrijke tech-
nieken voor elektrolyse, vergassing en pyrolyse. Er zijn in dit perceel 39 voorstellen ingediend, voor-
namelijk rond waterstof, vergassing, biobased en circulaire economie, geothermie, en 
energiedragers voor duurzame mobiliteit, met een gezamenlijke claim van 23,6 miljard euro. De 
fondsbeheerder heeft voorgesteld om (onder voorwaarden) ruim 2 miljard euro op te nemen in het 
MJP 2024, voor het stimuleren van de waterstofketen en vergassing.  
 
Veel voorstellen in dit perceel zijn gericht op het realiseren van leereffecten. Het is van belang dat 
de kennis die bij deze projecten wordt opgedaan via inzet van publieke middelen breder beschik-
baar kan komen (ook voor derden). Subsidieregelingen zouden het delen van kennis als eis kunnen 
stellen, waarbij ook uitgewerkt moet zijn op welke manier de kennisdeling wordt vormgegeven. 
Voor offshore elektrolyse en vergassingstechnologie is hierin voorzien via de oprichting van een 
kennisplatform. De fondsbeheerder heeft het belang van kennisdeling veelal onderkend en betere 
uitwerking van kennisdeling als voorwaarde gesteld voor budgettoekenning. 
Voorstellen waterstof lijken voldoende voor bereiken ondergrens van elektrolysevermogen 
Diverse voorstellen binnen dit perceel betreffen het stimuleren van de productie van groene water-
stof (zowel op land als op zee) en import van groene waterstof. Het gaat om opschaling via kleine 
demo’s gevolgd door grotere. De fondsbeheerder heeft hiervoor 1,7 miljard euro opgenomen voor 
het MJP 2024 en 5,7 miljard euro gereserveerd voor het MJP 2025. Inzet van deze middelen kan lei-
den tot een aanzienlijke toename van het aanbod van groene waterstof. Er wordt gemikt op 2 tot 
3,5 gigawatt elektrolysevermogen, waarvan 0,4 tot 0,6 gigawatt offshore. De subsidies lijken vol-
doende voor het halen van de ondergrens, maar hoeveel uiteindelijk gerealiseerd wordt is afhanke-
lijk van de vormgeving van de regelingen en kostenontwikkeling van elektrolysers. Meer 
elektrolysevermogen kan worden bewerkstelligd door nieuwe stimulansen vanuit EU-beleid. Zo 
wordt de vraag naar groene waterstof verder gestimuleerd door nationale implementatie van de 
door de Europese Commissie aangekondigde verplichtingen voor het gebruik van groene waterstof 
in de industrie en transportsector. 
  
PBL |
