Vergassingstechnologie van belang ter voorbereiding op bijmengverplichting groen gas 
Binnen het perceel Vroege fase opschaling zijn drie met elkaar samenhangende voorstellen inge-
diend die zijn gericht op het stimuleren van vergassingstechnologie. Net zoals bij waterstof een 
groot demonstratieproject logischerwijs volgt op een klein demonstratieproject, kunnen de voor-
stellen bij vergassing ook het beste in samenhang bezien worden. Het voorstel voor een demon-
stratieproject is effectiever als er daarnaast ook een adequaat programma voor kennisdelen 
bestaat. De verplichting voor hernieuwbaar gas in de gebouwde omgeving is geagendeerd beleid. 
Het voorstel om een uitrolsubsidie op te zetten om een brugfunctie te vervullen tussen demonstra-
ties en de verplichting, kan meer continuïteit in de ontwikkeling van vergassingsprojecten brengen 
en daarmee kan de transitie efficiënter worden. De afhankelijkheden tussen de voorstellen en de 
verplichting leiden tot synergie, maar ook tot risico’s. Zo houdt het voorstel voor de uitrolsubsidie 
onvoldoende rekening met het risico voor investeerders dat er nog besluitvorming moet plaatsvin-
den over de groengasverplichting, en de groengasverplichting daardoor nog onvoldoende investe-
ringszekerheid kan bieden. Er is daarmee een risico dat de uitrolsubsidie ook na 2030 nog een 
functie zal moeten vervullen, oftewel dat de tijdelijke subsidies die in de voorstellen beoogd wor-
den, niet benut gaan worden. 
Voorstellen geothermie: overweeg middelen dit jaar ter beschikking te stellen 
Binnen het perceel Vroege fase opschaling zijn drie voorstellen gedaan om de nu stagnerende uitrol 
van geothermische warmteprojecten vlot te trekken. Te overwegen is om deze voorstellen toe te 
kennen voor het MJP 2024. Voor ondiepe en ultradiepe geothermie liggen de voorstellen heel dicht 
aan tegen wat de SDE++ eigenlijk al zou moeten kunnen doen. Een betere analyse waarom de 
SDE++ onvoldoende realisaties oplevert, heeft toegevoegde waarde voor deze voorstellen. Het 
toekennen van budget in het MJP 2024 zou ook de samenhang versterken met de stimulans voor 
de ontwikkeling van warmtenetten bij het perceel Energie-infrastructuur. 
Coherente beleidsaanpak ontwikkelen voor stimuleren circulaire economie 
Er zijn tien voorstellen ingediend die zijn gericht op circulariteit (inclusief substitutie van fossiele 
grondstoffen door biogene grondstoffen en afbouw van afvalverbrandingscapaciteit, maar zonder 
vergassing zoals hierboven besproken). De betreffende voorstellen zijn hoofdzakelijk ingediend in 
het perceel Vroege fase opschaling, maar enkele zijn ook ingediend in andere percelen. Deze voor-
stellen hebben een totale budgetclaim van ruim 6 miljard euro, waarvan ruim 3 miljard euro voor 
ondersteuning van circulariteit in de plasticketen. De fondsbeheerder stelt voor om 90 miljoen euro 
toe te kennen voor het MJP 2024, voor het opschalen van biobased bouwen.  
 
Verduurzaming van grondstoffenstromen en meer circulair gebruik van materialen is nodig om te 
komen tot een klimaatneutrale samenleving, vooral als afvang en ondergrondse opslag van CO 
2
(CCS) op termijn een minder grote rol kan gaan spelen, hoewel het niet noodzakelijkerwijs al veel 
bijdraagt aan emissiereductie in Nederland in 2030. De voorstellen voor het stimuleren van chemi-
sche-recyclingcapaciteit (solvolyse, depolymerisatie en pyrolyse) beogen te komen tot een capaci-
teit van 700 kiloton in 2030. Dit is aanzienlijk meer dan het streefbeeld van 250 kiloton voor 
chemische recyclingcapaciteit zoals genoemd in de Transitieagenda Kunststoffen (Transitieteam 
Kunststoffen 2018). Naar verwachting kan circa 300 kiloton voor chemische recycling beschikbaar 
komen uit Nederlandse reststromen (CE Delft 2022). Een chemische-recyclingcapaciteit van 700 ki-
loton zou een grootschalige import van buitenlandse afvalstromen impliceren om deze installaties 
van voeding te voorzien, of het zou ten koste gaan van mechanische recycling in Nederland. Dit 
laatste is in elk geval ongewenst, zowel uit het oogpunt van materiaal als energie-efficiency. Ook 
een ander voorstel (‘recyclinghub’) is gericht op ondersteuning van circulariteit in de plasticketen. 
PBL |
