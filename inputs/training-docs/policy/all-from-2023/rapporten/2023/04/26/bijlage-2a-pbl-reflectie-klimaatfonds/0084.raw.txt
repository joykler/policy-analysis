1. Nadere onderbouwing waarom subsidie het meest effectief is, bijv. afgezet tegen een gratis le-
ning (Warmtefonds) of normering. 
2. Nadere onderbouwing waarom gerichtere steun niet mogelijk is. Bijv. meer stimuleren van in-
dustriële aanpak bij spouwmuurisolatie, dakisolatie, etc. I.p.v. een huis-voor-huis aanpak een 
meer top-down straat-voor-straat aanpak, bijv. op basis van de recente TNO-analyses op 
energielabels en inkomen. Of differentiëren per inkomen of meer richten op (ver)huurders in 
plaats van particuliere koop. 
Toekenning van de overige middelen behoeft nadere onderbouwing en uitwerking en kan worden 
ingediend voor het concept-Meerjarenprogramma 2025, waarover in het voorjaar van 2024 be-
sluitvorming plaatsvindt. Hiervoor wordt een reservering van 1.786 miljoen euro opgenomen. Dit 
bedrag is iets lager dan het bedrag dat voor dit spoor gereserveerd was, om het passend te maken 
binnen het totale indicatieve budget van dit perceel.’ 
Reflectie PBL 
De ISDE-uitgaven nemen momenteel toe omdat het aantal aanvragen sterk is gestegen, de subsi-
diepercentages zijn verhoogd en het mogelijk is geworden subsidie aan te vragen voor één enkele 
isolatiemaatregel. Volgens de prognose van de kasuitgaven in het fiche nemen de uitgaven aan de 
ISDE in de jaren voor 2030 sterk af. Om de aanvraag passend te maken binnen het totale indica-
tieve budget, reserveert de fondsbeheerder minder middelen dan gevraagd voor de jaren 2025-
2030. Veel woningeigenaren zullen in deze periode ondersteuning nodig hebben. Aanvullende nor-
mering gericht op het verminderen van de CO -emissies in de gebouwde omgeving wordt uitge-
2
werkt in het kader van het IBO Klimaat. Dit zou aanleiding kunnen geven voor extra versnelling van 
het renovatietempo. In hoeverre het budget tot 2030 toereikend is, vraagt nadere uitwerking. Een 
veronderstelling dat minder budget nodig zou zijn vanwege de hogere energieprijzen, is dan ook 
wat prematuur. 
Plausibiliteit van het genoemde fysieke effect 
Het fiche noemt een CO -emissiereductie van 1,11 megaton in 2030. Volgens een evaluatie van de 
2
Subsidie energiebesparing eigen huis (SEEH; TNO 2021) is met 165 miljoen euro subsidie voor isola-
tiemaatregelen een besparing bereikt van 26 miljoen kubieke meter aardgas (exclusief freeriders). 
Uitgaande van dezelfde kosteneffectiviteit en een budget van 3,35 miljard euro zou circa 17 peta-
joule (circa 0,9 megaton) bespaard kunnen worden. Dit is van de zelfde ordegrootte als genoemd in 
het fiche. De inschatting achten we daarom plausibel, met de kanttekening dat het effect maar 
deels additioneel is ten opzichte van de KEV. Oordeel: plausibel. 
7.2.3 Duurzaam Maatschappelijk Vastgoed Subsidie 
Omschrijving voorstel 
Dit voorstel betreft een investeringssubsidie om vastgoedeigenaren te stimuleren tot het verhogen 
van het renovatietempo van maatschappelijk vastgoed. Met dit voorstel wordt de Subsidieregeling 
duurzaam maatschappelijk vastgoed (DUMAVA) vanaf 1 januari 2024 opnieuw (en langjarig) geo-
pend met middelen uit het Klimaatfonds. De eerste subsidieronde wordt geëvalueerd. Er vindt nog 
onderzoek plaats naar de hoogte van het subsidiepercentage en de eisen aan verduurzaming. Er 
wordt overwogen een subsidie op portefeuilleniveau in te voeren. Als dit niet doorgaat, worden de 
middelen toegevoegd aan de DUMAVA-gebouwensubsidie. Er wordt ook een variant van DUMAVA 
voor de BES-eilanden ontwikkeld. De budgetclaim bedraagt 2.194 miljoen euro. 
  
PBL |
