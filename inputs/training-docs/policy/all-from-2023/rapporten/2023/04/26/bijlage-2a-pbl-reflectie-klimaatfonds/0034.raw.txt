Reflectie PBL 
Het fiche is erg summier. Met de stimulering van energiehubs wordt vormgegeven aan een meer 
lokale (decentrale) energie-infrastructuur. Hierdoor kunnen vragers en aanbieders van elektriciteit 
lokaal gemakkelijker een aansluiting krijgen zonder het netwerk extra te belasten. Ook beogen de 
hubs op decentrale schaal integratie van warmte en elektriciteit mogelijk te maken. Deze aanpak 
lijkt de mogelijkheid te bieden om decentraal economische ontwikkeling te stimuleren, ondanks 
dat er ter plekke sprake is van chronische netwerkcongestie. Het Landelijk Actieprogramma Net-
congestie (LAN) onderstreept de inzet op energiehubs om de flexibele capaciteit van de energie-
infrastructuur te vergroten (LAN 2022). 
 
Deze meer decentrale oplossingsrichting voor energie-infrastructuur wordt in het LAN als een be-
langrijke weg voorwaarts gezien. Een snelle aanpak lijkt gewenst, gezien de urgentie rond netcon-
gestie. Echter, deze impliciete keuze voor een oplossingsrichting rond elektriciteitsinfrastructuur 
vraagt om verdere uitwerking. Ten eerste vanwege de complexiteit van een energiehub en ten 
tweede omdat bij inzet op zulke hubs andere netwerkactiviteiten – zoals netverzwaring – minder 
prioriteit krijgen. De ontwikkeling van het Provinciaal Meerjarenprogramma Infrastructuur Energie 
en Klimaat (PMIEK) zou hiertoe een eerste aanzet kunnen geven. 
 
Dit fiche overlapt deels met het fiche ‘Vergunningenprocedures, fixers en transport’ (paragraaf 
4.2.5). De in dat fiche genoemde activiteiten zijn ook nodig bij het stimuleren van energiehubs en 
de andere elementen uit dit fiche. Het is van belang om daar waar er overlap is, de links tussen 
beide fiches duidelijk te maken. Er is ook overlap met het fiche ‘Stimuleringsprogramma snel het 
net op’ (paragraaf 4.2.15). Dat voorstel wil vooral grote batterijen inzetten om overbelasting van 
het netwerk te beperken (bijvoorbeeld als gevolg van zon-pv). Opslag van elektriciteit met batte-
rijen is een van de mogelijke essentiële ingrediënten van een energiehub.  
 
Het fiche beoogt 50 procent van de financiering van de energiehubs uit het Klimaatfonds te krijgen, 
en de andere 50 procent uit het Groeifonds. Daarmee zou een groot deel gefinancierd worden uit 
publieke middelen. Het is de vraag of de private bijdrage of de bijdrage van netbeheerders niet gro-
ter kan zijn. 
Plausibiliteit van het genoemde fysieke effect 
Er wordt geen expliciete CO -emissiereductie genoemd. De mogelijke emissiereductie die gefacili-
2
teerd kan worden met energiehubs zal afhankelijk zijn van locatie van een hub en het type project. 
Het betreft subsidie voor fysieke infrastructuur en faciliterend beleid. Hieraan kennen we geen zelf-
standig emissiereductie-effect toe, om overlap met effecten van de productie of het gebruik van 
CO -vrije energie te voorkomen. Oordeel: geen zelfstandig effect. 
2
4.2.12 Laadinfra stopcontact op land 
Omschrijving voorstel 
Dit voorstel betreft subsidie voor een stopcontact op land voor 120 verzorgingsplaatsen, zoals loca-
ties bij benzinepompen, waar een tekort aan netcapaciteit is voorzien. Met deze aanpak kan een 
collectieve netaansluiting gerealiseerd worden in opdracht van Rijkswaterstaat, waar meerdere af-
nemers (zowel afname als opwek) op aan kunnen sluiten en waarbij vermogensmanagement wordt 
toegepast (optimalisatie van vraag en aanbod). De budgetclaim bedraagt 450 miljoen euro. 
  
PBL | 34
