Plausibiliteit van het genoemde fysieke effect 
Het fiche noemt een CO -emissiereductie van 1,35 megaton in 2030. Dit lijkt aan de hoge kant. Het 
2
emissie-effect zal afhangen van het aantal vollasturen dat met deze installaties wordt gemaakt, en 
welke CO -emissie gemoeid is met de elektriciteit die door de elektrolysers wordt gebruikt. Het 
2
omzetten van de groene elektriciteit naar waterstof zal leiden tot een extra emissiereductie in Ne-
derland ten opzichte van de KEV 2022. In de KEV is namelijk wel al rekening gehouden met een ver-
dere toename van het windvermogen op zee, maar blijft de vraag naar elektriciteit daarbij achter, 
waardoor er sprake is van een aanzienlijke hoeveelheid curtailment en export van elektriciteit. Door 
toename van het elektrolysevermogen nemen de curtailment en export af. Toch kan er ook sprake 
zijn van gebruik van elektriciteit die niet hernieuwbaar wordt opgewekt, of die het gebruik van her-
nieuwbare elektriciteit voor andere toepassingen dan elektrolyse verdringt, hetgeen tot emissies 
kan leiden bij elektriciteitsproductie. De mate waarin dit het geval zou kunnen zijn, wordt mede be-
paald door eisen uit de gedelegeerde handeling bij de richtlijn hernieuwbare energie, die omschrijft 
welke waterstof uit elektrolyse als groene waterstof kan worden aangemerkt (EC 2023). 
 
De groene waterstof zal in Nederland worden ingezet, zoals ter vervanging van grijze waterstofpro-
ductie. Het kan ook in andere sectoren worden ingezet, bijvoorbeeld voor transport. Gewaakt moet 
worden voor dubbeltellingen van emissie-effecten bij de inzet van waterstof (in dit rapport rekenen 
we het emissie-effect van groene waterstof toe aan de productie). Oordeel: plausibel wat betreft 
het realiseren van de onderkant van de bandbreedte voor het elektrolysevermogen. 
5.2.4 Elektrolyse, offshore: <=100 MW (CAPEX) 
Omschrijving voorstel 
Dit voorstel betreft subsidie voor demonstratieprojecten van modulaire offshore elektrolysetoe-
passingen bij een bestaand windpark of een windpark dat nog in aanbouw is. Met de kennis die 
hiermee wordt opgedaan, wordt een kostenreductie beoogd, waarvan geprofiteerd kan worden bij 
een tender voor vervolgopschaling. Over de vormgeving van de subsidieregeling wordt nog nage-
dacht. Het kan gaan om alleen investeringssteun, of om een combinatie van investeringssteun en 
operationele steun. De budgetclaim bedraagt 380 miljoen euro. 
Beoordeling fondsbeheerder 
‘Opnemen in het MJP 2024, onder voorbehoud uitwerking bestedingsplan en regeling.’ 
Reflectie PBL  
Het is verstandig om ervaring op te doen met offshore elektrolyse. Dit kan in potentie belangrijk 
zijn om de infrastructuurkosten op zee te verminderen. In dit fiche wordt expliciet vermeld dat ei-
sen worden gesteld aan kennisdeling. In het fiche ‘Elektrolyse, onshore: 50 MW’ (paragraaf 5.2.2) 
wordt dat niet expliciet genoemd, terwijl ook daar wordt gezegd dat kennisdeling een belangrijk 
oogmerk is. 
Plausibiliteit van het genoemde fysieke effect 
De reservering beoogt ondersteuning te bieden tot 100 megawatt elektrolysevermogen. Het ge-
noemde vermogen wordt als bovengrens benoemd. In het fiche wordt geen CO -emissiereductie 
2
gemeld. Het realiseren van elektrolyservermogen tot 100 megawatt lijkt plausibel, mits de kosten 
voor offshore elektrolyse niet heel veel hoger liggen dan die van onshore elektrolyse. Het effect is 
ook afhankelijk van de vormgeving van de regeling, zoals de verhouding tussen ondersteuning van 
investeringskosten en van operationele kosten. Het is ook denkbaar dat het vermogen niet verder 
PBL |
