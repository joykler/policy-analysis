subsidie wordt geraamd van 1,4 tot 1,7 miljard euro. Er is voor het opstellen van de begroting van 
2023 al 200 miljoen uit het Klimaatfonds toegekend. De huidige claim komt daar bovenop. 
 
De vraag naar warmte is een van de factoren die de rentabiliteit van een warmtenet bepaalt, en 
deze wordt beïnvloed door keuzes van individuele bewoners voor bijvoorbeeld isolatie en individu-
ele oplossingen. Hoe wordt in de subsidieregeling rekening gehouden met deze onzekerheid? Zon-
der risicoregeling is er een vollooprisico voor elk warmtenet, wat de onrendabele top verhoogt. 
Ook zijn er andere subsidies voor warmtenetten (ISDE, SAH, SDE++) en garantstellingen en achter-
gestelde leningen. Het is voor ons niet duidelijk of met deze andere subsidies rekening wordt ge-
houden bij het bepalen van de onrendabele top. 
 
Het wegnemen van de onrendabele top kan de prikkel wegnemen om te komen tot kostendalin-
gen. Er moet dus worden bezien hoe prikkels kunnen worden ingebouwd die warmtebedrijven sti-
muleren om verder te innoveren. Het fiche noemt het denkbaar om kostendalingen te stimuleren 
door de subsidie stapsgewijs af te bouwen. Het is belangrijk om de eerste projecten goed te evalue-
ren door kritisch te kijken naar de businesscase, inclusief het technologisch en institutioneel ont-
werp, zodat hiervan kan worden geleerd.  
 
Gesteld wordt dat een marktconsultatie laat zien dat in de bestaande bouw 500.000 aansluitingen 
in 2030 kunnen worden gerealiseerd. Het is onduidelijk of dit ingroeipad nog actueel is, nu aange-
kondigd is dat warmtenetten verplicht in publiek eigendom moeten worden gebracht. 
 
Belangrijke randvoorwaarden om te komen tot een succesvolle uitrol van warmtenetten zijn: 
• Afronding van de Wet gemeentelijke instrumenten warmtetransitie en de Wet collectieve 
warmtevoorziening. 
• Coördinatie met andere nationale subsidies en met beleidskeuzes op andere niveaus van de 
overheid, zoals gemeenten met hun Transitievisies Warmte en Wijkuitvoeringsplannen.  
• Gevalideerde methode om de kosteneffectiviteit van projecten te kunnen beoordelen. 
• Betrokkenheid van burgers en bedrijven én legitimiteit van de infrastructuur (tijdens voorstel, 
planning, bouwen, gebruik).  
• Beschikbaarheid van arbeidskrachten om grootschalige projecten te realiseren (dit geldt overi-
gens breder dan alleen voor warmtenetten). 
Er is ook een voorstel ingediend voor een aparte regeling voor de subsidiëring van warmtenetten in 
de glastuinbouw (zie paragraaf 4.2.10). De fondsbeheerder heeft gevraagd om het voorstel voor de 
subsidieregeling voor de glastuinbouw nader uit te werken. Het is niet duidelijk waarom er twee 
verschillende instrumenten nodig zijn. De fondsbeheerder merkt dit ook op. Het lijkt in elk geval 
goed om de vormgeving op elkaar af te stemmen. 
Plausibiliteit van het genoemde fysieke effect 
Het fiche noemt een CO -emissiereductie van 1,09 megaton in 2030. Er is uitgegaan van 500.000 
2
aansluitingen in de bestaande bouw, met een reductie van 2,19 ton CO per aansluiting.  
2
 
Het betreft subsidie voor fysieke infrastructuur. Hieraan kennen we geen zelfstandig emissiereduc-
tie-effect toe, om overlap met effecten van de productie of het gebruik van CO -vrije energie te 
2
voorkomen. De in het fiche genoemde CO -emissiereductie per aansluiting lijkt plausibel, mits het 
2
gaat om invoeding op het warmtenet met een CO -vrije bron. Oordeel: geen zelfstandig effect. 
2
PBL |
