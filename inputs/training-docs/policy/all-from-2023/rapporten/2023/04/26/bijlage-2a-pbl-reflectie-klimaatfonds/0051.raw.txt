Beoordeling fondsbeheerder 
‘Nader uitwerken voor het MJP 2025. Het heeft de voorkeur om ten behoeve van het Meerjarenpro-
gramma 2025 een integrale afweging te maken over kansrijke technieken om verder op te schalen 
en hier specifieke voorstellen, bijvoorbeeld voor uitbreiding van de DEI, voor te formuleren. Daarbij 
moet bezien worden of het doelmatig is een generieke of juist specifieke regeling te maken.’  
Reflectie PBL  
Een intensivering van de DEI+-regeling kan interactie hebben met andere voorstellen voor aanpas-
sing of versterking van de DEI+, te weten ‘Pilots en demonstratie DEI+’ (paragraaf 4.2.17), ‘Continu-
ering DEI+ CE’ (paragraaf 5.2.10) en ‘DEI-XL’ (paragraaf 5.2.12). Daarbovenop zouden mogelijk ook 
andere voorstellen die zijn gericht op demonstratieprojecten via de DEI+-regeling geïnstrumen-
teerd kunnen worden. Het is een delicate balans tussen de breedte van de openstelling van de 
DEI+-regeling, het beschikbare budget in relatie tot het aantal potentiële projecten en de spelregels 
rond toewijzing van het budget (een generieke first come first serve, of bijvoorbeeld een selectievere 
wijze) die maakt of er met de DEI+ over de volledige breedte voldoende kennis kan worden opge-
bouwd. Als de genoemde onderdelen niet goed op elkaar worden afgestemd, is er een risico dat er 
een zekere willekeur kan ontstaan in de ontwikkelpaden waar wel of geen voldoende kennis wordt 
opgebouwd. 
Plausibiliteit van het genoemde fysieke effect 
Het fiche noemt een CO -emissiereductie van 1,2 megaton in 2030. Dit effect is niet te valideren. De 
2
beschrijving van de technieken waarop de DEI+ zich zou richten is generiek van aard. Het effect van 
het voorstel hangt sterk samen met de specifieke technologieën die in de praktijk van de DEI+-
regeling gebruik gaan maken. Oordeel: niet te valideren. 
5.2.12 DEI-XL 
Omschrijving voorstel 
Dit voorstel betreft het uitbreiden van de DEI+-regeling gericht op het mogelijk maken van indu-
striële demonstratieprojecten met een investeringssubsidie tussen de 15 en 50 miljoen euro. Het 
doel van de aanvulling op de bestaande DEI+-regeling is om demonstratie op industriële schaal 
(van de productie en het gebruik van energiedragers die gebruikt kunnen worden als grondstof in 
de industrie) mogelijk te maken. De budgetclaim bedraagt 700 miljoen euro. 
Beoordeling fondsbeheerder 
‘Nader uitwerken voor het MJP 2025. Het heeft de voorkeur om ten behoeve van het Meerjarenpro-
gramma 2025 een integrale afweging te maken over kansrijke technieken om verder op te schalen 
en hier specifieke voorstellen, bijvoorbeeld voor uitbreiding van de DEI, voor te formuleren. Daarbij 
moet bezien worden of het doelmatig is een generieke of juist specifieke regeling te maken.’  
Reflectie PBL  
Zie paragraaf 5.2.11 (‘DEI+’). 
 
Plausibiliteit van het genoemde fysieke effect 
Het fiche noemt een CO -emissiereductie van 2,1 megaton in 2030. Dit effect is niet te valideren; zie 
2
ook paragraaf 5.2.11 (‘DEI+’). Oordeel: niet te valideren. 
PBL | 51
