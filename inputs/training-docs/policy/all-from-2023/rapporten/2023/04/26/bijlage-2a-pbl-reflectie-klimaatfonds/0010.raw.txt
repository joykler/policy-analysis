Vergassingstechnologie is van belang ter voorbereiding op de bijmengverplichting voor groen 
gas 
Drie met elkaar samenhangende voorstellen die onder vroege fase opschaling vallen, zijn gericht op 
het stimuleren van vergassingstechnologie. Net als dat bij waterstof een groot demonstratieproject 
logischerwijs volgt op een klein demonstratieproject, kunnen de voorstellen bij vergassing ook het 
beste in samenhang bezien worden. Het voorstel voor een demonstratieproject zal effectiever zijn 
als er ook een adequaat programma voor kennisdeling zou worden opgezet. Er wordt gewerkt aan 
een bijmengverplichting voor groen gas in de gebouwde omgeving. Het voorstel om een uitrolsub-
sidie op te zetten om een brugfunctie te vervullen tussen demonstratieprojecten en deze verplich-
ting, kan meer continuïteit in de ontwikkeling van vergassingsprojecten brengen en daarmee de 
transitie efficiënter maken. De afhankelijkheden tussen de voorstellen en de verplichting leiden tot 
synergie, maar ook tot risico’s. Zo wordt in het voorstel voor de uitrolsubsidie onvoldoende reke-
ning gehouden met het risico voor investeerders dat er nog besluitvorming moet plaatsvinden over 
de groengasverplichting, waardoor de groengasverplichting nog onvoldoende investeringszeker-
heid kan bieden. Dat brengt het gevaar met zich dat de uitrolsubsidie ook na 2030 nog een functie 
zal moeten vervullen, ofwel dat de tijdelijke subsidies die in de voorstellen worden beoogd, niet be-
nut zullen worden. 
Voorstellen geothermie: overweeg middelen dit jaar ter beschikking te stellen 
Onder de voorstellen die in het kader van vroege fase opschaling zijn ingediend, vallen drie voor-
stellen om de nu stagnerende uitrol van geothermische warmteprojecten vlot te trekken. Te over-
wegen is om deze voorstellen toe te kennen voor het Meerjarenplan 2024. Voor ondiepe en 
ultradiepe geothermie liggen de voorstellen heel dicht aan tegen wat vanuit de SDE++-regeling ei-
genlijk al haalbaar zou kunnen zijn. Voor deze voorstellen heeft een analyse van de redenen 
waarom de SDE++-regeling onvoldoende geothermische projecten oplevert, toegevoegde waarde. 
Het toekennen van budget in het Meerjarenplan 2024 zou ook de samenhang versterken met het 
stimuleren van de ontwikkeling van warmtenetten die onder de categorie energie-infrastructuur 
vallen. 
Coherente beleidsaanpak ontwikkelen voor het stimuleren van een circulaire economie 
Er zijn tien voorstellen ingediend ter bevordering van circulariteit (inclusief substitutie van fossiele 
grondstoffen door biogene grondstoffen en afbouw van afvalverbrandingscapaciteit, maar zonder 
vergassing zoals hiervoor besproken). De betreffende voorstellen zijn hoofdzakelijk ingediend on-
der de noemer van vroege fase opschaling, maar enkele zijn ook ingediend onder de noemer van 
andere categorieën, waaronder verduurzaming van de gebouwde omgeving. Deze voorstellen heb-
ben een totale budgetclaim van ruim 6 miljard euro, waarvan ruim 3 miljard euro voor ondersteu-
ning van circulariteit in de plastic-keten. De fondsbeheerder stelt voor om 90 miljoen euro toe te 
kennen voor het Meerjarenprogramma 2024 voor het opschalen van biobased bouwen.  
 
Verduurzaming van grondstoffenstromen en meer circulair gebruik van materialen is nodig om tot 
een klimaatneutrale samenleving te komen – vooral als de afvang en ondergrondse opslag van CO 
2
op termijn een minder grote rol kan gaan spelen – ondanks dat dit niet noodzakelijkerwijs al veel 
bijdraagt aan emissiereductie in Nederland in 2030. Met de voorstellen voor het stimuleren van 
chemische recyclingcapaciteit (via solvolyse, depolymerisatie en pyrolyse) wordt beoogd om in 
2030 een capaciteit van 700 kiloton te bereiken. Dit is aanzienlijk meer dan het streefbeeld van 250 
kiloton voor chemische recyclingcapaciteit zoals genoemd in de Transitieagenda Kunststoffen. 
Naar verwachting kan circa 300 kiloton voor chemische recycling beschikbaar komen uit Neder-
landse reststromen. Een chemische-recyclingcapaciteit van 700 kiloton zou een grootschalige 
PBL | 10
