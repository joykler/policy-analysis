ontzorging van VvE’s (activeren, bouwbegeleiding voor verduurzaming en meerjarenonderhouds-
plannen). De budgetclaim bedraagt 377 miljoen euro. 
Beoordeling fondsbeheerder 
‘Opnemen van een gedeelte van de middelen (75 van de 376,6 mln.) in het MJP 2024, voor het acti-
veren en ontzorgen van VvE’s. De nut/noodzaak en doelmatigheid van rentekorting voor VvE’s in 
het Warmtefonds nog onvoldoende helder. Wellicht werkt ontzorging en activering, in combinatie 
met normering, al voldoende om de VvE’s in beweging te brengen.’ 
Reflectie PBL 
Er komt een nationaal plan van aanpak om de 1,2 miljoen woningen die in eigendom zijn van VvE’s 
te verduurzamen. We weten niet goed hoe VvE’s gaan reageren op het aanbieden van leningen met 
een lager rentetarief. Er is geen duidelijke onderbouwing gegeven waarom een rentekorting van 1,5 
procentpunt nodig is. Het is niet duidelijk welk doel wordt nagestreefd met de rentesubsidie (bij-
voorbeeld welke terugverdientijd wordt nagestreefd) en of er rekening wordt gehouden met de in-
teractie met andere beleidsinstrumenten. Hierbij kan ook de vraag gesteld worden of het 
Klimaatfonds het geëigende instrument is om effecten van macro-economische ontwikkelingen als 
een hogere rentestand te compenseren, als compensatie vanuit macro-economisch perspectief hoe 
dan ook al gewenst is.  
 
De beschikbaarheid van voldoende VvE-beheerders of bouwbegeleiders voor alle VvE’s kan een 
knelpunt zijn. Zo’n proces kan lang duren, bijvoorbeeld als een VvE maar een paar keer per jaar 
overlegt en stemt. Activatie van een VvE en beslissingen om te verduurzamen zijn niet hetzelfde. 
Activatie is mogelijk uitvoerbaar vanaf 2024, maar verduurzaming mogelijk niet, vanwege de beno-
digde besluitvormingstijd en arbeidsmarktkrapte. 
Plausibiliteit van het genoemde fysieke effect 
Het fiche noemt een CO -emissiereductie van 0,17 megaton in 2030. Het is niet realistisch dat er al 
2
in 2023 een additionele CO -emissiereductie te verwachten is vanwege een lager rentetarief – zoals 
2
verwacht in het fiche –, vooral vanwege lange besluitvormingstrajecten binnen VvE’s. De bereke-
ning gaat uit van circa 2,4 ton CO -emissiereductie per appartement, waarvan de helft wordt toege-
2
rekend aan de activering of ontzorging en het overige effect aan subsidie of het Warmtefonds. Voor 
ons is dit niet te valideren. Het effect van een rentekorting is niet bekend. Ook zal nog moeten blij-
ken of ontzorgen en activeren werken. Ook hier geldt dat de geactiveerde VvE’s dan weer gebruik-
maken van de subsidieregelingen waaraan het effect wordt toegekend. Oordeel: niet te valideren. 
7.2.8 Opschalen keten biobased bouwen 
Omschrijving voorstel 
Dit voorstel betreft het stimuleren van biobased bouwen door het opzetten en opschalen van een 
nieuwe keten binnen Nederland voor de productie van biogrondstoffen door boeren en toepassing 
van biobased materialen door bouwers. Dit gebeurt via een mix aan regelingen: via intensivering 
van bestaande regelingen (onder andere ISDE, SVVE, SVOH) en nieuwe regelingen (bijvoorbeeld de 
Subsidieregeling marktfalen private koolstofmarkt). Volgens het fiche kunnen door opschaling van 
biobased bouwmaterialen CO -emissies in meerdere sectoren substantieel worden verlaagd.  
2
 
 
  
PBL | 88
