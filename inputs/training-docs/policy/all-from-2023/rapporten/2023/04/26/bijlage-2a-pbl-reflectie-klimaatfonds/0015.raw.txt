figuur 1.1). De fondsbeheerder heeft daarbij overigens niet altijd de volledige budgetclaim gehono-
reerd. 
Figuur 1.1 
 
Leeswijzer 
In de hierna volgende hoofdstukken gaan we per perceel en per voorstel in op de vragen die aan 
het PBL zijn gesteld (zie ook bijlage 2 en de volgende paragraaf). Achtereenvolgend komen aan bod 
de voorstellen voor de inzet van middelen voor kernenergie (hoofdstuk 2), CO -vrije gascentrales 
2
(hoofdstuk 3), de energie-infrastructuur (hoofdstuk 4), vroege fase opschaling (hoofdstuk 5), ver-
duurzaming van de industrie en innovatie van het mkb (hoofdstuk 6), en verduurzaming van de ge-
bouwde omgeving (hoofdstuk 7). In hoofdstuk 8 gaan we in op perceeloverstijgende zaken. Er 
passeren veel afkortingen de revue; een overzicht daarvan is opgenomen in bijlage 1 van dit rap-
port. 
1.2 Reflectie door het PBL: quickscan 
Het PBL is gevraagd om te reflecteren op de voorgenomen inzet van middelen uit het Klimaat-
fonds. Gelet op de omvang van het aantal voorstellen en de korte tijd die voor deze reflectie be-
schikbaar was (7 weken om te komen tot een eindconcept), heeft deze reflectie de vorm van een 
quickscan. Soms gaan we maar heel beperkt in op individuele voorstellen. De vragen die aan het 
PBL zijn gesteld, zijn opgenomen in bijlage 2 (met het verzoek van het ministerie van EZK van 23 
december 2022). Bij vragen die naar ons inzicht buiten de scope van deze reflectie vallen, hebben 
we dit aangegeven. Daarnaast hebben we, indien we dat relevant achtten, aandachtspunten mee-
gegeven bij de ingediende voorstellen en bij het Klimaatfonds in het algemeen. De politieke be-
sluitvorming over de toekenning van middelen voor het Meerjarenprogramma 2024 vindt plaats in 
de loop van 2023.  
 
We reflecteren per fiche op twee punten: 
1. het fiche zelf en het oordeel van de fondsbeheerder;  
2. de plausibiliteit van het op het fiche genoemde fysieke effect. 
 
PBL |
