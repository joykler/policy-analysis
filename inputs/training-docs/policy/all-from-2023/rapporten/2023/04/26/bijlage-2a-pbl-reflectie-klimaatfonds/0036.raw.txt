Het is opmerkelijk dat de fondsbeheerder hier de uitkomst van het Nationaal Plan Energiesysteem 
(NPE) als voorwaarde benoemt, terwijl dat bij andere voorstellen niet het geval is. 
Plausibiliteit van het genoemde fysieke effect 
Het fiche noemt een CO -emissiereductie van 0,4 megaton in 2030. De CO -emissies van de zee-
2 2
vaart tellen niet mee voor het nationale broeikasgasreductiedoel. Het effect in 2030 van het voor-
stel kan overlappen met dat van de EU-verplichting om walstroom toe te passen. In hoeverre het 
tot extra reductie zou leiden in de periode tot 2030 zou nadere analyse vergen die niet mogelijk is in 
het kader van deze quickscan. Oordeel: niet te valideren. 
4.2.14 Laadinfra luchtvaart 
Omschrijving voorstel 
Dit voorstel betreft subsidie voor eerste proeflocaties voor tank- en laadinfrastructuur voor water-
stof en elektrisch aangedreven vliegtuigen en taxi- en sleepoplossingen met bijbehorende water-
stof- en elektriciteitsinfrastructuur. Het gaat om 20 miljoen euro financiering voor een onderdeel 
van het Groeifondsproject Luchtvaart in Transitie, dat via het Groeifonds niet is gehonoreerd van-
wege een al te vergevorderd technologisch stadium (ofwel een te hoog TRL-niveau). Het betref-
fende onderdeel is ‘proeftuin op luchthavens’. De budgetclaim bedraagt 20 miljoen euro. 
Beoordeling fondsbeheerder 
‘Nader uitwerken voor het MJP 2025. Advies is om dit voorstel mee te nemen in het perceel vroege 
fase opschaling (tweede instantie scope) en bij het Meerjarenprogramma 2025 in samenhang te be-
zien met de vliegbelasting en het CO -plafond voor de luchtvaart.’  
2
Reflectie PBL 
Elektrisch vliegen is weinig kansrijk. Een elektrische motor is weliswaar een factor 3 efficiënter dan 
een verbrandingsmotor, maar doordat een batterij 50 keer zwaarder is dan kerosine met dezelfde 
energie-inhoud, is het gewicht van de batterij een groot probleem. Er wordt verbetering verwacht 
in de batterijen, maar daar zit mogelijk een limiet op. Elektrisch vliegen kan daardoor eigenlijk pri-
mair voor korte vluchten met kleinere vliegtuigen een optie worden, maar dan rijst de vraag of voor 
die segmenten vliegen wel maatschappelijk gewenst is en via het Klimaatfonds publieke onder-
steuning behoeft. Waterstof is iets kansrijker, met name op de langere termijn en voor Europese 
vluchten. Het heeft een veel lager soortelijk gewicht dan batterijen maar vraagt wel veel volume. 
Bovendien vereist het sterk aangepaste vliegtuigen en laadinfrastructuur op herkomst- en bestem-
mingslocatie. 
 
Synthetische kerosine of biokerosine is veel gemakkelijker toepasbaar. Het vergt geen aanpassing 
aan de toestellen zelf. Er is een oplopende bijmengverplichting voorgesteld vanuit het Europese Fit 
for 55-pakket, van 6 procent in 2030 naar 63 procent in 2050 voor alle vluchten met vertrek binnen 
de Europese Unie. 
 
Het in het fiche genoemde CO -plafond voor luchtvaart is een nationaal plafond. Dit beperkt de 
2
maximaal toegestane CO -emissie van elke luchthaven. Dit CO -plafond wordt vastgelegd in de 
2 2
omgevingsvergunning van nationale luchthavens. Het CO -plafond is meer een stok achter de deur.  
2
  
PBL | 36
