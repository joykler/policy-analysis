3. onderbouwing dat er voldoende capaciteit en kennis in de markt is om ombouw te regelen. 
Nieuwbouw lijkt ook nog een mogelijkheid.’ 
Reflectie PBL  
Er is indicatief 1 miljard euro gereserveerd voor het perceel CO -vrije gascentrales. Er is één voorstel 
2
ingediend voor dit perceel, met een claim van 985 miljoen euro. Het gaat om een subsidieregeling 
in de vorm van een tender voor een investeringssubsidie met (indicatief) vijf jaarlijkse tranches ge-
richt op de ombouw van gascentrales naar CO -vrije elektriciteitscentrales met waterstof. Beoogd 
2
wordt om in 2030 10 gigawatt aardgas en waterstof/ammoniak (flex-fuel) te hebben gerealiseerd. 
Daarmee zou een groot deel van het centrale aardgasgestookte regelbare elektriciteitspark zijn om-
gebouwd naar flex-fuel. De fondsbeheerder heeft voorgesteld om (onder voorwaarden) 400 miljoen 
euro op te nemen in het MJP 2024.  
 
Het is evident dat CO -vrije regelbare centrales een rol hebben in een toekomstig CO -vrij elektrici-
2 2
teitssysteem, en dat gascentrales op waterstof daaraan bij kunnen dragen is eveneens te verwach-
ten. Met de geplande verlaging van het emissieplafond in het Europese emissiehandelssysteem 
(ETS) komen er na 2040 geen nieuwe emissierechten meer op de markt. Op termijn zal de uitstoot 
van alle bronnen in dat systeem daarmee naar nul moeten, waaronder ook de (regelbare) elektrici-
teitscentrales. Verder is er bij elektriciteitsproductie geen risico op het verplaatsen van bedrijfsacti-
viteiten naar buiten de Europese Unie. Daarom mag worden aangenomen dat er op termijn ook 
zonder aanvullende subsidies vanuit de markt regelbaar vermogen CO -vrij gemaakt zou worden. 
2
Wanneer dit relevant zal worden en in hoeverre dit via marktprikkels tot stand zou komen, is de 
vraag. De onzekerheid rondom adequate marktprikkels heeft niet zozeer specifiek met klimaatneu-
traliteit te maken, maar kan beter gezien worden in de bredere discussie over het in bedrijf houden 
van voldoende reservevermogen op de elektriciteitsmarkt.  
 
We hebben maar beperkt inzicht in de kosten van de ombouw van het gasvermogen, waardoor we 
niet goed kunnen beoordelen of het plausibel is om te komen tot 10 gigawatt omgebouwd ver-
mogen in 2030 met de indicatief voor dit perceel gereserveerde middelen. In het fiche wordt uitge-
gaan van een subsidie-intensiteit van 100 euro per kilowatt. Dit is aanzienlijk lager dan de 
meerkosten genoemd in een studie van ETN (2022) voor de ombouw en vaste operationele kosten. 
Het is daarom onzeker of deze subsidie in combinatie met ander beleid (met name het Europese 
emissiehandelssysteem) het beoogde doel van 10 gigawatt omgebouwd vermogen kan realiseren. 
Het is daarbij ook de vraag in hoeverre de overheid een rol heeft om een ombouw op deze schaal 
via subsidie te faciliteren, als CO -vrij regelbaar vermogen ook al onder invloed van dat emissiehan-
2
delssysteem tot stand zou kunnen komen. Daar staat tegenover dat dergelijke investeringen zon-
der subsidie niet per se in Nederland hoeven neer te slaan. In een aantal Europese landen zoals 
België en het Verenigd Koninkrijk zijn er namelijk beleidsprikkels die het gereedhouden van reser-
vecapaciteit belonen (capaciteitsmarkt), waardoor het investeren in CO -vrij regelbaar vermogen in 
2
die landen aantrekkelijker kan zijn. Al met al is te overwegen om subsidie toe te kennen om ten-
minste een of twee demonstratieprojecten uit te voeren. 
 
De voorgestelde subsidieregeling subsidieert alleen een deel van de investeringskosten, en niet de 
mogelijke operationele meerkosten van de inzet van waterstof. Het is denkbaar dat met subsidie 
het beoogde CO -vrije productievermogen gerealiseerd kan worden, ook gelet op het aflopende 
2
emissieplafond in het Europese emissiehandelssysteem. In hoeverre deze centrales vervolgens ook 
in 2030 al gebruikmaken van waterstof, zal afhangen van de toekomstige marktomstandigheden 
PBL |
