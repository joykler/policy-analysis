5.2.22 Geothermie, hoge temperatuur 
Omschrijving voorstel 
Dit voorstel betreft subsidie voor het uitvoeren van een proefboring voor ultradiepe geothermie, 
gericht op het gebruik van geothermische warmte in de lichte industrie. De budgetclaim bedraagt 
52 miljoen euro. 
Beoordeling fondsbeheerder 
‘Nader uitwerken voor het MJP 2025. Het voorstel past niet onder de primaire scope van dit per-
ceel. Advies om bij het volgende Meerjarenprogramma integraal te wegen of hier middelen voor 
moeten worden vrijgemaakt.’ 
Reflectie PBL  
De ontwikkeling van ultradiepe geothermie via de SDE++-regeling komt nog niet van de grond. Te 
overwegen is om dit voorstel toe te kennen voor het MJP 2024. De vraag is daarbij wel in hoeverre 
één proefboring voldoende zal zijn om het risicogevoel voor ultradiepe geothermie bij mogelijke 
projectontwikkelaars in de lichte industrie weg te nemen. 
Plausibiliteit van het genoemde fysieke effect 
Het fiche noemt geen direct effect op de CO -emissie. Gesteld wordt dat bij een positieve uitkomst 
2
van de pilotboring en bij de start van de ontwikkeling van projecten er een emissiereductie op-
treedt van 0,12 megaton per project. Dit genoemde effect is te verwachten bij een project van circa 
80 megawatt aan warmte. Dat is wel veel voor een geothermieproject. Ter vergelijking: de SDE++-
referentie is 17 megawatt warmte voor ultradiepe geothermie, met circa 50 miljoen euro aan totale 
investeringskosten. Daarmee lijkt het genoemde effect aan de hoge kant te zijn. Oordeel: niet plau-
sibel. 
5.2.23 Verduurzaming zeevaartschepen 
Omschrijving voorstel 
Dit voorstel betreft subsidie voor een tegemoetkoming bij de aanschaf van technieken die de 
broeikasgasuitstoot van Nederlands gevlagde zeeschepen verminderen. De budgetclaim bedraagt 
300 miljoen euro. 
Beoordeling fondsbeheerder 
‘Nader uitwerken voor het MJP 2025. Het voorstel past niet onder de primaire scope van dit per-
ceel. Advies om bij het volgende Meerjarenprogramma integraal te wegen of hier middelen voor 
moeten worden vrijgemaakt.’ 
Reflectie PBL  
De regeling staat open voor veel verschillende technieken, waaronder energiebesparing en retrofit 
van schepen naar een motor met een andere (duurdere) energiedrager. Onduidelijk is wat de prik-
kel is om de duurdere energiedrager te blijven gebruiken als er geen ondersteuning is voor de ope-
rationele kosten. Op termijn zou deze prikkel moeten komen van beprijzing van fossiele brandstof 
via het Europese emissiehandelssysteem voor gebouwen en wegtransport (ETS-BRT). 
  
PBL |
