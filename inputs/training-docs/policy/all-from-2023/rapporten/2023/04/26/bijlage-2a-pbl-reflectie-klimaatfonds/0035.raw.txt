Beoordeling fondsbeheerder 
‘Nader uitwerken voor het MJP 2025. Nadere onderbouwing nodig of alternatieve financiering/nor-
meren en beprijzen niet doelmatiger is.’ 
Reflectie PBL 
Dit fiche hangt samen met fiche ‘Laadinfrastructuur voor het wegvervoer’ (paragraaf 4.2.7). Het ligt 
voor de hand om dat voorstel eerst uit te voeren.  
Plausibiliteit van het genoemde fysieke effect 
Het fiche verwijst voor het effect op de CO -emissie naar het fiche ‘Laadinfrastructuur voor het 
2
wegvervoer’ (paragraaf 4.2.7). Ons oordeel over de plausibiliteit is identiek aan dat van dat fiche. 
Oordeel: geen zelfstandig effect. 
4.2.13 Laadinfra walstroom 
Omschrijving voorstel 
Dit voorstel betreft aanvullend budget voor de uitrol van walstroom. De budgetclaim bedraagt 300 
miljoen euro. 
Beoordeling fondsbeheerder 
‘Nader uitwerken voor het MJP 2025. Afhankelijk van uitkomsten Nationaal Programma Energie-
6
systeem. AFIR -regels worden al gehaald door toekenning eerder budget.’ 
Reflectie PBL 
De Europese Commissie heeft een voorstel voor een verordening gepubliceerd (de FuelEU Maritime-
verordening), die voorschrijft dat vanaf 2030 alle passagiersschepen en containerschepen (inclusief 
roll-on/roll-off-schepen en roll-on/roll-off-passagiersschepen) vanaf een bruto tonnage van 5.000 ton 
gebruik dienen te maken van walstroom (CE Delft 2022c). Het betreft een voorstel waarover nog 
onderhandeld wordt, waardoor het nog onzeker is of de verplichting er vanaf 2030 zoals voorge-
steld ook daadwerkelijk komt. In aanvulling hierop specificeert de AFIR dat elke haven opgenomen 
in het TEN-T core and comprehensive network walstroomvoorzieningen moet installeren om de eerder 
genoemde schepen van walstroom te kunnen voorzien. De realisatie van walstroomaansluitingen 
vraagt om grote investeringen. Afhankelijk van de reikwijdte van een walstroompunt (85 meter of 
250 meter) moeten er circa 70 tot 170 walstroomaansluitingen gerealiseerd worden op de terminals 
die de scheepstypen ontvangen waarvoor de walstroom verplicht is. De subsidieregeling leidt er 
naar verwachting toe dat er voor 2030 meer aansluitingen zijn gerealiseerd, waardoor de Europese 
verplichting gemakkelijker wordt gehaald. 
 
Dit voorstel kan ontwikkelingen versnellen ten opzichte van het tempo vanuit de Europese Com-
missie. Het is verder interessant met het oog op het verminderen van de emissies van stikstofdi-
oxide en het tegengaan van geluidshinder.  
 
 
 
 
6
 AFIR staat voor Alternative Fuels Infrastructure Regulation. 
PBL |
