Plausibiliteit van het genoemde fysieke effect 
Het fiche beoogt 70 kiloton groene ammoniakproductiecapaciteit te realiseren. Het fiche noemt 
een CO -emissiereductie van 2,2 tot 3,2 megaton in 2030. Typisch komt er 2 kg CO vrij bij de pro-
2 2
ductie van 1 kg ammoniak via de reguliere fossiele productieroute (Batool & Wetzels 2019; IEA 
2021). Dit zou een emissiereductie impliceren van 0,14 megaton bij volledig emissievrije productie 
en zonder verdringing van andere emissiereducties die met de groene waterstof zouden zijn gerea-
liseerd. Oordeel: niet plausibel. 
5.2.18 Productie van bio-polymeren 
Omschrijving voorstel 
Dit voorstel betreft investeringssubsidie voor demonstratie van biopolymerenprojecten via bijvoor-
beeld een uitbreiding van de DEI+. De budgetclaim bedraagt 625 miljoen euro. 
Beoordeling fondsbeheerder 
‘Nader uitwerken voor het MJP 2025. Het voorstel past niet onder de primaire scope van dit per-
ceel, dat gericht is op het opschalen van hernieuwbare energiedragers. Vanwege de grote hoeveel-
heid aan andere innovatieve opschaalbare technieken en de schaarse middelen, is het advies om bij 
het volgende Meerjarenprogramma integraal te wegen of hier middelen voor moeten worden vrij-
gemaakt.’ 
Reflectie PBL  
Er is weinig verschil tussen dit voorstel en het fiche ‘Biobased kunststof materialen’ (paragraaf 
5.2.25). Dit voorstel is algemener; bij het fiche ‘Biobased kunststof materialen’ gaat het om twee 
specifieke projecten. Het ligt voor de hand om deze twee voorstellen samen te nemen en gezamen-
lijk te vragen om nadere uitwerking voor het MJP 2025. 
 
Dit fiche beoogt te komen tot opschaling van de productie. Er zijn echter ook barrières aan de 
vraagkant. Zo zijn fossiele plastics veel goedkoper dan bioplastics, omdat niet alle klimaatkosten 
van fossiele plastics in rekening worden gebracht. Bovendien is er geen standaard voor bioplastics 
en zijn niet alle bioplastics biologisch afbreekbaar of beter afbreekbaar dan fossiele plastics, zoals 
het fiche stelt. Dit zorgt voor verwarring, onder andere bij de consument bij het scheiden van afval 
(Elzinga et al. 2021). Omdat dit onduidelijk is in de markt, is opschaling niet tot stand gekomen. 
Flankerend beleid is daarom nodig om tot standaardisatie te komen. Net als bij chemische recycling 
zou dit in samenhang moeten worden bekeken met ander beleid, zoals verplichtingen voor het bio-
gene aandeel in plastics en beleid in de afvalfase.  
Plausibiliteit van het genoemde fysieke effect 
Het fiche noemt geen schatting van de CO -emissiereductie. De beoogde productiecapaciteit voor 
2
biopolymeren volgens het fiche is 124 megaton per jaar; waarschijnlijk wordt daar kiloton bedoeld. 
Oordeel: niet te valideren.  
  
PBL | 55
