moeten worden opgebouwd. Het genoemde effect is niet plausibel en loopt vooruit op verder-
gaande doorgroei of uitrol. Oordeel: niet plausibel. 
5.2.39 Fuel switch staalproductie Tata (Direct Reduced Iron) 
Omschrijving voorstel 
Dit voorstel betreft subsidie voor de ombouw van het staalproductieproces. Het gaat om de over-
gang van het huidige proces dat gebaseerd is op kolen, via aardgas, naar uiteindelijk het toepassen 
van waterstof. In het fiche wordt gedacht aan twee soorten maatregelen. Ten eerste financiële on-
dersteuning voor de ombouw van het proces en ten tweede generieke regelingen ter ondersteu-
ning van de inzet van waterstof. Tegelijk worden ook andere maatregelen onderzocht buiten het 
Klimaatfonds om, maar die geheel of deels zouden overlappen met de maatregelen in het fiche. Te 
denken valt daarbij aan subsidie in de vorm van Carbon Contracts for Difference of SDE++. De budget-
claim bedraagt 6.500 miljoen euro. 
Beoordeling fondsbeheerder 
‘Niet opnemen. Dit is maatwerk en het valt onder het perceel verduurzaming industrie. Het is ook 
geen opschaling in den brede, maar een specifieke maatregel voor één bedrijf.’  
Reflectie PBL  
Het fiche hinkt op meerdere gedachtes. De brandstofsubstitutie van kolen naar aardgas, de eerste 
fase van het project, leidt tot CO -uitstootvermindering. De tweede fase, de brandstofsubstitutie 
2
van aardgas naar waterstof, kan de CO -uitstoot nog verder verminderen. Deels spreekt het fiche 
2
over de voordelen van de tweede fase, terwijl voor de eerste fase de grootste investeringen gedaan 
moeten worden. Ook spreekt het fiche enerzijds over maatregelen ter dekking van een deel van de 
investeringskosten, terwijl anderzijds gesproken wordt over de werking van de markt voor water-
stof. Hoe het ook zij, de businesscase heeft mogelijk zowel qua investeringskosten als qua operati-
onele kosten een onrendabele top. Het fiche behandelt de operationele kostenkant nauwelijks. 
 
Er zijn daarom diverse argumenten aan te dragen waarom dit fiche nog onvoldragen is, dat zou in 
navolging van andere fiches leiden tot een oordeel om het in het Meerjarenprogramma 2025 verder 
uit te werken. Hoewel het Klimaatfonds de middelen ter beschikking kan stellen, blijft de uitvoering 
uitdagend. Reguliere instrumenten die een eigen dekking kennen, zoals de SDE++-regeling, zullen 
een uniek project van deze omvang niet eenvoudig kunnen accommoderen. Omdat dit project als 
uniek project van zeer grote omvang altijd moeilijk onder te brengen zal zijn in reguliere beleidsin-
strumenten, zullen er altijd argumenten bestaan om het project te weren – bij welk beleidsinstru-
ment dan ook. De onderliggende vraag is of dit project een efficiënte en gewenste ontwikkeling is 
in de transitie naar 2050. Als het antwoord daarop ja is, kan het Klimaatfonds de middelen beschik-
baar stellen bij het MJP2025, op voorwaarde dat er dan een beter uitgewerkt fiche met een helder 
beleidsinstrument voorhanden is. 
Plausibiliteit van het genoemde fysieke effect 
Het fiche noemt een CO -emissiereductie van 5 megaton in 2030. Deze emissiereductie is plausibel 
2
als gesproken wordt over de gehele substitutie van kolen naar het gebruik van waterstof. Het is op 
dit moment nog onduidelijk hoeveel middelen daar exact mee gemoeid zijn, mede door de onze-
kerheid rondom de waterstofmarkt waar het fiche het zelf ook al over heeft. De CO -
2
emissiereductie is echter niet plausibel indien het zou gaan om enkel de substitutie van kolen naar 
aardgas. Oordeel: plausibel. 
PBL | 68
