import van buitenlandse afvalstromen impliceren om deze installaties van voeding te voorzien, of 
het zou ten koste gaan van mechanische recycling in Nederland. Dit laatste is in elk geval onge-
wenst, zowel uit het oogpunt van materiaalinzet als van energie-efficiëntie. Ook een ander voorstel 
(voor een ‘recyclinghub’) is gericht op ondersteuning van circulariteit in de plastic-keten. Daarnaast 
is een voorstel ingediend voor het openstellen van een tenderregeling ter vervroegde sluiting van 
afvalverbrandingscapaciteit. Bovendien zijn in het kader van het IBO Klimaat voorstellen uitge-
werkt voor het stimuleren van circulariteit via normering en beprijzing, die vaak overlappen met de 
voorstellen die zijn gedaan in het kader van het Klimaatfonds. Er ligt al met al nog geen goed door-
dacht voorstel voor een beleidsaanpak die is gericht op het stimuleren van een circulaire economie. 
Het is belangrijk om dit alsnog ter hand te nemen, en daarbij aan te sluiten bij de beleidsrichtingen 
die in de Europese Unie worden gekozen. Het Nationaal Programma Circulaire Economie 2023-
2030 (NPCE) vormt hiertoe een aanzet. 
Schaalgrootte NIKI sluit niet aan op de investeringen die nodig zijn om de meest energie-in-
tensieve bedrijven om te bouwen naar nulemissie 
Voor verduurzaming van de industrie en innovatie in het mkb is indicatief 3 miljard euro beschik-
baar gesteld, inclusief eventuele maatwerksubsidies. Er zijn in dit kader negen voorstellen inge-
diend, met een gezamenlijke claim van 6,9 miljard euro. De fondsbeheerder heeft voorgesteld om 
1741 miljoen euro onder voorwaarden toe te kennen voor het Meerjarenprogramma 2024. Dit bud-
get zou vooral gaan richting de nieuwe subsidieregeling Nationale Investeringsregeling Klimaatpro-
jecten Industrie (NIKI) en de reeds bestaande subsidieregeling Versnelde Klimaatinvesteringen 
Industrie (VEKI). De NIKI is gericht op projecten met een investeringsomvang van tussen de 50-250 
miljoen euro, voor innovatieve technologieën die niet in aanmerking kunnen komen voor de 
SDE++-subsidie. Het kan gaan om projecten die ook zouden kunnen worden ingediend bij het Eu-
ropese Innovatiefonds (of daar zijn afgevallen vanwege de lage slagingskans). De VEKI stimuleert 
vooral energiebesparing bij bestaande processen.  
 
De investeringen die nodig zijn voor de ombouw naar nulemissie van de meest energie-intensieve 
bedrijven zijn vaak van de orde-grootte één tot enkele miljarden euro per bedrijf. De schaalgrootte 
van de projecten die met de NIKI kunnen worden gefaciliteerd sluit daar niet op aan. Bij de NIKI 
gaat het om jaarlijkse openstellingen van gemiddeld 250 miljoen euro (een bedrag dat waarschijn-
lijk zal worden verdeeld over meerdere projecten). Volgens het NIKI-voorstel kan maatwerkfinan-
ciering een oplossing bieden als financiële ondersteuning via reguliere kanalen (zoals de SDE++-
regeling, NIKI en VEKI) geen oplossing biedt. Dit geld zou dan ten koste gaan van het budget voor 
de NIKI (aan het einde van de openstellingsreeks). Het is niet aannemelijk dat de dan nog reste-
rende middelen voor verduurzaming van de industrie nog voldoende zijn voor maatwerkonder-
steuning. De fondsbeheerder stelt om deze reden minder budget beschikbaar voor de NIKI (1 
miljard euro in plaats van 1,75 miljard euro zoals geclaimd). Dit ondervangt het bovengenoemde 
probleem enigszins, maar leidt uiteraard wel tot lagere CO -effecten van de NIKI-regeling dan ge-
2
schetst in het voorstel. Daarbij komt dat de CO -effecten van de VEKI en NIKI zoals genoemd in de 
2
voorstellen optimistischer zijn ingeschat dan bij de analyse van het geagendeerde beleid in de Kli-
maat- en Energieverkenning 2022. 
 
Een extra aandachtspunt is de financiële omvang van bepaalde projecten in de industrie voor de 
stabiliteit van subsidieregelingen. Het ondersteunen van zulke omvangrijke investeringen via gene-
rieke al bestaande instrumenten kan deze instrumenten namelijk instabiel maken. Zelfs een finan-
cieel grote en stabiele regeling als de SDE++ zal niet eenvoudig een miljardensubsidie voor unieke 
PBL |
