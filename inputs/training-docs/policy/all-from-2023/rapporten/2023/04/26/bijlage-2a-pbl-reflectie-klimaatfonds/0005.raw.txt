Proces om te komen tot aanvullend klimaatbeleid via het Klimaatfonds had zorgvuldiger ge-
kund, door meer samenhang aan te brengen met het IBO Klimaat en het te baseren op het Na-
tionaal Plan Energiesysteem 
Voorafgaand aan de quickscan zelf, stellen we dat het proces waarmee aanvullend nationaal kli-
maatbeleid is voorbereid een opmerkelijke volgorde kent. Zo zijn via het zogenoemde Interdepar-
tementaal Beleidsonderzoek Klimaat (‘IBO Klimaat’) voorstellen uitgewerkt voor aanvullend 
normerend en beprijzend klimaatbeleid. Via het hier centraal staande proces van het Klimaatfonds 
zijn voorstellen uitgewerkt voor subsidies. De besluitvorming over deze beleidsinstrumenten (nor-
mering, beprijzing en subsidiëring) vindt plaats in de eerste helft van 2023. Tegelijkertijd evenwel 
loopt het proces om te komen tot het Nationaal Plan Energiesysteem, waarin wordt verkend hoe 
kan worden gekomen tot een energiesysteem dat past bij een klimaatneutrale samenleving in 
2050. Dat plan wordt volgens planning in het tweede kwartaal van 2023 als concept ter consultatie 
voorgelegd en eind 2023 vastgesteld. Mede gelet op de omvang van de inzet van publieke middelen 
uit het Klimaatfonds, zou het te prefereren zijn geweest als er meer samenhang was aangebracht 
met het IBO Klimaat, en als het Nationaal Plan Energiesysteem aan de basis had kunnen liggen van 
het voorstellen van aanvullend nationaal klimaatbeleid. In dat geval had het PBL ook op het gehele 
pakket aan voorstellen kunnen reflecteren. 
In het algemeen zijn de geselecteerde voorstellen voor financiering vanuit het Klimaatfonds 
passend bij de transitie naar een klimaatneutrale samenleving in 2050 
Ondanks het bovenstaande zorgpunt over het gevolgde proces, constateren we dat de door de 
fondsbeheerder geselecteerde voorstellen voor opname in het Meerjarenprogramma 2024 in het 
algemeen passend zijn bij de transitie naar een klimaatneutrale samenleving in 2050. Ook is de in-
strumentkeuze (subsidie) in het algemeen passend bij de fase van technologieontwikkeling of pas-
send gelet op de aard van de barrières die verdere verduurzaming in de weg staan. Soms lijken de 
subsidies ook andere doelen te beogen dan CO -emissiereductie alleen; we lichten dit nader toe 
2
verderop in deze samenvatting. 
 
De ingediende voorstellen zijn soms erg summier in de beschrijving van de manier waarop de mid-
delen worden ingezet; in die gevallen zou een meer gedegen toelichting en onderbouwing wense-
lijk zijn. Soms zijn ook de beleidsinstrumenten nog niet concreet uitgewerkt. De fondsbeheerder 
heeft dit ook opgemerkt en er in die gevallen voor gekozen om de voorstellen verder te laten uit-
werken en niet al op te nemen voor het Meerjarenprogramma 2024. Te overwegen is om enkele 
voorstellen die veel raakvlakken hebben, samen te nemen en aan de indieners te vragen om deze 
gezamenlijk nader uit te werken. Voorbeelden zijn voorstellen voor het stimuleren van een circu-
laire economie voor zover ze betrekking hebben op dezelfde grondstofketens, of voorstellen die 
zijn gericht op omzetting van primaire biomassa (zoals houtpellets) naar gasvormige of vloeibare 
energiedragers (zoals groen gas of biobrandstoffen voor de transportsector). 
Subsidie is een onderdeel van een bredere beleidsmix 
De voorgestelde subsidies vanuit het Klimaatfonds maken deel uit van een bredere beleidsmix. De 
ruggengraat van het klimaatbeleid in Nederland wordt gevormd door EU-beleid, dat vooral bestaat 
uit normering, zoals het Europese emissiehandelssysteem voor de energie-intensieve industrie en 
elektriciteitssector, het in het Europese Fit for 55-pakket aangekondigde vergelijkbare systeem voor 
de transportsector en de gebouwde omgeving, normen voor bijvoorbeeld de emissies of het ener-
giegebruik van transportmiddelen, gebouwen en apparaten, en aandelen voor het gebruik van her-
nieuwbare energie in de transportsector. Ook stelt de Europese Commissie fondsen beschikbaar 
voor verduurzaming en is er regelgeving voor de (minimale) beprijzing van energie. Het huidige 
PBL | 5
