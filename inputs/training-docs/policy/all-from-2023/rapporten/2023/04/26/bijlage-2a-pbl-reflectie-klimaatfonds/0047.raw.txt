komt dan 50 megawatt. Oordeel: plausibel, mits de kosten voor offshore elektrolyse niet heel veel 
hoger liggen dan die van onshore elektrolyse. 
5.2.5 Elektrolyse, offshore: 500 MW (CAPEX + OPEX) 
Omschrijving voorstel 
Dit voorstel betreft een investerings- en exploitatiesubsidie voor demonstratieprojecten van off-
shore elektrolysetoepassingen op grote schaal, via een offshore kaveltender. Op deze manier kan 
offshore elektrolyse op grote schaal in combinatie met een windpark (300 tot 500 megawatt) zowel 
centraal als decentraal worden gedemonstreerd. Omdat het wegnemen van risico’s voor de gehele 
keten van belang is, staat in dit project kennisdeling centraal. De eisen hiervoor worden samen met 
de specifieke instrumentering op een later moment uitgewerkt. De budgetclaim bedraagt 1500 mil-
joen euro. 
Beoordeling fondsbeheerder 
‘Alleen een deel van de middelen die geclaimd worden (250 van de 1.500 miljoen euro) opnemen in 
het MJP 2024, en onder de voorwaarde dat in de opzet geborgd wordt dat de inzichten worden 
meegenomen van elektrolyse, offshore <=100MW. De rest behoeft nadere onderbouwing en uit-
werking en kan worden ingediend voor het concept-Meerjarenprogramma 2025, waarover in het 
voorjaar van 2024 besluitvorming plaatsvindt. Hiervoor wordt een reservering van 1.250 miljoen 
euro opgenomen.’ 
Reflectie PBL  
Dit is een vervolg op de kleinschaliger offshore elektrolyse beschreven in het fiche ‘Elektrolyse, off-
shore: <= 100 MW’ (paragraaf 5.2.4). Het is niet duidelijk wat de meerwaarde is van het toekennen 
van 250 miljoen euro. In dit voorstel wordt beoogd om een opschalingsstap te maken naar installa-
ties groter dan 100 megawatt, maar daarvoor zal een groter verplichtingenbudget nodig zijn dan 
250 miljoen euro.  
Plausibiliteit van het genoemde fysieke effect 
Beoogd wordt om 300 tot 500 megawatt elektrolysevermogen te realiseren in 2030. Er wordt geen 
CO -effect genoemd, vanwege onzekerheid over het te realiseren aantal vollasturen. Het is plausi-
2
bel dat de ondergrens van 300 megawatt gehaald kan worden met de geclaimde middelen, mits de 
kosten voor offshore elektrolyse niet heel veel hoger liggen dan die voor onshore elektrolyse. 
5.2.6 H2Global, import van groene waterstof 
Omschrijving voorstel 
Dit voorstel betreft subsidie voor het organiseren van tenders om op basis van tienjarige contracten 
waterstof in te kopen en door te verkopen in de vorm van éénjarige contracten. Dit brengt import-
stromen van waterstof op gang. Het sluit aan bij een Duits instrument (H2Global) waaraan Neder-
land kan deelnemen. H2Global organiseert tenders om (via een veilingsysteem) op basis van 
tienjarige contracten waterstof van derde landen in te kopen en door te verkopen aan de industrie 
in de vorm van éénjarige contracten. Er wordt dus waterstof via langetermijncontracten ingekocht 
tegen een zo laag mogelijke prijs en verkocht aan de hoogste bieder via kortetermijncontracten. 
H2Global compenseert vervolgens het eventuele prijsverschil tussen grijze en groene waterstof. Het 
gaat om een vorm van OPEX-subsidie. Verondersteld wordt dat met de geclaimde middelen circa 
PBL | 47
