2.2.3 Nieuwbouw kerncentrales 
Omschrijving voorstel 
Dit voorstel betreft subsidie voor het uitvoeren van aanvullende onderzoeken ten behoeve van de 
bouw van twee nieuwe kerncentrales. Specifiek gaat het om financieringsmodellen, het aanbeste-
dingstraject, haalbaarheidsstudies, een participatieplan, een plan-MER, een sociale-effectenrap-
portage over nieuwbouw en een programmamanagementorganisatie die de aanbesteding, bouw 
en exploitatie van de te bouwen kerncentrales gaat begeleiden. De budgetclaim bedraagt 100 mil-
5
joen euro. 
Beoordeling fondsbeheerder 
‘Opnemen in het MJP 2024, onder voorbehoud van: 
1. betere onderbouwing en nadere uitwerking van de geclaimde middelen; 
2. nadere toelichting van de exit strategie om een structurele claim te voorkomen; 
3. nadere uitwerking van het bestedingsplan 2023 of een nieuw bestedingsplan, waarin de opho-
ging van middelen met 30 miljoen euro wordt meegenomen. Nadere uitwerking is in ieder ge-
val nodig ten aanzien van de haalbaarheidsstudies van vendors (o.a. op basis van welke 
aannames deze hoeveelheid middelen wordt geclaimd) en de claim voor middelen voor het 
optuigen van een programmamanagementorganisatie.’ 
Reflectie PBL  
De in het fiche genoemde acties zijn noodzakelijke eerste stappen om te komen tot nieuwbouw van 
kerncentrales. Geen opmerkingen bij het oordeel van de fondsbeheerder. 
Plausibiliteit van het genoemde fysieke effect 
Gesteld wordt dat twee nieuwe kerncentrales tussen de 2 en 3,3 gigawatt (circa 24 terawattuur per 
jaar) CO -vrije elektriciteit kunnen opleveren. De onderzoeken zijn randvoorwaardelijk voor het ge-
2
noemde effect, maar er is geen directe link tussen het genoemde fysieke effect en de inzet van mid-
delen. Oordeel: geen zelfstandig effect. 
2.2.4 Kennisinfrastructuur 
Omschrijving voorstel 
Dit voorstel betreft subsidie voor het versterken van de nucleaire kennis- en onderzoekinfrastruc-
tuur (onderwijs en onderzoek). De budgetclaim bedraagt 65 miljoen euro. 
Beoordeling fondsbeheerder 
‘Opnemen in het MJP 2024, onder voorbehoud van: 
1. betere onderbouwing en een nadere uitwerking van de voorziene bestedingen, gekoppeld aan 
het begin 2023 verwachte advies (in ieder geval moet duidelijk worden wanneer er voldoende 
deskundigheid in Nederland is om te spreken van een adequate kennisinfrastructuur om de nu-
cleaire ambities te verwezenlijken); 
 
 
 
5
 Dit is inclusief de ophoging van de middelen voor 2023 met 30 miljoen euro, naar aanleiding van de in 
de begrotingsbehandeling aangenomen motie-Erkens ten behoeve van het versnellen van het traject. 
PBL |
