Nederland zelf juist iets toenemen omdat er nieuwe activiteiten in Nederland bijkomen die CO -
2
intensievere productie elders verdringt. Oordeel: niet te valideren. 
5.2.34 Uitrolondersteuning vergassingsprojecten 
Omschrijving voorstel 
Dit voorstel betreft exploitatiesubsidie voor de uitrol van de technologie voor vergassing van bio-
massa. Het gaat om een nieuw instrument, waarbij gecombineerde ondersteuning wordt geboden 
voor de investering en operationele kosten gedurende een periode van vijf jaar. De budgetclaim 
bedraagt 1.040 miljoen euro. 
Beoordeling fondsbeheerder 
‘Nader uitwerken voor het MJP 2025. Het voorstel past niet onder de primaire scope van dit per-
ceel. Worden pas in 2027 middelen gevraagd. Advies om bij het volgende Meerjarenprogramma in-
tegraal te wegen of hier middelen voor moeten worden vrijgemaakt.’  
Reflectie PBL  
Via dit instrument wordt vooral investeringszekerheid voor nieuwe biomassavergassingsprojecten 
gerealiseerd. Deze projecten – en de grootschalige uitrol daarna – zullen via de bijmengverplichting 
voor groen gas rendabel worden. De subsidie kan het voldoen aan de verplichting makkelijker ma-
ken door het aanbod te stimuleren. De subsidie kan ook een drukkend effect hebben op de prijs 
van groen gas. Het is verstandig om beter te onderbouwen welk budget voor subsidie zou moeten 
worden vrijgemaakt. Ook is het de vraag of dit niet beter geïntegreerd kan worden in de SDE++-
regeling, in plaats van via een nieuwe subsidieregeling. De SDE++ kent immers tegenwoordig ook 
‘hekjes’. 
Plausibiliteit van het genoemde fysieke effect 
De jaarreeksen van CO -emissiereducties en subsidie-uitgaven lopen in het fiche niet synchroon, 
2
terwijl dat gezien de aard van het in te zetten instrument (exploitatiesubsidie) wel zou moeten. De 
beoogde toename van grootschalige vergassingsprojecten is erg optimistisch. De genoemde subsi-
die-intensiteit van 0,62 cent per kilowattuur kunnen we niet plaatsen, maar die zou volgens het fi-
che uit de SDE++-regeling afgeleid zijn.  
 
Het fiche noemt een emissiereductie van 1,35 megaton in 2030. De CO -effecten zijn denkbaar, mits 
2
de uitrolsnelheid gehaald wordt. Dat stelt op zijn minst succesvolle uitvoering van de fiches ‘Ver-
e e
gassing: stimulering projecten verassing 1 en 2 fase’ (paragraaf 5.2.8) en ‘Vergassing: expertise-
centrum, organisatie, haalbaarheidsstudies’ (paragraaf 5.2.9) als randvoorwaarde. Er zit ook wel 
een grote kanttekening aan wat betreft de uitgaven vanaf 2030. Er wordt aangenomen dat er in 
2030 geen exploitatiesubsidie meer nodig is, omdat dan een groengasverplichting is ingevoerd. Dat 
is een aanname die niet alleen uitgaat van een voortvarende invoering, maar die ook weinig reken-
schap geeft van de onzekerheid over de invoering van een nieuw verplichtingsysteem op de prijs-
vorming van groen gas. Dat is een onzekerheid waarmee bedrijven die vóór 2030 willen investeren, 
wel om moeten zien te gaan. 
 
Het effect zou plausibel kunnen zijn, mits in combinatie met de genoemde fiches, én mits de groen-
gasverplichting voortvarend en succesvol wordt geïmplementeerd. Dat zijn echter zoveel kantteke-
ningen, dat we het effect als niet plausibel beschouwen. Oordeel: niet plausibel. 
PBL |
