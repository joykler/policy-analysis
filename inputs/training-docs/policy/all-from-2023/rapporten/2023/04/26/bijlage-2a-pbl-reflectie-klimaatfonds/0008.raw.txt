specifiek met klimaatneutraliteit te maken, maar kan beter gezien worden in de bredere discussie 
over het in bedrijf houden van voldoende reservevermogen op de elektriciteitsmarkt. 
 
We hebben maar beperkt inzicht in de kosten van de ombouw van het gasvermogen, waardoor we 
niet goed kunnen beoordelen of het plausibel is om met de indicatief hiervoor gereserveerde mid-
delen te komen tot 10 gigawatt omgebouwd vermogen in 2030. In het voorstel wordt uitgegaan 
van een subsidie-intensiteit van 100 euro per kilowatt. Dit is aanzienlijk lager dan de meerkosten 
genoemd in een studie van ETN uit 2022 voor de ombouw en vaste operationele kosten. Het is 
daarom onzeker of deze subsidie in combinatie met ander beleid (met name het Europese emissie-
handelssysteem) het beoogde doel van 10 gigawatt omgebouwd vermogen kan realiseren. Het is 
daarbij ook de vraag in hoeverre de overheid een rol heeft om een ombouw op deze schaal via sub-
sidie te faciliteren als CO -vrij regelbaar vermogen ook al onder invloed van dat handelssysteem tot 
2
stand zou kunnen komen. Daar staat tegenover dat dergelijke investeringen zonder subsidie niet 
per se in Nederland hoeven neer te slaan. In een aantal Europese landen, zoals België en het Ver-
enigd Koninkrijk, zijn er namelijk beleidsprikkels die het gereedhouden van reservecapaciteit belo-
nen (capaciteitsmarkt), waardoor het investeren in CO -vrij regelbaar vermogen in die landen 
2
aantrekkelijker kan zijn. Al met al is te overwegen om subsidie toe te kennen om daarmee ten min-
ste een of twee demonstratieprojecten uit te voeren. 
 
De voorgestelde regeling subsidieert alleen een deel van de investeringskosten en niet de mogelijke 
operationele meerkosten van de inzet van waterstof. Het is denkbaar dat met subsidie het beoogde 
CO -vrije productievermogen haalbaar is, ook gelet op het aflopende emissieplafond in het Euro-
2
pese emissiehandelssysteem. In hoeverre deze centrales vervolgens ook in 2030 al gebruik kunnen 
maken van waterstof, zal afhangen van de toekomstige marktomstandigheden (onder andere de 
prijzen van aardgas, waterstof (blauw of groen), ETS-rechten en elektriciteit). Het effect op de CO -
2
emissie van de inzet van de middelen in dit voorstel is daarmee niet te valideren. 
Subsidie energie-infrastructuur van belang voor een geleidelijkere transitie 
Het indicatieve budget voor energie-infrastructuur bedraagt 4 miljard euro. Hiervoor zijn 16 voor-
stellen ingediend, met uiteenlopende inhoud en een gezamenlijke claim van 6,4 miljard euro. De 
voorstellen behelzen zowel het direct subsidiëren van fysieke infrastructuurprojecten – zoals laad-
infrastructuur, warmtenetten, waterstofinfrastructuur en energieopslag – als subsidie ten behoeve 
van kennisopbouw en het versterken van de uitvoeringscapaciteit (zowel technici als mensen die 
zijn betrokken bij plannings- en vergunningsprocessen). De fondsbeheerder heeft voorgesteld om 
(onder voorwaarden) ruim 1400 miljoen euro op te nemen in het Meerjarenprogramma 2024. 
 
De subsidie kan ervoor zorgen dat de transitie geleidelijker verloopt. De uitrol van infrastructuur 
kent namelijk vaak een lange doorlooptijd en kan bepalend zijn voor het transitietempo als de (la-
tente) energievraag in korte tijd sterk toeneemt. Er is bijvoorbeeld een reëel risico dat onvoldoende 
laadinfrastructuur een verdere toename van elektrische auto’s kan belemmeren op het moment 
dat de massa wil overstappen naar elektrische auto’s. De precieze timing van het kantelpunt in 
deze transitie is niet goed te geven. Overheidsondersteuning is van belang bij de eerste uitrol van 
laadinfrastructuur. Vanwege de aanvankelijk nog relatief lage vraag, zullen er namelijk aanloopver-
liezen zijn en zal voldoende aanbod van laadinfrastructuur vanuit de markt niet tot stand komen. 
 
De voorstellen in het kader van de energie-infrastructuur zijn vooral faciliterend van aard. We ken-
nen aan deze voorstellen geen apart CO2-effect toe, omdat dit effect gekoppeld is aan de productie 
of het gebruik van energiedragers (en daaraan al is toegerekend), maar niet aan het transport of de 
PBL |
