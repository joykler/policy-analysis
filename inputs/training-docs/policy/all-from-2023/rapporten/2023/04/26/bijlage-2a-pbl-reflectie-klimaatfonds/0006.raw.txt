nationale beleid bestaat uit een mix van subsidiëring (zoals de SDE++-regeling), beprijzing (zoals 
energiebelastingen, brandstofaccijns, de CO -heffing in de industrie) en normering (zoals de bij-
2
mengverplichting voor transportbrandstoffen, het verbod op het gebruik van kolen voor de elektri-
citeitsproductie per 2030, of de productiebeperking voor kolencentrales). Vaak, maar zeker niet 
altijd, ligt er aan dit nationale beleid direct of indirect een EU-richtlijn ten grondslag. 
 
Zoals blijkt uit de Klimaat- en Energieverkenning 2022 is aanvullend nationaal beleid, boven op de EU-
instrumenten en het huidige nationale beleid, nodig om de klimaatdoelen voor 2030 te kunnen ha-
len, vooral het doel van een broeikasgasemissiereductie van 55 procent ten opzichte van 1990. Met 
dit aanvullende beleid wordt beoogd de energietransitie te versnellen. Naast extra emissiereductie 
kan het nu versnellen van ontwikkelingen via aanvullend nationaal beleid leiden tot een uiteindelijk 
geleidelijke transitie, waardoor de totale transitiekosten lager kunnen uitvallen.  
 
Subsidies kunnen goed deel uitmaken van deze beleidsmix. Zo kunnen subsidies, door het wegne-
men van de onrendabele top, de verschillen in productiekosten wegnemen tussen energiedragers, 
zoals bij de SDE++-regeling ten aanzien van hernieuwbare energie. Subsidies kunnen dan te prefe-
reren zijn boven een systeem van het verplichten van een aandeel hernieuwbare energie, omdat bij 
verplichtingen een groter risico kan bestaan op grote overwinsten bij producenten met de laagste 
productiekosten. Ook kunnen subsidies andere functies hebben (zie hierna). Een gebalanceerde be-
leidsmix bestaat ook uit verplichtingen en beprijzingsinstrumenten. Zo neemt een subsidie door-
gaans alleen het prijsverschil weg van duurzaam geproduceerde goederen ten opzichte van het 
niet-duurzame alternatief. Subsidie leidt er echter niet toe dat de milieuschade (zoals CO -uitstoot) 
2
tot uitdrukking komt in de prijs van niet-duurzaam geproduceerde goederen. Een heffing daarente-
gen leidt tot hogere prijzen voor niet-duurzaam geproduceerde goederen, waardoor consumenten 
een prikkel ondervinden om over te gaan naar een duurzamer alternatief (zie ook PBL 2021). 
Rationale voor het geven van subsidie lijkt te verschillen per onderscheiden categorie 
De middelen uit het Klimaatfonds zijn, als gezegd, toebedeeld aan zes categorieën: kernenergie, 
CO -vrije gascentrales, energie-infrastructuur, vroege fase opschaling, verduurzaming van de indu-
2
strie en innovatie in het mkb en verduurzaming van de gebouwde omgeving. Hierbij lijkt de ratio-
nale voor het geven van subsidie per categorie te verschillen. Zo lijkt de subsidie bij kernenergie en 
CO -vrije gascentrales meer gericht te zijn op het bijdragen aan diversificatie van energiedragers en 
2
het waarborgen van leveringszekerheid, dan op CO -emissiereductie zelf. De elektriciteitssector is 
2
immers al onder het Europese emissiehandelssysteem gebracht, waarvan het emissieplafond met 
het in Fit for 55-pakket voorgestelde afbouwtempo afloopt naar nul in 2040. In tegenstelling tot de 
energie-intensieve industrie, is er bij de elektriciteitssector geen risico op koolstoflekkage (het fe-
nomeen dat zich voordoet als bedrijven hun productie verplaatsen naar andere landen met minder 
strenge emissiebeperkingen), omdat het bij elektriciteitsproductie gaat om een Europese markt. 
Energie-intensieve industriële bedrijven opereren daarentegen vaak op een mondiale markt, waar-
door het lastiger is om productiekostenstijgingen als gevolg van het beprijzen van broeikasgase-
missies via het Europese emissiehandelssysteem door te berekenen in prijzen van producten. Bij de 
verduurzaming van de industrie lijkt de subsidie te zijn gericht op het tegengaan van koolstoflek-
kage, omdat koolstoflekkage zou kunnen leiden tot een groot verschil tussen de productie- en con-
sumptie-gerelateerde emissie in 2050.  
 
De rationale voor het subsidiëren van fysieke infrastructuur en uitvoeringscapaciteit is dat er vaak 
nog geen sluitende businesscase is als gevolg van vollooprisico’s (onzekerheid over of en in welk 
tempo de infrastructuur ten volle benut zal gaan worden), terwijl er wel haast gemaakt moet 
PBL | 6
