5.2.30 Demonstratie klimaattechnologieën en -innovaties in 
transport (DKTI) 
Omschrijving voorstel 
Dit voorstel betreft subsidie om de bestaande DKTI-regeling voort te zetten. De regeling is gericht 
op innovatie van transportoplossingen met een lage of geen CO₂ -uitstoot en thema’s als elektrisch 
rijden en varen, efficiënte schepen, rijden op waterstof, biobrandstoffen in de luchtvaart, scheep-
vaart en zwaar wegverkeer. Uit de regeling wordt maximaal 50 procent van de kosten van een pro-
ject gesubsidieerd. De budgetclaim bedraagt 210 miljoen euro. 
Beoordeling fondsbeheerder 
‘Nader uitwerken voor het MJP 2025. Het voorstel past niet onder de primaire scope van dit per-
ceel. Advies om bij het volgende Meerjarenprogramma integraal te wegen of hier middelen voor 
moeten worden vrijgemaakt.’ 
Reflectie PBL  
Het ministerie van IenW heeft de DKTI-regeling geëvalueerd (IenW 2022). Het PBL heeft hier een 
reflectie op gegeven (Hilbers & Nauta 2022). In de evaluatie en de reflectie van het PBL daarop zijn 
al enkele aanbevelingen gedaan die we hier niet herhalen.  
Plausibiliteit van het genoemde fysieke effect 
Het fiche benoemt geen te verwachten kwantitatief effect. Oordeel: niet te valideren. 
5.2.31 Elektrificatie van hoge temperatuur warmte 
Omschrijving voorstel 
Dit voorstel betreft subsidie voor het uitvoeren van haalbaarheidsonderzoek en het realiseren van 
demonstratieprojecten en de verdere opschaling van vernieuwende technologieën die bijdragen 
aan elektrificatie van processen om hogetemperatuurwarmte op te wekken. De budgetclaim be-
draagt 450 miljoen euro. 
Beoordeling fondsbeheerder 
‘Nader uitwerken voor het MJP 2025. Het voorstel past niet onder de primaire scope van dit per-
ceel. Advies om bij het volgende Meerjarenprogramma integraal te wegen of hier middelen voor 
moeten worden vrijgemaakt.’ 
Reflectie PBL  
Het fiche wil gebruikmaken van verschillende (bestaande) regelingen (Topsector Energiestudies, 
DEI+ en de in voorbereiding zijnde DEI-XL), maar maakt niet duidelijk hoe de middelen worden ver-
deeld over de verschillende regelingen. Ook is niet duidelijk of er subsidie wordt gegeven voor bij-
voorbeeld hogere jaarlijkse vaste kosten voor een zwaardere netaansluiting (transporttarief). 
Plausibiliteit van het genoemde fysieke effect 
Het fiche noemt een CO -emissiereductie van 1 megaton in 2030. De vormgeving in het fiche van de 
2
stimuleringsregeling is onvoldoende om een inschatting te kunnen maken van de plausibiliteit van 
het genoemde effect. Oordeel: niet te valideren. 
PBL | 63
