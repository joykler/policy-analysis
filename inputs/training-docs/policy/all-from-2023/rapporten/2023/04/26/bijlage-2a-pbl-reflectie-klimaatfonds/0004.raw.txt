Samenvatting 
Voorstellen voor de besteding van middelen uit het Klimaatfonds 
In het coalitieakkoord van december 2021 heeft het kabinet-Rutte IV 35 miljard euro gereserveerd 
voor een Klimaatfonds. Dit fonds is bedoeld om financiering mogelijk te maken voor aanvullende 
maatregelen die bijdragen aan het behalen van de doelen uit de Klimaatwet: een reductie van de 
uitstoot van broeikasgassen met ten minste 55 procent in 2030 ten opzichte van 1990 en een volle-
dig evenwicht tussen de uitstoot en opname van broeikasgassen (‘klimaatneutraliteit’) in 2050. Het 
budget is beschikbaar voor het aangaan van financiële verplichtingen voor de periode tot en met 
2030, en komt boven op reeds bestaande subsidiemiddelen en -regelingen, zoals de Stimulerings-
regeling Duurzame Energieproductie en Klimaattransitie (SDE++). 
 
De middelen zijn in het coalitieakkoord indicatief toebedeeld aan zes categorieën (of zogenoemde 
percelen): kernenergie (5 miljard euro), CO -vrije gascentrales (1 miljard euro), energie-infrastruc-
2
tuur (4 miljard euro), opschaling van technologie die zich nog in een vroege fase van ontwikkeling 
bevindt voor – in eerste instantie – de productie van hoogwaardige hernieuwbare energiedragers 
zoals groene waterstof en groen gas  (hier verder ‘vroege fase opschaling’ genoemd) (15 miljard 
euro), verduurzaming van de industrie en innovatie in het mkb (3 miljard euro), en tot slot verduur-
zaming van de gebouwde omgeving (7 miljard euro). 
 
In het najaar van 2022 hebben diverse ministeries voor het eerste Meerjarenprogramma van het 
Klimaatfonds voorstellen uitgewerkt voor de besteding van middelen. Ieder voorstel schenkt aan-
dacht aan hoe de in te zetten middelen bijdragen aan de doelstellingen van het betreffende perceel 
(doeltreffendheid), of het doel wordt gehaald met inzet van zo min mogelijk middelen (doelmatig-
heid), en wat het beoogde effect is (vaak in termen van CO -emissiereductie). De beheerder van het 
2
fonds (het ministerie van Economische Zaken en Klimaat (EZK), daarbij bijgestaan door het minis-
terie van Financiën; hierna fondsbeheerder genoemd) heeft in december 2022 een eerste beoorde-
ling gegeven van de in totaal 83 ingediende voorstellen.  
 
De fondsbeheerder heeft bij deze eerste beoordeling 32 voorstellen geselecteerd voor opname in 
het Meerjarenprogramma 2024. Voor 39 voorstellen is aan de indieners ervan gevraagd deze nader 
uit te werken en opnieuw in te brengen voor het Meerjarenprogramma 2025, en 12 maatregelen 
zijn afgewezen. De 32 geselecteerde voorstellen leggen samen een beslag op het budget van 10,2 
miljard euro. Bovendien is voor deze voorstellen nog 10,4 miljard euro gereserveerd voor het Meer-
jarenprogramma 2025. Verder resteert nog een bedrag van 8,7 miljard euro dat nog niet is vastge-
legd en als restant beschikbaar is voor het Meerjarenprogramma 2025. De fondsbeheerder heeft bij 
de toekenning van budgetten overigens niet altijd de volledige budgetclaim gehonoreerd.  
Reflectie van het PBL op de voorgenomen inzet van middelen 
Het ministerie van EZK heeft het PBL verzocht om te reflecteren op de voorgenomen inzet van mid-
delen uit het Klimaatfonds (zie bijlage 2 voor het precieze verzoek). Deze reflectie zal worden be-
trokken bij de totstandkoming van het Meerjarenprogramma 2024 van het Klimaatfonds, waarover 
in de loop van 2023 politieke besluitvorming plaatsvindt. Vanwege de omvang van het aantal voor-
stellen en de korte doorlooptijd, heeft deze reflectie het karakter gekregen van een quickscan. 
PBL | 4
