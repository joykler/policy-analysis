5.2.19 Flankerend beleid kennis- en infrastructuurontwikkeling 
ammoniak 
Omschrijving voorstel 
Dit voorstel betreft subsidie om kennisontwikkeling en kennisdeling te bevorderen voor het om-
gaan met de opslag en het transport van ammoniak als energiedrager binnen Nederland. Het bud-
get is enerzijds gericht op kennisontwikkeling op het terrein van omgevingsveiligheid door het 
begeleiden en ondersteunen van studies naar het omgaan met de risico’s voor de leefomgeving en 
ruimtelijke inpassing. Anderzijds wordt het budget gebruikt voor het bevorderen van de aanleg van 
concrete infrastructuurprojecten in publiek-private samenwerking. De budgetclaim bedraagt 15 
miljoen euro. 
Beoordeling fondsbeheerder 
‘Nader uitwerken voor het MJP 2025. Het voorstel past niet onder de primaire scope van dit per-
ceel. Advies om bij het volgende Meerjarenprogramma integraal te wegen of hier middelen voor 
moeten worden vrijgemaakt.’  
Reflectie PBL  
Het is aannemelijk dat transport en opslag van ammoniak een grotere rol gaat spelen op weg naar 
een klimaatneutrale samenleving. Het voorstel kan bijdragen aan het verkorten van procedures om 
ammoniakinfrastructuur te realiseren. Het fiche is niet duidelijk in welke mate er naast kennisont-
wikkeling en kennisdeling over transport en opslag van ammoniak ook budget bestemd is voor 
deelname van de Rijksoverheid aan concrete infrastructurele projecten via publiek-private samen-
werking. 
Plausibiliteit van het genoemde fysieke effect 
Het fiche noemt geen effect op de CO -emissie. Dit is flankerend beleid. Oordeel: geen zelfstandig 
2
effect. 
5.2.20 Geothermie, lage temperatuur 
Omschrijving voorstel 
Dit voorstel betreft subsidie voor het realiseren van 20 projecten voor lagetemperatuurgeothermie 
ten behoeve van het gebruik van warmte in gebouwde omgeving. De budgetclaim bedraagt 100 
miljoen euro. 
Beoordeling fondsbeheerder 
‘Nader uitwerken voor het MJP 2025. Het voorstel past niet onder de primaire scope van dit per-
ceel. Advies om bij het volgende Meerjarenprogramma integraal te wegen of hier middelen voor 
moeten worden vrijgemaakt.’ 
Reflectie PBL  
De uitrol van ondiepe geothermie via de SDE++-regeling komt nog niet van de grond. Een betere 
analyse waarom de SDE++ nog niet tot realisaties leidt, heeft toegevoegde waarde voor dit voor-
stel. Te overwegen is om dit voorstel toe te kennen voor het MJP 2024.  
 
Het fiche meldt dat ondiepe geothermie marktrijp is voor opschaling en verdere uitrol. De 
PBL | 56
