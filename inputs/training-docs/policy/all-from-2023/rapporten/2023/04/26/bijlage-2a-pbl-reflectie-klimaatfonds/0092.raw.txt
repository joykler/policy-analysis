7.2.12 All-electric warmtepompen 
Omschrijving voorstel 
Dit voorstel betreft subsidie voor volledig elektrische warmtepompen via de ISDE, in aanvulling op 
de voorstellen in het fiche ‘Nationaal Isolatie Programma’ (paragraaf 7.2.2) en ‘Stimulering van hy-
bride warmtepompen bestaande bouw’ (paragraaf 7.2.6). In het coalitieakkoord zijn wel additio-
nele middelen gereserveerd voor hybride warmtepompen, maar nog niet voor volledig elektrische 
warmtepompen. Volgens het fiche zijn gebouwen met een goede isolatie (vaak gebouwd na 1992, 
met energielabel A of oudere gebouwen die volledig gerenoveerd zijn) geschikt voor volledig elek-
trische warmtepompen. Door de hoge investering is het vaak nog niet aantrekkelijk om op een na-
tuurlijk moment te kiezen voor een volledig elektrische warmtepomp. Tot 2026 is gerekend met 30 
procent ISDE-subsidie. Daarna is gerekend met 20 procent subsidie. De budgetclaim bedraagt 755 
miljoen euro. 
Beoordeling fondsbeheerder 
‘Niet opnemen. Onvoldoende onderbouwd waarom aanvullende middelen nodig zijn voor het sub-
sidiëren van zowel all-electric-warmtepompen in aanvulling op de gevraagde 900 miljoen euro voor 
hybride warmtepompen. Het lijkt het meest doelmatig om subsidiëring van hybride en all-electric-
warmtepompen te bundelen. Doelmatigheid van subsidiëring van hybride warmtepompen neemt 
af vanaf 2027. Die middelen kunnen worden ingezet voor subsidiëring van all-electric-warmtepom-
pen.’ 
Reflectie PBL 
Het fiche vraagt 755 miljoen euro in aanvulling op al beschikbare middelen om subsidie te kunnen 
geven voor 506.000 volledig elektrische warmtepompen. In de praktijk zouden er volgens het fiche 
dan ongeveer 630.000 volledig elektrische warmtepompen zijn geïnstalleerd, omdat voor ongeveer 
20 procent van de installaties geen subsidie wordt aangevraagd.  
 
Het beoogde doel om in 2030 630.000 all-electric-warmtepompen in de bestaande bouw te heb-
ben gerealiseerd is ambitieus.  
 
In het coalitieakkoord is 900 miljoen euro gereserveerd voor de stimulering van hybride warmte-
pompen. Als hiervan een substantieel deel wordt besteed aan de stimulering van volledig elektri-
sche warmtepompen, zoals de fondsbeheerder voorstelt, maakt dit het moeilijker om het doel voor 
hybride warmtepompen te halen. Volledig elektrische warmtepompen en hybride warmtepompen 
hebben een andere doelgroep (andere woningtypen en gemeentelijke plannen). Daarmee zijn het 
geen substituten van elkaar. 
Plausibiliteit van het genoemde fysieke effect 
Het fiche noemt een CO -emissiereductie van 1,43 megaton in 2030. Dit achten we niet plausibel, 
2
vanwege de hoge inschatting voor het aantal all-electric-warmtepompen dat tot 2030 in de be-
staande bouw kan worden gerealiseerd. Oordeel: niet plausibel. 
7.2.13 Energiebesparing koeling 
Omschrijving voorstel 
Dit voorstel betreft subsidie voor passieve koeling om energie-onzuinige actieve koeling te voorko-
men. Het plan is om een aparte subsidieregeling in te richten en voor financiering aan te sluiten bij 
PBL | 92
