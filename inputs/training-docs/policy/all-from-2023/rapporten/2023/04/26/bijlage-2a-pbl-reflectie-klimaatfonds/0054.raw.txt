5.2.16 Pyrolyse (chemische recycling en biogrondstoffen): demo’s 
Omschrijving voorstel 
Dit voorstel betreft investeringssubsidie voor demonstratie en opschaling van pyrolyseprojecten. 
Het kan gaan om pyrolyse van complexe kunststof- en rubberafvalstromen, biogene reststromen 
en gemengde afvalstromen die verwerkt worden tot pyrolyseolie die ingevoed kan worden in be-
staande installaties. De budgetclaim bedraagt 320 miljoen euro. 
Beoordeling fondsbeheerder 
‘Nader uitwerken voor het MJP 2025. Voorstel behoeft nadere uitwerking en onderbouwing. Het is 
nog niet goed te beoordelen of het voorstel tot een kostenefficiënte inzet van middelen leidt. Voor-
stel is net als voorstel voor solvolyse gericht op recycling van plastic, maar dan naar een vloeibare 
vorm. Daarmee lijkt het opschalen van deze technieken een belangrijke bijdrage te kunnen leveren 
aan de circulaire economie en de EU verpakkingsrichtlijn.’ 
Reflectie PBL en plausibiliteit van het genoemde fysieke effect 
Zie ‘Solvolyse (chemische recycling): stimulering demo’s’ (paragraaf 5.2.14). 
5.2.17 Ammoniak-productie (Haber-Bosch) 
Omschrijving voorstel 
Dit voorstel betreft investeringssubsidie voor demonstratieprojecten van groene ammoniakpro-
ductie-installaties via bijvoorbeeld een uitbreiding van de DEI+. De budgetclaim bedraagt 625 mil-
joen euro. 
Beoordeling fondsbeheerder 
‘Nader uitwerken voor het MJP 2025. Het voorstel past niet onder de primaire scope van dit per-
ceel, dat gericht is op het opschalen van hernieuwbare energiedragers. Vanwege de grote hoeveel-
heid aan andere innovatieve opschaalbare technieken en de schaarse middelen, is het advies om bij 
het volgende Meerjarenprogramma integraal te wegen of hier middelen voor moeten worden vrij-
gemaakt.’ 
Reflectie PBL  
Het is niet duidelijk wat de meerwaarde is van het stimuleren van groene ammoniakproductie ten 
opzichte van groene waterstof. Zoals het fiche al stelt, is het Haber-Bosch-proces niet innovatief en 
verdient dit geen subsidiëring. Op lange termijn is te verwachten dat Nederland energie zal moeten 
blijven importeren, omdat het potentieel aan binnenlandse hernieuwbare energie te beperkt zal 
zijn om in de volledige energievraag te kunnen voorzien (inclusief de vraag voor internationaal 
transport) (Berenschot & Kalavasta 2020). Naast biomassa kan het gaan om synthetische brand-
stoffen en waterstof. In het geval van waterstof ligt import in de vorm van groene ammoniak dan 
voor de hand, omdat ammoniak makkelijker te transporteren is dan in de vorm van waterstof zelf. 
Er zijn ook al diverse initiatieven om terminals te ontwikkelen voor de import van groene ammo-
niak en installaties om de ammoniak terug te kraken naar waterstof. In zo’n internationale markt 
ligt het niet voor de hand om in Nederland ook processen te stimuleren die juist groene waterstof 
omzetten in groene ammoniak. 
  
PBL | 54
