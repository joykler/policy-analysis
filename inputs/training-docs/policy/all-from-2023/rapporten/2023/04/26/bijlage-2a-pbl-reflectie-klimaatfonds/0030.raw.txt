energiehubs (paragraaf 4.2.11). Het lijkt logischer om de subsidiekant van dit fiche daar onder te 
brengen en te vragen om een nadere uitwerking. 
Plausibiliteit van het genoemde fysieke effect 
Dit is faciliterend beleid in combinatie met subsidie voor fysieke infrastructuur. Hieraan kennen we 
geen zelfstandig emissiereductie-effect toe, om overlap met effecten van de productie of het ge-
bruik van CO -vrije energie te voorkomen. Oordeel: geen zelfstandig effect. 
2
4.2.6 Randvoorwaarden technische arbeidsmarkt 
Omschrijving voorstel 
Dit voorstel betreft het beschikbaar stellen van financiering voor het opschalen van bestaande sta-
tushouderklasjes, waarbij statushouders worden opgeleid tot elektromonteur. De budgetclaim be-
draagt 70 miljoen euro. 
Beoordeling fondsbeheerder 
‘Opnemen in het MJP 2024, maar voor een lager bedrag (30 van 70 miljoen euro) en onder voorbe-
houd van een nadere onderbouwing over proportionaliteit (kosten ten opzichte van het aantal 
mensen dat opgeleid wordt).’ 
Reflectie PBL 
Gebrek aan technisch geschoold personeel is een belangrijk knelpunt voor de uitvoering van het 
klimaatbeleid. Voor het tijdig halen van de klimaatdoelen is het snel aanpakken van de arbeids-
marktknelpunten dan ook noodzakelijk (Weterings et al. 2022). Dit kan op verschillende manieren 
(Heyma et al. 2022). Het gaat hier om een zeer specifieke mogelijke aanpak. We beschikken niet 
over voldoende informatie om te beoordelen hoe effectief dit specifieke voorstel is en of deze op-
schaling niet (gedeeltelijk) ook kan worden gerealiseerd zonder financiering uit het Klimaatfonds, 
aangezien meer dan alleen klimaatdoelen worden gediend met het opleiden van statushouders. Als 
de fondsbeheerder minder geld beschikbaar stelt is het vanwege de urgentie van het aanpakken 
van arbeidsknelpunten wenselijk om met name in de eerste jaren op te schalen. Hier doet de 
fondsbeheerder geen uitspraak over. De voorwaarde van onderbouwing over proportionaliteit van 
de fondsbeheerder lijkt wenselijk, ook in relatie tot bestaande omscholingscursussen tot elektro-
monteur voor niet-statushouders. 
Plausibiliteit van het genoemde fysieke effect 
Het fiche benoemt zelf geen effect op CO2-emissiereductie. Dit is faciliterend beleid. Hieraan ken-
nen we geen zelfstandig emissiereductie-effect toe. Oordeel: geen zelfstandig effect. 
4.2.7 Laadinfrastructuur voor wegvervoer 
Omschrijving voorstel 
Dit voorstel betreft subsidie voor enkele gerichte investeringen in (slimme) laadinfrastructuur in 
2024 en verder die grotendeels al in 2023 zijn toegezegd: 
• (Opschaling) Slim laden (mede ter ontlasting van het energienet). 
• Laden voor logistiek (inclusief voortzetting vliegende brigade). 
• Laden voor bussen, doelgroepen, taxi’s. 
 
PBL | 30
