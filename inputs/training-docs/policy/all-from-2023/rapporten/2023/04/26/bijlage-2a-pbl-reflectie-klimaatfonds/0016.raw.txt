Wanneer we verwachten dat de toekenning van de middelen (conform de budgetclaim) zou leiden 
tot het genoemde fysieke effect, beoordelen we dat effect als plausibel. Daarbij gaan we uit van het 
huidige vastgestelde en voorgenomen beleid zoals dat in de Klimaat- en Energieverkenning van 2022 
(KEV 2022) is meegenomen (zie PBL et al. 2022). Het genoemde fysieke effect betreft veelal een 
verwachte vermindering van de emissies van broeikasgassen in het zichtjaar 2030.  
 
Soms is er geen directe relatie tussen het genoemde fysieke effect en de in het fiche genoemde 
budgetclaim. Een voorbeeld is een claim voor het bekostigen van onderzoeken voorafgaand aan 
een investering. Als in dat geval het effect van de investering zelf is genoemd als fysiek effect, dan 
beoordelen we dat effect als niet te valideren; het onderzoek alleen zal niet tot het fysieke effect 
leiden, maar is wel nodig om daartoe te komen.  
 
De voorstellen voor de energie-infrastructuur zijn vooral faciliterend van aard. We kennen aan deze 
voorstellen geen zelfstandige CO -emissiereductie toe, omdat die reductie is gekoppeld aan de pro-
2
ductie of het gebruik van energiedragers (en daaraan al is toegerekend), maar niet aan het 
transport of de opslag daarvan, noch aan maatschappelijke randvoorwaarden als voldoende opge-
leid personeel. 
 
In sommige fiches zijn geen fysieke effecten opgenomen, bijvoorbeeld wanneer het gaat om be-
kostiging van uitvoeringslasten. In dergelijke gevallen is een oordeel over de plausibiliteit niet van 
toepassing. 
 
We merken op dat wanneer we bij de fysieke effecten tot het oordeel ‘geen zelfstandig effect’, ‘niet 
te valideren’ of ‘niet plausibel’ komen, dit dan níét betekent dat we van oordeel zouden zijn dat in-
zet van middelen uit het Klimaatfonds noodzakelijkerwijs onverantwoord zou zijn. Bij twijfels of 
opmerkingen over de doeltreffendheid of doelmatigheid vermelden we dit onder het kopje ‘Reflec-
tie PBL’. 
 
We hebben ons oordeel over de plausibiliteit van de verwachte fysieke effecten onder andere be-
paald door te kijken naar de verhouding tussen de omvang van de budgetclaim en het beoogde fy-
sieke effect, en door te kijken of de vormgeving van de subsidie voldoende helder en passend is om 
het beoogde fysieke effect te realiseren. Gezien de korte doorlooptijd van dit onderzoek was het 
echter niet altijd mogelijk om per fiche te reflecteren op de omvang van de budgetclaims. Dit geldt 
vooral bij faciliterend beleid waarin bijvoorbeeld middelen worden gevraagd voor het uitvoeren 
van onderzoek of voor extra personeel. 
  
PBL |
