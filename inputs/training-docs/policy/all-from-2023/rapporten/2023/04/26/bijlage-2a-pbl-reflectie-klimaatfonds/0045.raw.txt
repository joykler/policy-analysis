groene waterstof. Het kan ook gaan om een aangepaste versie van de Subsidieregeling opschaling 
hernieuwbare waterstofproductie via elektrolyse of om een nieuw instrument gericht op afnemers 
van hernieuwbare waterstof. De ondersteuning via de opschalingsregeling elektrolyse zou zich di-
rect richten op elektrolyseprojecten, waarbij een aanvraag kan worden ingediend voor investe-
ringssteun en operationele steun voor enkele jaren. De ondersteuning gericht op afnemers moet 
beschikbaar komen via tenders, waarbij de partij met de laagste benodigde subsidiebehoefte per 
eenheid hernieuwbare waterstof (voor een nader te bepalen periode van enkele jaren) de tender 
wint. Het fiche beoogt ondersteuning te bieden voor het equivalent van 1,5 tot 3 gigawatt elektroly-
severmogen, in ieder geval één project van 500 megawatt en één project van 1 gigawatt. De bud-
getclaim bedraagt 5000 miljoen euro. 
Beoordeling fondsbeheerder 
‘Alleen de middelen toekennen voor 2025 en 2026 (550 van de 5.000 miljoen euro) opnemen in het 
MJP 2024, en onder de voorwaarde dat in de opzet geborgd wordt dat de inzichten worden meege-
nomen van fiche ‘Elektrolyse, onshore: 50 MW’. De rest behoeft nadere onderbouwing en uitwer-
king en kan worden ingediend voor het concept-Meerjarenprogramma 2025, waarover in het 
voorjaar van 2024 besluitvorming plaatsvindt. Hiervoor wordt een reservering van 4.450 miljoen 
euro opgenomen.’  
Reflectie PBL  
Over de vormgeving van dit instrument wordt nog nagedacht: het kan zowel om productiesubsidie 
gaan als om subsidie voor afnemers. Voor een efficiënte vormgeving zal goed rekening gehouden 
moeten worden met de implementatie in het Nederlandse beleid van de diverse EU-verplichtingen 
voor het gebruik van groene waterstof in de industrie en de transportsector. Voor productieonder-
steuning gelden de kanttekeningen zoals genoemd bij de opschalingsregeling waterstof in het fiche 
‘Elektrolyse, onshore: 50 MW’ (paragraaf 5.2.2). Wat betreft ondersteuning via de gebruikskant 
geldt dat – zolang er geen verplicht aandeel is voor gebruik van groene waterstof bij de industrie 
(met bijbehorende certificaten) – bedrijven die waterstof direct of indirect aan transport leveren 
(raffinaderijen, hernieuwbare brandstofproducenten) in het voordeel zijn ten opzichte van bedrij-
ven die de waterstof voor andere doeleinden willen gebruiken (bijvoorbeeld voor de productie van 
kunstmest). Dit vanwege de hogere waarde van hernieuwbare brandstofeenheden (HBE’s, met een 
waarde van enkele euro’s per kg waterstof) ten opzichte van waterstof die elders in de industrie 
wordt gebruikt.  
 
De in het fiche geclaimde middelen lijken voldoende voor het halen van de ondergrens van de 
bandbreedte van het genoemde elektrolysevermogen. Maar hoeveel uiteindelijk gerealiseerd 
wordt, is afhankelijk van de vormgeving van de subsidieregelingen, kostenontwikkelingen van 
elektrolysers en (andere) beleidsprikkels om de vraag naar groene waterstof te stimuleren; zie ook 
‘Elektrolyse, onshore: 50 MW’ (paragraaf 5.2.2). 
 
Het is niet duidelijk wat de meerwaarde is van het toekennen van 550 miljoen euro door de fonds-
beheerder voor dit voorstel. In dit voorstel wordt beoogd om een opschalingsstap te maken naar 
installaties met een omvang van 500 tot 1.000 megawatt, maar daarvoor zal een groter verplichtin-
genbudget nodig zijn dan 550 miljoen euro. Ook hier kan bezien worden of het wenselijk is – en zo 
ja, hoe – om in de regelingen eisen op te nemen over kennisdeling. 
  
PBL |
