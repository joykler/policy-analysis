stappen voor het ontwikkelen van een waterstofnet op zee. Dit is niet strijdig met de voorstellen in 
het perceel Vroege fase opschaling, waar de productie van groene waterstof wordt gestimuleerd. 
Het is nog niet duidelijk hoe een waterstofnetwerk op zee gedimensioneerd zou moeten worden en 
waar dat zou komen te liggen. Het Energie Infrastructuur Plan Noordzee 2050 kan hierin meer dui-
delijkheid scheppen. 
 
Bij de koolstofroute gaat het doorgaans om transport van primaire biomassa in vaste of vloeibare 
vorm als input (vloeibaar in het geval van mest) en in de vorm van vloeibare of gasvormige energie-
dragers als output. Hiervoor is geen impuls voor nieuwe infrastructuur nodig omdat meestal ge-
bruikgemaakt kan worden van de huidige infrastructuur. Uitzondering is het infrastructuurvoorstel 
om een projectorganisatie op te zetten voor de Delta Corridor (zie paragraaf 4.2.9). Dat betreft 
transport van meerdere energiedragers (waaronder koolstofhoudende grondstoffen) en CO . De 
2
geclaimde middelen konden niet worden uitgesplitst naar energiedrager en ontbreken in tabel 8.1. 
De toegekende middelen voor de koolstofroute in het perceel Vroege fase opschaling zijn voor ver-
gassingsprojecten. Het gaat dan om groen gas dat kan worden bijgemengd in het bestaande gas-
net. De toekenningen van middelen binnen de twee percelen bijten elkaar niet, maar het zijn 
losstaande ontwikkelingen. 
 
Bij warmte stelt de fondsbeheerder voor budget toe te kennen voor de ontwikkeling van warmte-
netten. Binnen het perceel Vroege fase opschaling zijn voorstellen gedaan om geothermische 
warmteprojecten te versnellen. Deze zijn niet toegekend omdat ze niet zouden passen binnen dat 
perceel. Te overwegen is om deze voorstellen onder te brengen bij andere percelen en toe te ken-
nen voor het MJP 2024. Dat zou de samenhang van de toekenningen rond het warmtedomein ver-
sterken. 
8.4 Overzicht oordeel plausibiliteit fysieke 
effecten genoemd in fiches 
Tabel 8.2 geeft een overzicht van onze beoordeling van de in de fiches genoemde fysieke effecten. 
In totaal zijn er 25 voorstellen waaraan we geen zelfstandig effect toekennen. Van 12 voorstellen 
achten we de genoemde fysieke effecten plausibel, van 4 voorstellen plausibel onder voorwaarden 
(plausibel, mits), en van 23 voorstellen achten we de effecten niet plausibel. Bij 18 voorstellen kon-
den we de effecten niet valideren en bij een voorstel was een oordeel niet van toepassing. We mer-
ken op dat wanneer we tot het oordeel van ‘geen zelfstandig effect’, ‘niet te valideren’ of ‘niet 
plausibel’ komen, dit níét betekent dat we het oordeel zouden hebben dat de inzet van middelen 
vanuit het Klimaatfonds noodzakelijkerwijs onverantwoord zou zijn. 
 
Een voor de hand liggende vraag is hoeveel broeikasgassenuitstoot wordt vermeden ten opzichte 
van de emissieraming van de KEV 2022, als gevolg van de door de fondsbeheerder voorgenomen 
toekenning van budgetten uit het Klimaatfonds. Om twee redenen is deze vraag op dit moment 
nog niet goed te beantwoorden. Ten eerste betreft de voorgenomen toekenning van middelen in 
diverse gevallen financiële dekking voor beleid dat al gedeeltelijk of volledig als vastgesteld, voor-
genomen of geagendeerd beleid is meegenomen in de KEV. Dit is onder andere het geval bij de 
middelen voor de verduurzaming van de industrie, de glastuinbouw en de gebouwde omgeving. 
Daarbij is niet altijd helder in welke mate dit het geval is. Het scherp krijgen daarvan zou nadere af-
stemming vergen met verschillende ministeries, hetgeen voorzien is in het kader van de KEV 2023. 
Ten tweede betreft de voorgenomen toekenning van middelen soms voorstellen waarvan we het 
PBL | 99
