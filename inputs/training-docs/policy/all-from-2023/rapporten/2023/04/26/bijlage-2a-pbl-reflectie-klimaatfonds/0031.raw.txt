De budgetclaim bedraagt 491 miljoen euro. 
Beoordeling fondsbeheerder 
‘Opnemen in het MJP 2024, maar voor lager bedrag (315 van 491 miljoen euro) en onder voorbe-
houd van: 
1. nadere onderbouwing wat wanneer aan middelen aanvullend nodig is; 
2. het verkennen van de mogelijkheid tot tranchering indien private investeringen toenemen.’ 
Reflectie PBL 
Aandacht voor de uitrol van laadinfrastructuur is op zijn plaats. Er is een reëel risico dat de beschik-
baarheid van laadinfrastructuur limiterend zal zijn bij de verdere ingroei van elektrische auto’s. Het 
gaat daarbij zowel om de laadinfrastructuur zelf als om de capaciteit van het elektriciteitsnetwerk 
dat daar achter zit.  
 
De ontwikkeling van de behoefte aan laadinfrastructuur is moeilijk voorspelbaar in de tijd. De ont-
wikkeling van elektrisch wegtransport kan heel snel gaan, op het moment dat de meerderheid wil 
overstappen naar elektrische auto’s. De precieze timing van het kantelpunt is in deze transitie niet 
goed te geven. Dit vereist een adaptieve strategie waarbij op het moment dat de vraag naar laadin-
frastructuur snel stijgt, het aanbod tijdig kan meegroeien. Overheidsondersteuning bij de eerste 
uitrol van laadinfrastructuur is logisch omdat er vanwege de nog relatief lage vraag aanloopverlie-
zen zijn en voldoende aanbod vanuit de markt niet tot stand komt. Laadinfrastructuur is privaat. Op 
den duur is subsidie niet nodig, omdat elektrisch rijden goedkoper zal worden dan rijden met een 
verbrandingsmotor.  
Plausibiliteit van het genoemde fysieke effect 
Het fiche noemt een CO2-emissiereductie van 2,9 megaton in 2030. Het betreft subsidie voor fy-
sieke infrastructuur. Hieraan kennen we geen zelfstandig emissiereductie-effect toe, om overlap 
met effecten van de productie of het gebruik van CO -vrije energie te voorkomen. In de KEV 2022 is 
2
desalniettemin verondersteld dat de beschikbaarheid van laadinfrastructuur geen beperkende fac-
tor is bij de elektrificatie van het wegvervoer. Het voorstel zou dus ook niet indirect leiden tot snel-
lere ingroei van elektrische auto’s ten opzichte van wat in de KEV 2022 is aangenomen, en niet tot 
additionele CO -emissiereductie ten opzichte van de berekeningen in de KEV 2022. Oordeel: geen 
2
zelfstandig effect. 
4.2.8 Laadinfra bouw 
Omschrijving voorstel 
Dit voorstel betreft het uitbreiden van de al bestaande subsidieregeling Schoon en Emissieloos 
Bouwmaterieel (SSEB) met een subsidiespoor laadinfrastructuur. De budgetclaim bedraagt 320 mil-
joen euro. 
Beoordeling fondsbeheerder 
‘Opnemen in het MJP 2024, maar voor lager bedrag (160 van 320 miljoen euro) en onder voorbe-
houd van: 
1. nadere onderbouwing en evaluatie noodzaak uitrol: waarom is overheidsingrijpen noodzake-
lijk; 
2. nadere onderbouwing verhouding verschillende bedragen.’ 
PBL |
