5.2.10 Continuering DEI+ CE 
Omschrijving voorstel 
Dit voorstel betreft het voortzetten van de DEI+CE, een subregeling van de reguliere DEI+, specifiek 
voor circulaire maatregelen. De regeling stimuleert pilot- en demonstratieprojecten rond circulaire 
economie, voor projecten met een omvang van tussen de 50.000 en 3 miljoen euro. De budget-
claim bedraagt 105 miljoen euro. 
Beoordeling fondsbeheerder 
‘Nader uitwerken voor het MJP 2025. Voorstel behoeft nadere onderbouwing t.a.v.: 
1. additionaliteit t.o.v. normering 
2. tijdelijkheid van de kosten 
3. uitkomst tussenevaluatie RVO begin 2023 naar de effecten van de openstellingen in 2020 en 
2021 
4. bijdrage aan (perceel)doelen van het Klimaatfonds’ 
Reflectie PBL  
Te overwegen valt om toch middelen op te nemen in het MJP 2024, mede vanwege beleidsconti-
nuïteit. De regeling is al eerder opengesteld geweest. Het gaat om kleinschalige demo’s die vooraf-
gaan aan bijvoorbeeld het invoeren van verplichtingen en er is behoefte vanuit de markt. Hoewel 
de directe bijdrage aan emissiereductie in Nederland onzeker is en naar verwachting beperkt zal 
zijn, komen innovaties die nodig zijn voor de langetermijntransitie naar een circulaire economie 
zonder deze regeling mogelijk onvoldoende of te laat van de grond. Ook is deze regeling gericht op 
het mkb, in tegenstelling tot veel andere subsidies vanuit het Klimaatfonds (die komen terecht bij 
grotere partijen). Subsidie is het geëigende instrument in deze fase. Verplichten is in latere fasen 
een te prefereren instrument. Zie ook paragraaf 5.2.11 (‘DEI+’). 
 
Plausibiliteit van het genoemde fysieke effect 
Het fiche noemt een CO -emissiereductie van 0,2 megaton in 2030. Het emissie-effect is niet te va-
2
lideren vanwege de grote diversiteit aan projecten. Bij de effectschatting is een subsidie-intensiteit 
van 375 euro per ton vermeden CO aangenomen op basis van eerdere openstellingen van de rege-
2
ling. Deze subsidie-intensiteit lijkt plausibel qua ordegrootte. Het is onzeker in welke mate de 
emissiereductie in Nederland plaatsvindt. Oordeel: niet te valideren. Zie ook paragraaf 5.2.11 
(‘DEI+’). 
5.2.11 DEI+ 
Omschrijving voorstel 
Dit voorstel betreft het uitbreiden van het beschikbare budget voor de reeds bestaande DEI+-
regeling. De regeling stimuleert pilot- en demonstratieprojecten op de thema’s circulaire econo-
mie, CO -afvang, -hergebruik en -opslag (CCUS), energie-efficiëntie, hernieuwbare energie en 
2
ruimtelijke inpassing, flexibilisering inclusief waterstof, lokale infrastructuur en overige CO -
2
emissiereductiemaatregelen in de industrie- of energiesector. De budgetclaim bedraagt 528 mil-
joen euro. 
  
PBL | 50
