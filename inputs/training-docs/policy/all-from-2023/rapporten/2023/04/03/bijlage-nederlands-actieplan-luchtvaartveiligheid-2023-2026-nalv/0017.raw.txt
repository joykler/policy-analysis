2.5 Ontwikkelingen en nieuwe 
vraagstukken in de luchtvaart
Op korte en middellange termijn kunnen zich binnen de 
luchtvaart nieuwe vraagstukken of onderwerpen aandienen, 
ook internationaal is hier aandacht voor. Hieronder zijn een 
aantal van deze ontwikkelingen genoemd. Deze vraag-
stukken kunnen in de toekomst mogelijk risico’s met zich 
meebrengen, waarvoor dan tijdig veiligheidsinitiatieven 
ontwikkeld moeten worden. Deze vraagstukken komen niet 
nu in de tabel in Bijlage I terug, maar worden bij de 
volgende NVA als input voor de risicoanalyse voor de NVA 
meegenomen. 
A. Vliegen op waterstof Bij verbranding van waterstof ontstaat in theorie alleen water als restproduct. Er is in de zuivere reactie geen emissie-
probleem met kooldioxide, koolmonoxide, stikstof of fijnstof. Maar verbrandingsmotoren op waterstof zijn te zwaar 
voor gebruik in de luchtvaart en bovendien ontstaan bij een waterstofverbrandingsmotor toch stikstofoxiden. In de 
luchtvaart wordt daarom geëxperimenteerd met het tijdens de vlucht omzetten van waterstof en zuurstof naar water 
en elektriciteit. De elektriciteit wordt gebruikt om een elektromotor te laten draaien.
Hindernissen voor gebruik van waterstof in de luchtvaart zijn brand- en explosiegevaar bij gebruik van waterstof en het 
gewicht van de tanks/cilinders die nodig zijn voor transport van waterstof.
B.  Snelle toename Elektrisch vliegen geeft een nieuwe dimensie. Er is een andere manier van ‘brandstof’ laden en er zijn andere operatio -
elektrisch vliegen nele regels en gewijzigde noodprocedures. Op een eventuele zeer snelle toename van de omvang van elektrisch vliegen 
is IenW en de sector niet voorbereid.
C. Beperkte ‘brandstof ’- De batterijcapaciteit voor elektrisch vliegen met een klein vliegtuigje is ongeveer een uur. Daarvan wordt dan 10 of 
reserve bij elektrisch 15 minuten als reserve aangehouden. 
vliegen In de kleine luchtvaart (GA) is het aanhouden van een reserve van 45 minuten tot een uur gebruikelijk. Zo’n reserve 
geeft de mogelijkheid om uit te wijken naar een ander vliegveld als de baan plotseling versperd is (bijvoorbeeld door 
een noodlanding of runway excursion van een ander toestel). Met de beperkte brandstofreserve van een elektrisch 
vliegtuig lukt uitwijken of wachten niet.
Daarnaast is ‘fuel-management’ in de praktijk bij regulier elektrisch vliegen ook een probleem: Het komt regelmatig 
voor dat elektrische vliegtuigen bij de landing moeten ‘voordringen’ omdat ze te laag in hun reserve zitten.
D.  Vluchten met onbeman- De Europese wetgeving onderscheidt vluchten met onbemande luchtvaarttuigen in drie categorieën:
de luchtvaartuigen in de • open categorie: vluchten met een laag risico;
gecertificeerde categorie • specifieke categorie: vluchten met een gemiddeld risico;
• gecertificeerde categorie: vluchten met een hoog risico.
Op dit moment vinden in Nederland vooral vluchten in de open en specifieke categorie plaats. Op termijn zullen daar 
ook vluchten in de gecertificeerde categorie bij komen. Vluchten in de gecertificeerde categorie zijn dusdanig risicovol 
dat daarvoor vergelijkbare regelgeving geldt als in de bemande luchtvaart. EASA is op dit moment bezig met het 
ontwikkelen van regelgeving om vluchten in de gecertificeerde categorie mogelijk te maken.
In de gecertificeerde categorie vallen vluchten uitgevoerd over mensen menigtes, het vervoer van personen en het 
vervoer van gevaarlijke stoffen waarbij er een hoog risico is voor derden bij een ongeval.
Met name het vervoeren van personen door middel van zogenoemde onbemande luchttaxi’s lijkt op de middellange 
termijn echter nog niet relevant, omdat de aanpak in Europa is gericht om eerst vluchten in luchttaxi’s mét piloten 
mogelijk te maken. Zodra de veiligheid van deze vluchten bewezen is kan hierna de stap worden gemaakt naar 
luchttaxi’s zonder piloot.
Nederlands Actieplan voor Luchtvaartveiligheid (NALV) 2023 – 2026 | 15
