Nawerk  →  Verantwoording en totstandkoming
Betrokken partijen bij de totstandkoming
Ten behoeve van de totstandkoming van de strategie is een 
interdepartementale en rijksbrede projectstructuur opgezet. 
Voor Nederland zijn alle betrokken departementen in deze 
structuur vertegenwoordigd, evenals vertegenwoordigers 
vanuit de Veiligheidsregio’s. Ook de Caribische landen en 
Caribisch Nederland zijn vertegenwoordigd in de project-
structuur. Gedurende de looptijd van het traject heeft 
afstemming plaatsgevonden over het proces en inhoud op 
het niveau van het Koninkrijk (o.a. Justitieel Vierpartijen-
overleg), in nationale gremia (onderraden en bewinds-
personenoverleg), en in overleggen met Nederlandse 
veiligheidsregio’s (o.a. Veiligheidsberaad). 
Daarnaast zijn ook in het gehele Koninkrijk partijen buiten  
de overheid geraadpleegd bij de totstandkoming van de 
strategie. In de vorm van een klankbordgroep zijn experts 
(o.a. op het gebied van wetenschap, private sectoren en 
(lokaal) bestuur) gevraagd scherp mee te denken op de 
inhoud van de strategie. In stakeholderbijeenkomsten met 
onder meer private partijen, kennisinstellingen en 
maatschappelijke organisaties is de voorziene strategische 
koers getoetst en is nuttige inbreng opgehaald, zowel in 
Nederland als ter plaatse in het Caribisch deel van het 
Koninkrijk. Tot slot is ook de reflectie van burgers op 
nationale veiligheid betrokk en bij de totstandkoming, op 
basis van focusgroepen en bestaande metingen zoals de 
Risico- en Crisisbarometer in opdracht van de NCTV.
