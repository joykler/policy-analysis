Voorwerk  →  Leeswijzer
Leeswijzer
De Veiligheidsstrategie bestaat uit drie delen. 
In het eerste deel van de strategie beschrijven we de 
nationale veiligheidsbelangen (hierna: veiligheidsbelangen) 
die we willen beschermen vanuit het oogpunt van de 
nationale veiligheid en de belangrijkste ontwikkelingen van 
de dreigingen tegen de nationale veiligheid. 
Het tweede deel van de strategie zet de strategische koers 
uit. Dit doen we aan de hand van drie hoofddoelstellingen en 
twaalf actielijnen die gelden voor de komende zes jaar. 
Tot slot geeft het derde deel van de strategie antwoord op  
de vraag hoe de integrale sturing en verantwoordelijkheids-
verdeling op nationale veiligheid binnen het Koninkrijk eruit 
ziet. Een overheidsbrede en maatschappijbrede aanpak  
is nodig. Hieraan dragen naast de overheid, ook publieke  
en private partners, maatschappelijke organisaties en 
burgers bij. 
De strategie beschrijft de strategische koers voor het gehele 
Koninkrijk. Wanneer geschreven wordt in de ‘we’-vorm, 
verwijst de tekst naar het Koninkrijk. Met de term nationale 
veiligheid, wordt verwezen naar de nationale veiligheid van 
alle landen binnen het Koninkrijk en de veiligheid van het 
Koninkrijk als geheel. Het begrip nationale veiligheid wordt 
nader uitgelegd onder deel 1.
9
