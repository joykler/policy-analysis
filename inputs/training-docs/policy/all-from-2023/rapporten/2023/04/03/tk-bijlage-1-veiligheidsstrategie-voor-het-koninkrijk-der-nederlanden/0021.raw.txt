Deel 2  →  Strategische koers
Deel 2
Strategische koers
Het eerste deel van de strategie laat zien dat door de verwevenheid en opeenstapeling van dreigingen, de impact 
potentieel groter wordt. De regie voor versterking van de nationale veiligheid ligt bij de overheid. Maar voor een 
veilig en weerbare samenleving is de inzet van iedereen nodig: niet alleen van de overheid in al haar geledingen, 
maar ook van burgers, bedrijven en maatschappelijke organisaties. Dit maakt dat we ons allemaal moeten 
voorbereiden op mogelijke maatschappelijke ontwrichting. Zodat indien er toch een crisis plaatsvindt – in welke 
vorm dan ook – zowel de overheid als burger adequaat kan handelen om de gevolgen van de crisis te beperken. 
Een integrale aanpak tegen deze dreigingen is belangrijker 
dan ooit. Gericht op zowel de korte termijn alsook op de 
langere termijn. In dit tweede deel beschrijven we de koers 
hoe we de nationale veiligheid nu en in de toekomst 
beschermen. Deze koers is gebaseerd op de dreigingen zoals 
geschetst in deel 1. 
De strategische koers voor de nationale veiligheid kent  
de volgende drie hoofddoelstellingen:
1. Een veilig Koninkrijk in een multipolaire wereld 
2. Een weerbare democratische rechtsorde 
3. Een parate en veerkrachtige samenleving 
Bij elke hoofddoelstelling schetsen we kort de samenhang 
tussen dreigingen tegen onze nationale veiligheids belangen 
om vervolgens met actielijnen uiteen te zetten hoe we  
onze weerbaarheid tegen die dreigingen gaan vergroten.  
Per actielijn formuleren we prioriteiten voor de inzet de 
komende zes jaar. 
21
