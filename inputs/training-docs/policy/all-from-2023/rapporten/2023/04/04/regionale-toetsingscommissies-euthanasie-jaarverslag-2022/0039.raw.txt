consulent, de arts alsnog tot uitvoering kan overgaan. Dit moet dan  
voldoende worden gemotiveerd (EuthanasieCode 2022, p. 31). De  
commissie meent dat dit ook van toepassing is op een verschil van 
mening tussen de arts en de onafhankelijk deskundige. De commissie 
concludeerde echter dat de arts haar eigen opvattingen tijdens het 
gesprek onvoldoende had gemotiveerd. Ook vroeg de commissie zich af 
of de arts voldoende had open gestaan voor de beoordeling van de onaf-
hankelijk psychiater over de wilsbekwaamheid van de man. Hierbij betrok 
de commissie een mail van de onafhankelijk psychiater die, twee weken 
voor het overlijden van de man, aan de arts was verzonden. Hier schreef 
de onafhankelijk psychiater dat zij in de twee jaar, sinds de consultatie, 
niet van mening was veranderd wat betreft de wilsbekwaamheid van  
de man. Ook schreef zij dat zij de redenering van de arts over de wils- 
bekwaamheid van de man niet begreep, en merkte zij op dat de arts de 
criteria ter beoordeling van de wilsbekwaamheid niet stuk voor stuk was 
nagelopen. 
De commissie kon zich na de bestudering van de stukken en het gesprek 
met de arts niet aan de indruk onttrekken dat de arts vanaf het begin van 
het euthanasietraject de overtuiging had dat de euthanasie uitgevoerd 
zou moeten worden. Hierdoor heeft zij naar het oordeel van de commis-
74 sie onvoldoende opengestaan voor de visie van de onafhankelijk psychia-
ter. De commissie kon dan ook niet anders dan concluderen dat de arts 
niet de vereiste grote behoedzaamheid heeft betracht wat betreft de 
zorgvuldigheidseis over het vrijwillig en weloverwogen verzoek.
Aan de overige zorgvuldigheidseisen had de arts voldaan.
