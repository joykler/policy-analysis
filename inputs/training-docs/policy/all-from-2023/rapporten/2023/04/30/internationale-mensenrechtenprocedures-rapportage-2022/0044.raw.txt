Rapportage 2022 | Overige ontwikkelingen
was met het recht van de Europese Unie. Met inachtneming van de zorgen van het 
EU-Hof is de inzet van de EU onverminderd gericht op toetreding zonder dat dit ten 
koste gaat van het adequate systeem van mensenrechtenbescherming zoals dat is 
ontwikkeld onder het EVRM. Hierbij wordt gestreefd naar gedegen juridische 
oplossingen voor de zorgen van het EU-Hof die politiek haalbaar zijn voor alle 
partijen (zowel de lidstaten van de EU als van de RvE). In 2022 hebben er vier 
onderhandelingsronden in hybride vorm plaatsgevonden. De onderhandelingen 
worden in 2023 voortgezet. Er wordt gestreefd naar een onderhandelingsakkoord 
voor de RvE top in mei 2023.
Toezicht op de naleving
In 2019 oordeelde het EHRM dat de detentie van dhr. Kavala geen legitiem doel dient, 
maar het heimelijke doel dient hem het zwijgen op te leggen, en dat hij daarom 
onmiddellijk in vrijheid gesteld moest worden. Omdat dat niet is gebeurd is het Comité 
van Ministers een inbreukprocedure gestart. Op 11 juli 2022 deed het EHRM uitspraak in 
een inbreukprocedure onder artikel 46, vierde lid, EVRM, in de zaak Kavala t. Turkije 
(Grote Kamer, zaak nr. 28749/18). Het EHRM heeft daarin geoordeeld dat Turkije tekort 
| 44 | is geschoten in de naleving van de uitspraak van het EHRM. Dit is pas de tweede keer in 
de geschiedenis dat een inbreukprocedure is gevoerd. De eerste keer was na de zaak  
Ilgar Mammadov t. Azerbeidzjan uit 2019 (Grote Kamer, zaak nr. 15172/13).
Op 19 en 20 oktober 2022 heeft een delegatie van het Department for the Execution of 
Judgments of the European Court of Human Rights (ED) van het secretariaat van de Raad van 
Europa, dat het Comité van Ministers van de Raad van Europa ondersteunt in zijn 
toezichthoudende taak op de tenuitvoerlegging van EHRM-uitspraken, een bezoek 
gebracht aan Nederland. Tijdens dit tweedaags bezoek was er ruimte voor gesprekken 
tussen het ED en ambtenaren van de ministeries van Buitenlandse Zaken, 
Binnenlandse Zaken en Koninkrijksrelaties, Justitie en Veiligheid en vertegen-
woordigers van het ministerie van Justitie van Sint Maarten. Er vonden ook bezoeken 
plaats bij de Hoge Raad en de Raad van State. Het bezoek heeft verder bijgedragen aan 
de reeds bestaande nauwe samenwerking.
Europees Sociaal Handvest /Collectieve klachtprocedure 
Naar aanleiding van besluiten van het Comité van Ministers van 11 december 2019 en 
hervormingsvoorstellen van de Secretaris-Generaal van 22 april 2021 zijn er discussies 
gaande over versterking van het systeem van het Europees Sociaal Handvest (ESH). 
Daarbij wordt ook gekeken naar verbetering van procedurele aspecten van de 
collectieve klachtprocedure en naar een efficiënter toezicht op de opvolging van 
beslissingen van het Europees Comité voor Sociale Rechten (ECSR) en het Comité van
