Rapportage 2022 | Raad van Europa
schrappen. Het EHRM kan de zaak weer op de rol plaatsen, mochten de omstandig-
heden daartoe aanleiding geven. Daarnaast benoemt het EHRM de mogelijkheid voor 
de verzoekers om een klacht tegen IJsland in te dienen indien zij van mening zijn dat 
IJsland hun rechten op grond van het EVRM schendt.  
L.C.S. (27014/20, 16 juni 2022)
Verzoeker, een Roemeens onderdaan die is gedetineerd in Nederland, klaagt op basis 
van artikel 5 lid 3 EVRM (recht op vrijheid en veiligheid) over de motivering van de 
Rechtbank Rotterdam bij de afwijzing van zijn verzoek om opheffing of schorsing van 
zijn verlengde voorlopige hechtenis.  
Verzoeker en regering komen tot een minnelijke schikking, waarop het EHRM de zaak 
van de rol schrapt. 
S.G.  (27091/21, 8 september 2022) 
Verzoeker, een Liberiaans staatsburger, klaagt, met een beroep op artikelen 3 (verbod 
op foltering, wrede, onmenselijke of vernederende behandeling) en 8 (recht op 
eerbiediging van privé-, familie- en gezinsleven) EVRM, over zijn uitzetting naar 
Liberia, die volgens hem zonder een adequaat onderzoek naar de beschikbaarheid en 
toegankelijkheid van medische zorg in dat land zou plaatsvinden. | 21 |
Na de communicatie van het verzoekschrift, informeert de regering het EHRM dat de 
Nederlandse autoriteiten de vraag naar de beschikbaarheid en toegankelijkheid van 
de medische zorg in Liberia voor verzoeker zal heroverwegen. Hierop heeft verzoeker 
het EHRM medegedeeld dat hij zijn verzoekschrift wil intrekken. Het EHRM stelt geen 
bijzondere omstandigheden vast met betrekking tot de eerbiediging van de 
mensenrechten zoals omschreven in het EVRM en de Protocollen daarbij, die de 
voortzetting van de behandeling van het verzoekschrift vereisen. Het EHRM schrapt 
daarom de zaak van de rol. 
M.U.T.A.F. (48013/21, 8 september 2022)
Verzoeker, een Soedanees staatsburger, klaagt, met een beroep op artikel 8 (recht op 
eerbiediging van privé-, familie- en gezinsleven) EVRM, over de beslissing tot 
intrekking van zijn verblijfsvergunning en de gevolgen hiervan voor zijn privéleven in 
Nederland. 
Na de communicatie van het verzoekschrift, deelt de regering mee dat de 
Staatssecretaris van Justitie en Veiligheid heeft besloten de voornoemde beslissing in 
te trekken en dat het rechtmatig verblijf van verzoeker in Nederland met terug-
werkende kracht zou worden hersteld. Het EHRM merkt op dat zodra een met 
uitzetting bedreigde verzoeker een verblijfsvergunning heeft gekregen en niet langer 
het risico loopt te worden uitgezet, het de zaak als opgelost beschouwt. Het EHRM 
schrapt daarom de zaak van de rol.
