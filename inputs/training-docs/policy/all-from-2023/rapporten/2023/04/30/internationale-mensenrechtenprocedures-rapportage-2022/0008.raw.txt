Rapportage 2022 | Procesvertegenwoordiging
Procesvertegenwoordiging bij het Europees Hof voor de Rechten van de 
Mens en de VN-verdragscomités
De procesvoering namens de regering van het Koninkrijk der Nederlanden (de regering) 
bij het Europees Hof voor de Rechten van de Mens (EHRM), het Europees Comité voor 
Sociale Rechten (ECSR) en verschillende verdragscomités van de Verenigde Naties, 
waaronder het Mensenrechtencomité (BUPO), het Comité tegen Foltering (CAT),  
het Comité tegen Rassendiscriminatie (CERD) en het Comité voor de Uitbanning van 
Discriminatie van Vrouwen (CEDAW) wordt uitgevoerd door het ministerie van 
Buitenlandse zaken, in samenspraak met de betrokken departementen.
Zaakbehandeling
Momenteel zijn twee juristen bij de afdeling Internationaal recht van de Directie 
Juridische Zaken (DJZ/IR) bij het ministerie van Buitenlandse Zaken gemachtigd om 
in Straatsburg en Genève op te treden namens de regering. Deze gemachtigden, ook 
wel ‘agenten’ genoemd, maken deel uit van het Mensenrechtencluster. De agenten 
| 8 | zijn verantwoordelijk voor de coördinatie van de procesvoering. De agenten worden 
onder steund door verschillende juristen en een administratief medewerker vanuit 
het Mensenrechtencluster. Het cluster is belast met de registratie van de zaken, de 
stroom van processtukken van en naar het EHRM en de comités van de VN, en de 
distributie naar de betrokken departementen. Het Mensenrechtencluster coördineert 
de voor bereiding en de formulering van het standpunt van de regering voor het 
EHRM en de comités in de verschillende lopende zaken.  Deze zaken kunnen alle 
mogelijke onderwerpen beslaan zolang er een beroep wordt gedaan op de 
mensenrechten uit de desbetreffende verdragen waarop het EHRM en de comités 
toezicht houden. Naast procesvoering houdt het Mensenrechtencluster zich ook 
bezig met advisering op het gebied van internationale mensenrechtenverdragen. 
Procedures voor het Europees Hof voor de Rechten van de Mens
Individuen
De procedure op grond waarvan individuen een klacht kunnen indienen bij het EHRM 
staat  beschreven in artikel 34 Europees Verdrag voor de Rechten van de Mens (EVRM). 
Op grond van dit artikel kan een individu, een niet-gouvernementele organisatie of 
een groep individuen die beweert slachtoffer te zijn van een schending van één of 
meerdere rechten van het EVRM of de daarbij behorende Protocollen een verzoek-
schrift indienen bij het EHRM.
