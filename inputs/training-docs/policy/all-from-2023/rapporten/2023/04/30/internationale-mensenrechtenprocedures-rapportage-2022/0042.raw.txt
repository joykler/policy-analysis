Rapportage 2022 | Overige ontwikkelingen
3
Raad van Europa 
EVRM-systeem: inspanningen voor blijvende effectiviteit
In het Interlakenproces stond gedurende de periode 2010-2020 de hervorming van 
het EVRM-systeem centraal. Uit de evaluatie hiervan kwam naar voren dat een 
algehele hervorming van het EVRM-systeem onnodig wordt geacht, maar dat de Raad 
van Europa als geheel verdere inspanningen moet leveren om ervoor te zorgen dat 
het systeem doeltreffend blijft. Deze inspanningen worden verder uitgewerkt in 
werkgroepen van het Stuurcomité Mensenrechten (CDDH), ook in 2022 zijn in dit 
verband diverse stappen gezet. 
Allereerst heeft de werkgroep voor het efficiënter behandelen van interstatelijke 
zaken en gerelateerde individuele zaken (DH-SYSC-IV) in 2022 zijn rapport 
gepresenteerd. Dit rapport met aanbevelingen, over onder andere het tijdig en 
volledig leveren van stukken aan het EHRM, efficiëntie voor interstatelijke zaken en 
het oprichten van speciale conflict unit, is eind november 2022 aangenomen door 
| 42 | het CDDH. 
Daarnaast is in 2022 een werkgroep van start gegaan die zich buigt over onderwerpen 
aangaande de rechters van het EHRM (DH-SYSC-JC). De werkgroep moet eind 2024 
een rapport opleveren met een onderzoek naar de effectiviteit van de procedures voor 
voordracht en verkiezing van EHRM-rechters en verdere waarborgen ter verzekering 
van de onafhankelijkheid en onpartijdigheid van deze rechters. De werkgroep zal de 
aanpassingen die afgelopen jaren zijn gedaan in de procedure voor voordracht en 
verkiezing van EHRM-rechters evalueren. Daarnaast zal de werkgroep zich buigen 
over onderwerpen als de duur van de zittingstermijn van EHRM rechters en de positie 
van rechters na het EHRM-rechterschap en de inzet van ad hoc rechters bij het EHRM. 
Naar aanleiding van de COVID pandemie is de werkgroep Mensenrechten in situaties 
van crises (CDDH-SCR) in het leven geroepen. De werkgroep is gericht op 
crisissituaties in het algemeen, waarbij kan worden gedacht aan crises die te maken 
hebben met volksgezondheid, natuurgeweld of bedreiging van de nationale 
veiligheid. De werkgroep zal drie documenten produceren: een rapport over het 
gebruik door lidstaten van de mogelijkheid van het EVRM af te wijken in gevallen van 
crisis (artikel 15 EVRM), een toolkit voor het maken van human rights impact assessments bij 
het nemen van maatregelen in tijden van crisis en een niet bindend juridisch 
instrument over effectieve mensenrechtenbescherming in tijden van crisis, gebaseerd 
3 
Stukken die betrekking hebben op onderstaande onderwerpen zijn te vinden op  
www.coe.int.
