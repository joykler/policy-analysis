Rapportage 2022 | Raad van Europa
die uitvoering geven aan de uitspraken. Het toezicht op de naleving van de uitspraken 
in de zaken F.G.Z. (69491/16) en F.E.H. (73329/16) is op 14 december 2022 gesloten.  
Het toezicht op de naleving van de uitspraak van het EHRM in de zaak M.M. (10982/15) 
loopt nog.
F.C. (29593/17, 9 oktober 2018)  
Het EHRM oordeelde dat de omstandigheden van detentie van verzoeker op Sint 
Maarten in strijd waren met artikel 3 EVRM (verbod op foltering, wrede, onmenselijke 
of vernederende behandeling), omdat verzoeker langer dan acht maanden heeft 
vastgezeten in de detentiefaciliteit. Hierbij was van belang dat het Europees Comité 
voor de Preventie van Foltering en Onmenselijke of Vernederende Behandeling of 
Bestraffing (CPT) over deze detentiefaciliteit heeft bevonden dat sprake is van slechte 
omstandigheden en dat personen daar niet langer dan tien dagen mogen worden 
vastgehouden.
Vanaf 2019 is het Comité van Ministers regelmatig geïnformeerd over maatregelen ter 
uitvoering van de uitspraak van het EHRM. Onder meer is aangegeven dat de 
voor zieningen in de detentiefaciliteit van het Philipsburg Police Station waar verzoeker 
werd vastgehouden, ten dele zijn verbeterd met inachtneming van de aanbevelingen 
| 30 | van het CPT. Ook is melding gemaakt van het beleid van het Openbaar Ministerie ter 
voorkoming van detentie van langer dan tien dagen, maar ook van de dilemma’s waar 
het Openbaar Ministerie voor staat vanwege de beperkte detentiecapaciteit in Sint 
Maarten. Voorts is ingegaan op de samenwerking in Koninkrijksverband ter verbetering 
van het algehele detentiewezen in Sint Maarten (Actieplan 2018), met inbegrip van de 
bouw van een nieuw multifunctioneel detentiecentrum, waarvoor 30 miljoen euro 
beschikbaar is. Van dit bedrag is €20 miljoen gealloceerd voor de bouw van een 
nieuwe gevangenis. Hiertoe is een overeenkomst gesloten met het United Nations Office 
for Project Services (UNOPS) met de volgende componenten:
i. overgangsfaciliteiten voor de dringende opvang van alle gedetineerden;
ii. detentie-infrastructuur voor de lange termijn;
iii. verbeterde capaciteit voor de exploitatie en het beheer van penitentiaire 
inrichtingen.
Daarnaast heeft de regering met het akkoord op het landspakket Sint Maarten 
incidenteel €10 miljoen beschikbaar gesteld die verdeeld over vijf jaar (2022 tot en 
met 2026) zal worden aangewend om bredere verbeteringen van het detentiewezen te 
bewerkstelligen. Daarnaast is er technische en financiële ondersteuning aan Sint 
Maarten geleverd, in de vorm van een programmateam (een programmamanager, 
assistent-programmamanager, HR-adviseur en meest recentelijk een trainer van het 
Opleidingsinstituut van de Dienst Justitiële Inrichtingen (DJI)) en subsidies ter 
bekostiging van bouwkundige verbetermaatregelen en opleidingen voor het
