Rapportage 2022 | Raad van Europa
Comité van Ministers
Beëindiging toezicht
In 2022 heeft het Comité van Ministers bepaald dat het toezicht op de naleving van 
verschillende zaken is beëindigd. Het betreft de zaken B.T. (45257/19, 20 januari 2022), 
M.M.G. (32651/21, 24 maart 2022), J.N.J.F. (10797/18, 19 mei 2022), L.C.S. (27014/20,  
16 juni 2022), H.J.C.K. (23192/15, 19 oktober 2022), I.O. (69810/12, 19 oktober 2022), 
A.J.H. (30749/12, 16 november 2022), X. (72631/17, 14 december 2022), F.G.Z. (69491/16, 
14 december 2022) en F.E.H. (73329/16, 14 december 2022).  
2
Toezicht uitspraken EHRM
J.C.M. (10511/10, 26 april 2016)
In deze zaak oordeelde het EHRM dat de levenslange gevangenisstraf van verzoeker 
die aan een geestesziekte leed, in Curaçao en Aruba de jure en de facto niet reduceerbaar 
was vanwege het ontbreken van enige vorm van behandeling. Daarmee was er sprake 
van een schending van artikel 3 EVRM (verbod op foltering, wrede, onmenselijke of | 27 |
vernederende behandeling). Verzoeker is in 2014 gratie verleend en de door en 
namens hem gemaakte kosten en uitgaven zijn in 2016 vergoed. Verder werd het 
Comité van Ministers in 2017 en 2019 geïnformeerd over de algemene maatregelen 
die door Curaçao en Aruba zijn dan wel worden getroffen om uitvoering te geven aan 
de uitspraak. Op 2 maart 2021 is over de voortgang met betrekking tot deze 
maatregelen gerapporteerd.   
Binnen het Koninkrijk wordt de samenwerking in het kader van het Justitieel 
Vierpartijen Overleg (JVO) voortgezet met het oog op het realiseren van forensische 
zorg om te voorzien in behandeling van gedetineerden met ernstige psychiatrische 
aandoeningen. Er is besloten in elk land een nationale coördinator forensische zorg 
te benoemen. Voorts zal een speciale taskforce detentie voorstellen formuleren voor 
alternatieven voor detentie en voor terugkeer naar de maatschappij van voormalige 
gedetineerden. Daarnaast werken de gevangenisdirecteuren van de landen samen, 
mede met het oog op het vergaren van kennis over forensische zorg in het bijzonder 
en rehabilitatie in het algemeen. In Curaçao ligt er wetgeving voor met betrekking tot 
zorg in detentieklinieken en de status van terbeschikkinggestelden (TBS-ers), alsook 
de locatie waar de betreffende zorg kan worden verleend. Aanname is afhankelijk van 
2 
Door de regering in het rapportagejaar genomen maatregelen tot tenuitvoerlegging 
van EHRM-uitspraken waarover eerder is gerapporteerd en waarop het Comité van 
Ministers toezicht uitoefent op grond van artikel 46 lid 2 EVRM. In Bijlage I is een 
overzicht opgenomen van alle zaken die onder toezicht staan en van zaken waarvan 
het toezicht in het rapportagejaar is afgesloten.
