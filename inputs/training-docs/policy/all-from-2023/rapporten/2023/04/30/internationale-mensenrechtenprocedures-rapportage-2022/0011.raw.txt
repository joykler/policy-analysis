Rapportage 2022 | Procesvertegenwoordiging
op relevante nieuwe zaken, met het oog op de mogelijkheid te interveniëren, en de 
gelegenheid om het optreden van de verschillende lidstaten in zaken te coördineren. 
Er wordt naar gestreefd dat de agenten éénmaal per jaar onder elkaar bijeen komen, 
meestal op uitnodiging van de agent van de lidstaat die in het najaar voorzitter is van 
het Comité van Ministers van de Raad van Europa. Daarnaast organiseert het EHRM in 
beginsel twee keer per jaar een agentenbijeenkomst in Straatsburg. Tijdens deze 
agentenbijeenkomsten wordt gesproken over verschillende ontwikkelingen en 
vragen rondom het procederen bij het EHRM. Het ECSR organiseert eveneens één 
keer per jaar een bijeenkomst tussen het ECSR en de agenten van de landen die het 
collectief klachtrecht onder het ESH hebben erkend. 
Procedures voor de VN-verdragscomités
Nederland is partij bij acht mensenrechtenverdragen, te weten het Internationaal 
Verdrag inzake Burgerrechten en Politieke Rechten (IVBPR), het Internationaal 
Verdrag inzake Economische, Sociale en Culturele Rechten (IVESCR), het 
Internationaal Verdrag inzake de Uitbanning van alle vormen van Rassendiscriminatie 
(CERD), het Internationaal Verdrag voor de Uitbanning van alle vormen van 
Discriminatie van Vrouwen (CEDAW), het Verdrag tegen Foltering en andere wrede, | 11 |
onmenselijke of onterende vormen van bestraffing (CAT), het Internationaal Verdrag 
voor de Rechten van het Kind (IVRK), het Internationaal Verdrag voor de Rechten van 
Mensen met een Handicap (VN-verdrag handicap) en het Internationaal Verdrag 
inzake de Bescherming van alle Personen tegen Gedwongen Verdwijning (ICPPED).  
Al deze verdragen bevatten, (al dan niet) via een optioneel protocol, een mogelijkheid 
op grond waarvan individuen kunnen klagen over mensenrechten schendingen (ook 
wel: individueel klachtrecht). Individuen kunnen klagen over het Koninkrijk bij vijf 
comités: het VN-Mensenrechtencomité (BUPO-Comité), het Comité tegen Foltering 
(CAT), het Comité tegen Rassendiscriminatie (CERD), het Comité tegen Gedwongen 
Verdwijningen (CED) en het Comité tegen Discriminatie van Vrouwen (CEDAW).  
De comités bestaan uit onafhankelijke experts die gekozen worden door de Algemene 
Vergadering van de Verenigde Naties. 
Hoewel alle comités verschillen vanwege de thematische inhoud, verlopen de 
procedures ten aanzien van individuele klachten doorgaans hetzelfde. 
Individuen
Bij de hierboven genoemde vijf comités (het BUPO-Comité, het CAT, het CERD, CED 
en het CEDAW) is het mogelijk om een individuele klacht in te dienen tegen de 
regering. Een individu kan een klacht indienen bij het comité vanwege een (vermeende) 
schending van het bijbehorende verdrag. Op deze manier kan het comité bescherming 
bieden op een individueel niveau. Het betrokken comité geeft in een zienswijze  
aan of er sprake is van schending(en) van de relevante verdrags artikelen.
