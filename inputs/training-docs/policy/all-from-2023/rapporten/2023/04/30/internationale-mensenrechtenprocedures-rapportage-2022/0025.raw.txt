Rapportage 2022 | Raad van Europa
Nederland heeft als derde partij een interventie ingediend over enkele zaaks-
overstijgende aspecten van deze zaak, zoals de vraag of er sprake is van de uitoefening 
van rechtsmacht door Frankrijk.  
Het EHRM oordeelt dat voor een beroep op artikel 3 EVRM, de familieleden in kwestie 
zich niet bevinden binnen de  rechtsmacht van Frankrijk, zoals neergelegd in artikel 1 
EVRM. Dit is anders voor de klacht onder artikel 3, lid 2, Vierde Protocol bij het EVRM. 
Het EHRM oordeelt dat de vrouwen en kleinkinderen geen algemeen recht op 
repatriëring hebben op grond van artikel 3, lid 2, Vierde Protocol. Echter, de 
bescherming van dit artikel kan in uitzonderlijke gevallen wel ‘positieve extra-
territoriale verplichtingen’ met zich mee brengen voor een lidstaat. Deze 
uitzonderlijke omstandigheden bestaan bijvoorbeeld wanneer extraterritoriale 
factoren direct het leven en het lichamelijk welzijn van een persoon, en in het 
bijzonder in het geval van een kind in een situatie van extreme kwetsbaarheid, 
bedreigen. In het nakomen van deze positieve verplichtingen moet de lidstaat zorg 
dragen dat er voldoende procedurele waarborgen zijn tegen het risico op arbitraire 
beslissingen naar aanleiding van een verzoek om repatriëring. Het EHRM oordeelt dat 
de beoordeling door de Franse autoriteiten van het verzoek tot repatriëring niet was 
omgeven met voldoende procedurele waarborgen tegen arbitraire beslissingen 
doordat er geen besluit was dat aan onafhankelijke autoriteiten ter toetsing kon | 25 |
worden voorgelegd, waardoor Frankrijk artikel 3, lid 2, Vierde Protocol heeft 
geschonden.
