Rapportage 2022 | Verenigde Naties
heeft uitgeput met betrekking tot zijn klacht onder artikel 15 lid 1 IVBPR. Daarnaast 
concludeert het Comité dat de klacht op grond van artikel 14 lid 5 IVBPR niet binnen 
de reikwijdte van dit artikel valt en daarom niet-ontvankelijk moet worden verklaard, 
aangezien de nieuwe wetgeving niet kan worden beschouwd als een straf of 
veroordeling. Uit eerdere uitspraken van het EHRM blijkt dat wetgeving omtrent 
vroegtijdige vrijlating geen deel uitmaakt van een ‘straf’ of criminele veroordeling. 
Om deze reden kan de weigering tot voorwaardelijke invrijheidstelling niet worden 
gezien als nieuwe veroordeling voor hetzelfde feit, aldus het Comité. Daarnaast 
verzwaart het nieuwe systeem de originele veroordeling niet volgens het Comité.  
De lengte van de gevangenisstraf is namelijk onveranderd en ernstig wangedrag zou 
ook vóór de wijziging hebben geleid tot een weigering van vroegtijdige vrijlating.  
Tot slot concludeert het Comité dat verzoeker niet kan worden aangemerkt als 
slachtoffer onder artikel 26 IVBPR, aangezien de klacht over de ongelijke behandeling 
onvoldoende onderbouwd is. Het Comité verklaart daarom ook de laatste klacht van 
verzoeker niet-ontvankelijk.  
Beslissingen
| 36 | I.A.H. (3725/2020, 25 maart 2021)
Verzoeker klaagt dat artikel 9 lid 1 IVBPR (recht op vrijheid en veiligheid van zijn 
persoon) is geschonden omdat er geen sprake was van een wettelijke basis voor het 
plaatsen in vreemdelingenbewaring. Daarnaast klaagt hij dat het gebrek aan 
compensatie voor deze detentie in strijd is met artikel 9 lid 5 IVBPR.  
Verzoeker heeft van 2003 tot 2010 verschillende periodes in vreemdelingenbewaring 
doorgebracht, terwijl hij, naar achteraf is vastgesteld, gedurende die periode over de 
Nederlandse nationaliteit beschikte. Verzoeker en regering komen tot een minnelijke 
schikking, waarop het Mensenrechtencomité besluit de zaak niet verder in 
behandeling te nemen.  
Beëindiging toezicht
In 2022 heeft het Mensenrechtencomité bepaald dat het toezicht op de naleving van 
de zaak X.H.L (1564/2007, 22 juli 2011) is beëindigd. 
Tenuitvoerlegging eerdere zienswijzen
D.Z. (2918/2016, 19 oktober 2020)
In deze zienswijze heeft het Mensenrechtencomité geconcludeerd dat de rechten van 
verzoeker uit hoofde van artikel 24, lid 3, van het IVBPR (rechten van het kind) zijn 
geschonden, aangezien hij zijn recht als minderjarige om een nationaliteit te 
verwerven niet daadwerkelijk heeft kunnen uitoefenen. Omdat verzoeker ook geen
