Rapportage 2022 | Raad van Europa
in het JVO te nemen besluiten met betrekking tot forensische zorg en TBS. In het 
kader van de periodieke herziening van de levenslange gevangenisstraf worden 
richtlijnen ontwikkeld die inzicht verschaffen op welke wijze de straf wordt 
uitgevoerd en hoe het rehabilitatieproces van de levenslang gestrafte verloopt. 
In Aruba is het al mogelijk een TBS-maatregel op te leggen en zijn er regelingen 
getroffen voor geestelijke gezondheidszorg voor gedetineerden. Aruba heeft aan het 
JVO een plan gepresenteerd voor een speciale forensisch psychiatrische vleugel in het 
Korrektie Instituut Aruba, waarin de eisen worden uiteengezet op het gebied van 
personeel, veranderingen van de structuur van de huidige psychiatrische vleugel, 
alsmede de bouwkundige voorzieningen. Curaçao heeft aangegeven van de 
Arubaanse kennis en ervaring te willen leren. 
V.K. (2205/16, 19 januari 2021) 
In deze zaak oordeelde het EHRM dat artikel 6 EVRM (het recht op een eerlijk proces) 
was geschonden vanwege de weigering van de nationale rechterlijke instanties om 
verzoeker toe te staan zeven belastende getuigen te ondervragen in het kader van een 
strafprocedure wegens fraude die tussen 2013 en 2015 is gevoerd. Op 19 oktober 2021 
heeft de regering het Comité van Ministers geïnformeerd over de genomen 
| 28 | maat regelen ter uitvoering van de uitspraak. Aan verzoeker is het door het EHRM 
toegekende bedrag voor kosten en uitgaven vergoed. Voorts heeft verzoeker 
gebruik gemaakt van de mogelijkheid die artikel 457 lid 1 (b) Wetboek van Strafvordering 
biedt om een herzieningsverzoek in te dienen bij de Hoge Raad. Op 14 december 2021 
heeft de Hoge Raad het herzieningsverzoek toegewezen en de zaak verwezen naar het 
Gerechtshof Den Bosch. Het gerechtshof heeft de zaak op 5 oktober 2022 behandeld 
en besloten de zeven belastende getuigen te horen. Wat betreft algemene maat-
regelen is geconstateerd dat er geen sprake is van nationale wetgeving die strijdig is 
met het EVRM. De uitspraak is onder de aandacht gebracht van de Raad voor de 
Rechtspraak, de Hoge Raad en het Openbaar Ministerie. Binnen het Openbaar 
Ministerie hebben zogeheten kwaliteitsofficieren diverse handvatten verstrekt om de 
uitspraak van het EHRM in deze zaak te duiden en in de praktijk toe te passen. Op 20 
april 2021 heeft de Hoge Raad in een nieuw overzichtsarrest, gebaseerd op de 
uitspraak van het EHRM in de onderhavige zaak, een gedetailleerde interpretatie 
gegeven van de rechten in verband met het getuigenverhoor, in het bijzonder het 
recht om belastende getuigen te ondervragen (ECLI:NL:HR:2021:576).
M.M. (10982/15, 9 februari 2021), F.G.Z. (69491/16, 9 februari 2021) en F.E.H. (73329/16, 9 februari 
2021)
In deze drie zaken heeft het EHRM een schending van artikel 5 EVRM (recht op vrijheid 
en veiligheid) geconstateerd vanwege ontoereikend gemotiveerde beslissingen van 
de nationale rechter betreffende de voortduring van verzoekers voorlopige hechtenis 
(schending van artikel 5 lid 3 EVRM). De zaak van F.E.H. betreft voorts een schending
