Rapportage 2022 | Overige ontwikkelingen
op geleerde lessen van de COVID pandemie. Deze documenten hebben als doel de 
lidstaten bij het EVRM te assisteren, zodat hun reacties op toekomstige crises in 
overeenstemming zijn met de mensenrechten. 
Tijdens de bijeenkomst in december 2022 heeft het CDDH besloten om te spreken van 
droits humains in plaats van droits de l’homme wanneer er gerefereerd wordt aan 
mensenrechten buiten het kader van het EVRM.  
Protocol 16 bij het EVRM
Protocol 16 is voor Nederland op 1 juni 2019 in werking getreden en voorziet in de 
mogelijkheid voor de hoogste nationale rechter om advies te vragen aan het EHRM 
over principiële vragen over de uitlegging of toepassing van de rechten en vrijheden 
neergelegd in het EVRM of de daarbij behorende Protocollen. In 2022 heeft het EHRM 
een adviesverzoek uit Finland geaccepteerd. Het gaat om een vraag van het Finse 
hooggerechtshof over de procedurele rechten van een biologische moeder in 
adoptieprocedures in het kader van artikel 6 EVRM (recht op toegang tot de rechter) 
en artikel 8 EVRM (recht op eerbiediging van privé- en gezinsleven). Tot aan eind 2022 
heeft het EHRM in totaal vijf adviezen gegeven. In 2022 werden er drie adviezen | 43 |
uitgebracht die betrekking hebben op artikel 3 van Protocol 1 (recht op vrije 
verkiezingen), op verzoek van de hoogste administratieve rechterlijke instantie van 
Litouwen, artikel 7 EVRM (geen straf zonder wet), op verzoek van het Armeense Hof 
van Cassatie en artikel 14 EVRM (verbod van discriminatie) en artikel 1 van Protocol 1 
(bescherming van eigendom), op verzoek van de Franse Raad van State. Deze adviezen 
gaan respectievelijk over de wetgeving inzake impeachment, de verjaringstermijnen 
in verband met foltering en de verschillen in behandeling in nationale 
jachtwetgeving. Tot op heden is er nog geen adviesverzoek bij het EHRM ingediend 
door één van de Nederlandse hoogste rechters. 
In 2022 is door het Wetenschappelijk Onderzoek- en Documentatiecentrum (WODC) 
van het ministerie van Justitie en Veiligheid een evaluatie van de werking van 
Protocol 16 uitgezet, naar aanleiding van een toezegging die de toenmalige minister 
van Veiligheid en Justitie in 2017 aan de Tweede Kamer deed. Het evaluatieonderzoek 
wordt uitgevoerd door Universiteit Utrecht en zal in 2023 worden opgeleverd. 
Toetreding van de EU tot het EVRM
De onderhandelingen over de toetreding van de EU tot het EVRM die in 2020 werden 
hervat na ruim zeven jaar stil te hebben gelegen, zijn in 2022 voortgezet. Het Hof van 
Justitie van de Europese Unie (EU-Hof ) had in Advies 2/13 op 18 december 2014 
geconcludeerd dat het in 2013 bereikte onderhandelingsresultaat niet verenigbaar
