Rapportage 2022 | Procesvertegenwoordiging
nog geen adviesverzoek door één van de Nederlandse hoogste rechters bij het EHRM 
ingediend en de regering heeft nog niet om een interventie in adviesprocedures uit 
andere staten verzocht. 
Comité van Ministers
Het Comité van Ministers is het besluitvormend orgaan van de Raad van Europa en 
bestaat in beginsel uit de Ministers van Buitenlandse Zaken van de lidstaten. Vier keer 
per jaar komt een ambtelijke afvaardiging namens het Comité van Ministers samen 
voor het toezicht op de naleving door de staten van de uitspraken van het EHRM, 
waarin een schending van het EVRM is geconstateerd, en van de minnelijke 
schikkingen. Nadat een uitspraak of schikking onherroepelijk is geworden, moet de 
betrokken lidstaat binnen zes maanden een actieplan aanleveren. In een actieplan 
volgend op een uitspraak staan bijvoorbeeld de individuele en algemene maatregelen 
die genomen worden naar aanleiding van de door het EHRM geconstateerde 
schending en wordt beschreven hoe de uitspraak onder de aandacht is gebracht.  
Het Comité van Ministers kan vervolgens in een beslissing aanwijzingen geven over 
welke maatregelen nog vereist zijn, en kan het toezicht sluiten wanneer een lidstaat 
voldoende heeft gedaan. Zodra het Comité van Ministers tevreden is over de 
| 10 | uitvoering van de uitspraak of schikking neemt het een slotresolutie aan, waarin het 
aangeeft het toezicht te beëindigen in de concrete zaak.
Procedures bij het Europees Comité voor Sociale Rechten
Collectieve verzoeken
Het Aanvullend Protocol bij het Europees Sociaal Handvest (ESH) maakt het mogelijk 
voor sociale partners en non-gouvernementele organisaties om een collectief 
verzoekschrift in te dienen over (vermeende) schendingen van het ESH door een  
lidstaat. Als een verzoekschrift wordt ingediend, zal dit worden onderzocht door het 
Europees Comité voor Sociale Rechten (ECSR). Dit Comité neemt vervolgens een 
besluit over de ontvankelijkheid van de klacht en gaat na of sprake is van een 
schending van het ESH. Op basis van dit besluit van het ECSR kan het Comité van 
Ministers een resolutie aannemen waarin aanbevelingen aan de lidstaat worden 
gedaan over de schending.
Het Agentennetwerk voor het EHRM en het ECSR
Het Mensenrechtencluster participeert actief in het netwerk van agenten van de 
lidstaten bij het EHRM. Er wordt binnen het netwerk informatie uitgewisseld over 
lopende zaken en overige kwesties die relevant zijn voor de procedures voor het 
EHRM. Daarnaast biedt het netwerk de mogelijkheid om andere landen te attenderen
