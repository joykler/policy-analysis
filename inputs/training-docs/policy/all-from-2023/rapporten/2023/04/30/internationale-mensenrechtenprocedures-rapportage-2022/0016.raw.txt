Rapportage 2022 | Raad van Europa
verzoeker zijn onderworpen aan een vorm van dwang of drang door de autoriteiten. 
Bovendien moet die dwang zijn toegepast ter verkrijging van informatie in het kader 
van een strafrechtelijke procedure of vervolging. Op deze wijze heeft het nemo 
tenetur-beginsel primair betrekking op het respecteren van het zwijgrecht van een 
verdachte. Echter, het beginsel biedt geen bescherming in het geval van gebruik van 
materiaal dat bestaat onafhankelijk van de wil van de verdachte. Het EHRM geeft aan 
dat het nemo tenetur-beginsel in principe van toepassing kan zijn op de situatie dat een 
verdachte gedwongen wordt documenten te verstrekken. In de rechtspraak van het 
EHRM worden wel nuances aangebracht op de toepassing van het nemo tenetur-
beginsel in financiële zaken. Zo moeten de autoriteiten zeker zijn van het bestaan van 
de specifieke documenten. Met andere woorden: wanneer autoriteiten een verdachte 
dwingen tot verstrekking van bepaalde documenten in het kader van een fishing 
expedition, is dat in strijd met het nemo tenetur-beginsel. Echter, het nemo tenetur-
beginsel maakt niet dat het verboden is voor autoriteiten om dwangmaatregelen te 
nemen opdat belastingbetalers hun financiële informatie, waarvan aannemelijk is 
dat deze bestaat, verstrekken zodat een juiste belastingaanslag gemaakt kan worden.
Bij de toepassing op de onderhavige zaak benadrukt het EHRM dat de bediscussieerde 
documenten bestaan uit (i) twee formulieren en (ii) bankverklaringen en 
| 16 | portfoliosamenvattingen. Ten aanzien van de twee formulieren overweegt het EHRM 
dat uit niets blijkt dat de door verzoeker verstrekte formulieren zijn gebruikt om 
opzet aan te tonen in het niet verstrekken van deze documenten (deze opzet was 
vereist voor de instandhouding van de belastingboetes). Hierom is het gebruik van de 
formulieren niet in strijd geweest met het nemo tenetur-beginsel. Wat betreft de 
bankverklaringen en portfoliosamenvattingen oordeelt het EHRM dat het nemo 
tenetur-beginsel in beginsel van toepassing is. Het EHRM overweegt dat de verzoeker 
door de burgerlijke rechter op vordering van de Staat is veroordeeld om documenten 
met betrekking tot bankrekeningen die hij in het buitenland aanhield aan de 
belastingdienst ter beschikking te stellen. Op dat moment was al een boete opgelegd 
wegens niet doen van de juiste aangifte, waardoor kan worden gesteld dat er sprake 
was van dwang. Bovendien valt de boete onder de strafrechtelijke reikwijdte van 
artikel 6 EVRM. Hiermee is voldaan aan de twee vereisten voor de toepasselijkheid 
van het nemo tenetur-beginsel. Vervolgens beoordeelt het EHRM of het gebruik van de 
bankafschriften en portfolio overzichten door de belastingdienst strijd op levert met 
dit beginsel en daarmee met het recht op een eerlijk proces. Het EHRM stelt vast dat 
de autoriteiten reeds op de hoogte waren van het bestaan van deze specifieke 
documenten. Bovendien was het verzoek bij de burgerlijke rechter om de 
bankafschriften en portefeuilleoverzichten te verstrekken gebaseerd op reeds bij de 
belastingdienst bekende feiten over het bestaan van een Luxemburgse bankrekening. 
Om deze reden kan niet worden gesteld dat er sprake is geweest van een fishing 
expedition.
