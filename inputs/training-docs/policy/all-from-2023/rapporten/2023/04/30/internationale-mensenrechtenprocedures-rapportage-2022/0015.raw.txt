Rapportage 2022 | Raad van Europa
Europees Hof voor de Rechten van de Mens
Uitspraken
L.A.D.L. (58342/15, 4 oktober 2022)
Aan verzoeker zijn navorderingsaanslagen met boetes opgelegd naar aanleiding van 
een verzwegen bankrekening in Luxemburg. Verzoeker heeft pas onder dreiging van 
dwangsommen documenten over die bankrekening verstrekt aan de belastingdienst. 
Verzoeker klaagt bij het EHRM dat zijn recht om zichzelf niet te hoeven beschuldigen, 
ook wel het nemo tenetur-beginsel genoemd, zoals volgt uit artikel 6 lid 1 van het EVRM 
(recht op een eerlijk proces) is geschonden. Verzoeker klaagt dat voor het opleggen 
van boetes gebruik is gemaakt van documenten die hij heeft verstrekt op basis van 
een vonnis en onder dreiging van dwangsommen.
In 2007 schreef de belastingdienst aan verzoeker dat in het kader van een onderzoek 
naar buitenlandse bankrekeningen bleek dat verzoeker over een bankrekening in 
Luxemburg beschikte die niet was betrokken bij de inkomstenbelasting of 
vermogensbelasting. Verzoeker werd verzocht om gegevens met betrekking tot die 
bankrekening te verstrekken. Verzoeker voldeed niet aan dit verzoek, waarop een | 15 |
boete opgelegd werd. Verzoeker maakte bezwaar tegen de aangepaste 
belastingaanslag en de boete. Verzoeker werd tijdens die bestuursrechtelijke 
bezwaarprocedure door de regering gedagvaard in een civielrechtelijke procedure bij 
de voorzieningenrechter ter verkrijging van een vonnis waarin verzoeker verplicht 
wordt gegevens over buitenlandse bankrekeningen te verschaffen. Onder dreiging 
van dwangsommen heeft de rechtbank verzoeker opgedragen de gevorderde 
gegevens te verstrekken. Verzoeker heeft de opdracht van de rechtbank opgevolgd en 
de bedoelde informatie verstrekt. Op basis van die informatie heeft de 
belastinginspecteur in de beslissing op bezwaar de belastingaanslag aangepast en de 
boete verminderd. Qua percentage bleef de boete gelijk, nu er opzet aan de zijde was 
van verzoeker bij het doen van zijn aangifte. Verzoeker stelde tegen dat besluit beroep 
in. De rechtbank oordeelde dat de belastinginspecteur de gegevens op een 
rechtmatige manier had gebruikt. Tegen dit oordeel ging verzoeker in hoger beroep. 
Ook het Gerechtshof oordeelde dat het nemo tenetur- beginsel niet was geschonden, 
nu de verstrekte gegevens bestonden ongeacht de wil van verzoeker. Tegen dit 
oordeel was verzoeker in cassatie gegaan. De Hoge Raad heeft het cassatieberoep 
verworpen. 
Het EHRM benadrukt dat artikel 6 EVRM ge√Ønterpreteerd dient te worden in het licht 
van alle omstandigheden van het geval. Het nemo tenetur-beginsel beschermt een 
verdachte niet per se tegen het afleggen van verklaringen tegen zichzelf, maar tegen 
de verkrijging van bewijs middels ongeoorloofde druk. Voordat een situatie valt 
onder het nemo tenetur-beginsel zoals neergelegd in artikel 6 EVRM, moet een
