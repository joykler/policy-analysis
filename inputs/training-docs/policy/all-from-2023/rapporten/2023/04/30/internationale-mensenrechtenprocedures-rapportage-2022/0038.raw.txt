Rapportage 2022 | Verenigde Naties
geregeld. Om zorgvuldigheid in deze implementatie te garanderen is een externe 
onafhankelijke commissie opgericht. Het nieuwe Wetboek van Strafvordering is een 
prioriteit in het coalitieakkoord 2022-2025 van de regering. Het Comité is op deze 
ontwikkelingen gewezen.
J.O.Z. en E.E.I.Z. (2796/2016, 13 oktober 2021)
In deze zienswijze heeft het Mensenrechtencomité geconcludeerd dat de uitzetting 
van verzoekers naar Nigeria een schending van artikel 7 (verbod op foltering, wrede, 
onmenselijke of vernederende behandeling) alleen en in samenhang met artikel 
24 IVBPR (rechten van het kind) zou opleveren. Het Comité stelde vast dat de regering 
het risico dat de dochter van verzoekster zou lopen op Vrouwelijke Genitale 
Verminking (VGV) bij terugkeer naar Nigeria onjuist heeft beoordeeld. VGV valt onder 
een verboden behandeling zoals bedoeld in artikel 7 IVBPR en de Immigratie- en 
Naturalisatiedienst (IND) heeft onvoldoende redenen gegeven om tot de conclusie te 
komen dat het huwelijk ongeloofwaardig zou zijn, terwijl deze conclusie een grote 
impact heeft op het reële en persoonlijke risico op VGV van de dochter van 
verzoekster bij uitzetting naar Nigeria. In Nigeria kan namelijk de vader besluiten dat 
zijn dochter VGV moet ondergaan, onafhankelijk van de mening van de moeder. 
| 38 | Daarnaast komt VGV in grote mate voor, alhoewel verboden, en worden plegers niet 
vervolgd. Ten slotte was het vinden van een alternatieve verblijfplaats of vlucht-
alternatief niet mogelijk. Enerzijds, omdat er geen plekken in Nigeria zijn waar 
verzoekster het risico op VGV kan voorkomen en anderzijds heeft verzoekster 
psychische stoornissen en geen sociaal netwerk waardoor ze het alleen niet zou 
redden.
Op 21 juli 2022 heeft de regering gereageerd op deze zienswijze. Hierin geeft de 
regering aan dat beide verzoekers internationale bescherming zijn toegekend wegens 
het risico op VGV bij uitzetting naar Nigeria. Aan verzoekers is tijdelijk asiel toegekend 
tot 27 juni 2024. Daarnaast wijst de regering het Comité op algemene maatregelen 
met betrekking tot het landgebonden asielbeleid over Nigeriaanse vrouwen die 
vluchten voor gender-gerelateerd geweld. De maatregelen zijn genomen  in het licht 
van de recente veiligheidssituatie in Nigeria, die aan het licht kwam gedurende de 
loop van de zaak. Door het nemen van deze algemene maatregelen is de onder-
liggende kwestie, namelijk de bescherming van Nigeriaanse vrouwen tegen het risico 
op VGV onder het Nederlandse vreemdelingenrecht, opgelost, aldus de regering.
