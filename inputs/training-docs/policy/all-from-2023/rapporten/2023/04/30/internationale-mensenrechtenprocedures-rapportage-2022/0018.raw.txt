Rapportage 2022 | Raad van Europa
M.M.G. (32651/21, 24 maart 2022)
Verzoeker, een Somalisch staatsburger, klaagt uit hoofde van artikel 8 EVRM (recht op 
eerbiediging van privé-, familie- en gezinsleven) over het besluit van de regering 
om zijn verblijfsvergunning in te trekken en hem een inreisverbod van tien jaar op 
te leggen.  
Verzoeker en regering komen tot een minnelijke schikking, waarop het EHRM de zaak 
van de rol schrapt. 
C.A.D.K. (1443/19, 26 april 2022) 
Verzoeker klaagt dat de verplichting tot het afsluiten van een basisverzekering 
(basispakket) tegen ziektekosten, het ontvangen van een bestuurlijke boete voor het 
niet voldoen aan deze verplichting en het afsluiten van een dergelijke verzekering 
namens verzoeker onverenigbaar is met artikel 8 EVRM (recht op eerbiediging van 
privé-, familie- gezinsleven), artikel 9 EVRM (vrijheid van gedachte, geweten en 
godsdienst) en artikel 1 Protocol No. 1 EVRM (bescherming van eigendom). Verzoeker 
is tegen het verplicht deelnemen aan een systeem van collectieve verantwoorde-
lijkheid door middel van het moeten afnemen van een basispakket, geeft er de 
voorkeur aan om alleen te betalen voor zijn eigen gezondheid en is voorstander van 
| 18 | homeopathische behandelingen. Bovendien klaagt verzoeker op grond van artikel 
6 EVRM (recht op een eerlijk proces) dat sprake is van een gebrek aan onpartijdigheid 
van de rechterlijke instanties. 
Het EHRM spreekt zich niet uit over de toepasselijkheid van artikel 8 EVRM maar 
oordeelt, in de veronderstelling dat er sprake is van een inmenging in de zin van dit 
artikel, dat de regering, om een betaalbare gezondheidszorg te waarborgen door 
middel van collectieve solidariteit, legitieme redenen heeft om burgers te verplichten 
een ziektekostenverzekering af te sluiten. Gelet op de ruime beoordelingsmarge 
waarover een lidstaat beschikt met betrekking tot de regels die worden vastgesteld 
om een evenwicht te bereiken tussen concurrerende openbare en particuliere 
belangen, concludeert het EHRM dat de verplichting tot het afsluiten van een 
basiszorgverzekering of het afsluiten van een basiszorgverzekering namens verzoeker 
niet in strijd is met artikel 8 EVRM. Gezien voornoemde redenen is de klacht kennelijk 
ongegrond, en wordt de klacht afgewezen door het EHRM.  
Voorts oordeelt het EHRM dat het wantrouwen van de verzoeker in de reguliere 
gezondheidszorg en daardoor zijn bezwaren om aan het systeem van de collectieve 
gezondheidszorg bij te dragen niet kan worden beschouwd als een door artikel 
9 EVRM beschermde vrijheid van gedachte, geweten of godsdienst. Bovendien stelt 
het EHRM dat verzoeker zichzelf niet als gewetensbezwaarde tegen een 
ziektekostenverzekering beschouwt. Hierdoor valt de klacht buiten de werkingssfeer 
van het EVRM en moet daarom worden afgewezen.  
Ten aanzien van artikel 1 van Protocol No. 1 EVRM overweegt het EHRM of de 
verplichting tot betaling van ziektekostenverzekeringspremies op basis van de
