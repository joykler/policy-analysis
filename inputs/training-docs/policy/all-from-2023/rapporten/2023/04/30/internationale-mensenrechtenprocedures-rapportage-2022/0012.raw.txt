Rapportage 2022 | Procesvertegenwoordiging
De zienswijzen van de comités zijn formeel niet-bindend, maar zijn wel gezaghebbend. 
Dat betekent dat er alleen gemotiveerd van kan worden afgeweken. 
Interstatelijke zaken
Bij een aantal comités kunnen interstatelijke zaken ingediend worden. Dit houdt in 
dat een lidstaat een andere lidstaat kan aanklagen voor vermeende schendingen van 
mensenrechten in het desbetreffende VN-verdrag. Over het algemeen vereist dit een 
expliciete erkenning van deze procedure door beide lidstaten. Deze procedure wordt 
zelden gebruikt. 
Follow-up
Wanneer een comité een schending constateert, heeft de regering 180 dagen om een 
actieplan op te stellen en in te dienen. In dit actieplan noemt de regering welke 
maatregelen genomen worden om de schending te beëindigen en nieuwe 
schendingen te voorkomen. Op basis van dit plan neemt het comité een ‘follow-up’ 
rapport aan waarin wordt aangegeven in hoeverre de regering de zienswijze van het 
comité heeft geïmplementeerd. Bij elke sessie van het comité kan een nieuw follow-up 
rapport worden aangenomen, totdat de regering de zienswijze naar tevredenheid van 
| 12 | het comité heeft geïmplementeerd. 
Verloop individuele zaken
De behandeling van individuele zaken in de verschillende procedures verloopt in 
grote lijnen hetzelfde. Nadat een nieuwe zaak wordt gecommuniceerd aan het 
Koninkrijk wordt deze in behandeling genomen door het Mensenrechtencluster van 
het ministerie van Buitenlandse Zaken. Dit cluster betrekt, afhankelijk van de inhoud 
van de zaak, het ministerie dat beleidsverantwoordelijkheid draagt voor de (vermeende) 
mensen rechtenschending. Bij de behandeling van zaken wordt gekeken naar de 
ontvankelijkheid en inhoud van de zaak. Bij de ontvankelijkheid is het de vraag of de 
zaak kan worden toegelaten aan de hand van verschillende criteria, waaronder of de 
nationale rechtsmiddelen zijn uitgeput, de zaak binnen de reikwijdte van het verdrag 
of het relevante verdragsartikel valt, de zaak voldoende onderbouwd is, de zaak al 
onderzocht wordt door een andere internationale instantie, de zaak misbruik vormt 
van de procedure, en of verzoeker schade heeft geleden als gevolg van de vermeende 
schending. Ten aanzien van de inhoud moet er sprake zijn van een maatregel die 
binnen de reikwijdte van een verdragsartikel valt. Bij sommige verdragsartikelen is 
het vervolgens de vraag of een beperking van een verdragsvrijheid kan worden 
gerechtvaardigd. 
Na ontvangst van het verzoekschrift kan de regering een verweerschrift indienen, 
hierop kan de verzoeker/klager reageren en daarna is er voor de regering nog een keer 
de gelegenheid om een aanvullend verweerschrift in te dienen. Soms wordt hierna
