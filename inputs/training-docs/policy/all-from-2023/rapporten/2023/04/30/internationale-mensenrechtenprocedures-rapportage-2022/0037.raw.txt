Rapportage 2022 | Verenigde Naties
effectief rechtsmiddel tot zijn beschikking had, concludeerde het Comité tot een 
schending van artikel 24, lid 3, in samenhang met artikel 2, lid 3 IVBPR (recht op een 
effectief rechtsmiddel). Het Comité heeft de regering verzocht de beslissing op het 
verzoek van verzoeker om als staatloze te worden ingeschreven in de registers van de 
burgerlijke stand, alsmede op het verzoek om als Nederlander te worden erkend, te 
herzien. Om soortgelijke schendingen in de toekomst te voorkomen, dient de 
regering zijn procedures en wetgeving volgens het Comité in overeenstemming te 
brengen met artikel 24 IVBPR.   
In 2021 heeft de regering voor het eerst gerapporteerd over de opvolging van deze 
zienswijze. Hierop heeft verzoeker eind 2021 gereageerd. Daarop heeft de regering op 
27 januari 2022 een aanvullende reactie naar het Comité gezonden. Tijdens de 
vergadering van het Comité op 21 maart 2022 heeft het Mensenrechtencomité de 
opvolging die Nederland heeft gegeven aan deze zienswijze besproken. Op 
26 augustus 2022 heeft het Comité zijn beoordeling van de opvolging kenbaar 
gemaakt aan de regering. Het Comité beoordeelde de individuele maatregelen, 
compensatie en de algemene maatregelen als onvoldoende, waardoor het toezicht 
nog niet gesloten kon worden. De regering heeft in 2023 nader gerapporteerd over de 
opvolging. Daarbij is gewezen op enkele individuele ontwikkelingen, evenals op 
ontwikkelingen met betrekking tot de algemene maatregelen. | 37 |
S.Y. (2392/2014, 17 juli 2018)
In de zienswijze concludeerde het Mensenrechtencomité dat er een schending heeft 
plaatsgevonden van artikel 14 lid 5 IVBPR (recht op hoger beroep), en van artikel 2 lid 
3 juncto artikel 14 lid 5 van het IVBPR (recht op een effectief rechtsmiddel).  
Het Comité stelde vast dat veroordeelden moeten kunnen beschikken over een 
schriftelijke, gemotiveerde beslissing van hun veroordeling en over voldoende 
informatie om hun recht op hoger beroep effectief te kunnen uitoefenen. Het Comité 
oordeelde dat hiervan geen sprake is geweest in het geval van verzoekster. Verder 
oordeelde het Comité dat het Gerechtshof Arnhem onterecht besloten heeft het 
hoger beroep niet in behandeling te nemen. 
Na de eerste reactie van in  2019 heeft de regering op 13 juli 2022 een andere reactie op 
deze zienswijze ingestuurd. De regering geeft aan dat een concept van het nieuwe 
Wetboek van Strafvordering is afgerond en gepubliceerd op de website van de 
rijksoverheid. In de memorie van toelichting komt de afschaffing van het verlofstelsel 
in hoger beroep aan de orde, onder verwijzing naar relevante jurisprudentie van het 
Comité en het EHRM. Het verdere wetgevingsproces is tevens in gang gezet, waarbij 
commentaar van de Raad van State is ingewonnen op 7 april 2022. De volgende stap is 
om het nieuwe Wetboek te delen met de Tweede Kamer. Ook de voorbereidingen 
voor de implementatie van het nieuwe Wetboek van Strafvordering zijn in gang gezet, 
waaronder de opstelling van een wet om deze implementatie te regelen. Daarin zal 
onder meer overgangswetgeving en amendementen aan overige wetten worden
