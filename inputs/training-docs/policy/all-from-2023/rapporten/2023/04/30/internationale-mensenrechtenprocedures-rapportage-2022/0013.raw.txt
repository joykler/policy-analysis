Rapportage 2022 | Procesvertegenwoordiging
nog een nadere schriftelijke reactie ingediend, bijvoorbeeld ingeval van nieuwe 
ontwikkelingen of om in te gaan op specifieke aanvullende vragen van het comité 
of het EHRM. Op basis van al deze stukken geeft het comité een schriftelijke 
zienswijze en het EHRM een uitspraak of beslissing. Indien om een schadevergoeding 
is gevraagd, staat in de zienswijze of uitspraak/beslissing of schadevergoeding moet 
worden verleend. Er bestaat de mogelijkheid voor een hoorzitting in Genève of 
Straatsburg. In procedures tegen het Koninkrijk voor de comités is hiervan nog nooit 
gebruik gemaakt. Soms wordt een hoorzitting in Straatsburg georganiseerd door het 
EHRM. 
Belangrijke verschillen in de procedures zijn dat bij de comités de mogelijkheid wordt 
geboden om (eerst) enkel verweer te voeren op de ontvankelijkheid.
Bij het EHRM moet een klacht worden ingediend binnen vier maanden nadat de 
hoogste nationale rechter uitspraak heeft gedaan in de zaak. Vervolgens worden alle 
verzoekschriften die binnenkomen bij het EHRM door de filtering section beoordeeld 
op kennelijke niet ontvankelijkheid. Nadat het verzoekschrift is gecommuniceerd aan 
Nederland, gaat de zogenaamde non-contentieuze fase in, waarin partijen tot een 
minnelijke schikking kunnen komen. De termijnen voor het indienen van 
verweerschriften beginnen pas nadat de non-contentieuze fase is afgesloten. Dat is 
gewoonlijk na twaalf weken. | 13 |
Kennisoverdracht
Het Mensenrechtencluster maakt deel uit van de afdeling Internationaal Recht (DJZ/
IR). Naast het Mensenrechtencluster bestaat DJZ/IR uit de clusters Vrede & Veiligheid, 
Internationale Rechtsorde, Internationale Omgeving en het Centrum voor 
Internationaal Recht (CIR). De afdeling is een kennisafdeling die ten dienste staat van 
het Nederlandse overheidsbeleid. Medewerkers van de afdeling verzorgen regelmatig 
lezingen en cursussen bij andere departementen en uitvoerende diensten. Leden van 
het Mensenrechtencluster verzorgen ook regelmatig cursussen over de praktijk bij het 
EHRM en de VN-verdragscomités en lezingen over ontwikkelingen in het 
internationaal recht, bijvoorbeeld aan universiteiten, de Academie voor Wetgeving/
Academie voor Overheidsjuristen en rechtbanken. 
Er bestaan verschillende mogelijkheden om tijdelijk ervaring op te doen bij het 
Mensenrechtencluster. Zo wordt er jaarlijks een jurist vanuit de Raad van State 
gedetacheerd bij het Mensenrechtencluster. Daarnaast kunnen studenten een stage 
lopen bij DJZ/IR om zo onder andere kennis te maken met de procesvoering bij het 
EHRM en de VN-verdragscomités. In 2022 hebben zeven studentenstagiairs op de 
afdeling meegewerkt.
