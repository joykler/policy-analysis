Rapportage 2022 | Procesvertegenwoordiging
Interstatelijke zaken
Lidstaten kunnen iedere (vermeende) schending van EVRM-recht(en) door een andere 
lidstaat in een interstatelijke procedure aanhangig maken bij het EHRM. Deze 
procedure is vastgelegd in artikel 33 EVRM. Het is hiervoor niet noodzakelijk dat de 
individuele slachtoffers van die vermeende mensenrechtenschendingen de 
nationaliteit hebben van het verzoekende land. Deze procedure komt niet vaak voor. 
Op dit moment zijn er 15 interstatelijke zaken aanhangig bij het EHRM. Nederland 
heeft drie keer een interstatelijke zaak aanhangig gemaakt. De eerste zaak was in 1967 
tegen Griekenland waar toen het Kolonelsregime aan de macht was. De tweede zaak 
was in 1982 tegen Turkije in verband met de staatsgreep. De meest recente inter-
statelijke procedure van de regering is tegen Rusland en betreft het neerhalen van 
vlucht MH17. 
Interventies
Op basis van artikel 36 EVRM is het mogelijk voor een lidstaat of anderen om 
schriftelijke opmerkingen in te dienen of deel te nemen aan een hoorzitting in zaken 
waar het geen partij bij is. Het doel van een interventie is om extra inbreng te leveren 
aan het EHRM die kan bijdragen aan de besluitvorming. Een interveniërende partij 
wordt daarom ook wel amicus curiae (vriend van het EHRM) genoemd. Zoals gezegd  | 9 |
is een interveniërende derde geen partij bij de zaak en is dus niet rechtstreeks 
gebonden aan de uiteindelijke uitspraak. Indien de interveniërende partij een lidstaat 
is, kan de uitspraak wel elementen bevatten die ook relevant zijn voor de betreffende 
lidstaat, aangezien deze ook invloed kan hebben op haar nationale rechtsorde.
Indien een Nederlander een klacht indient bij het EHRM tegen een andere lidstaat 
dan Nederland, heeft de regering het recht om te interveniëren. In overige gevallen 
kan de regering bij het EHRM een verzoek om als interveniënt te worden toegelaten 
indienen. Het is dan aan het EHRM om te beslissen of de interventie wordt toe-
gestaan. In het tweede geval maakt de regering regelmatig gebruik van de mogelijk-
heid te interveniëren om hiermee een bepaalde interpretatie van het EVRM voor te 
stellen of de rechtsontwikkeling te bevorderen.
Adviezen
Naast uitspraken en beslissingen kan het EHRM adviezen geven over de interpretatie 
en implementatie van het EVRM. Deze adviezen, op basis van Protocol nr. 16 bij het 
EVRM, worden gegeven op verzoek van de hoogste gerechtshoven van lid staten en 
enkel indien het relevant is voor een lopende nationale zaak. Hoewel de adviezen van 
het EHRM niet bindend zijn, zijn deze wel gezaghebbend in de inter pretatie van het 
EVRM. Bij adviesverzoeken van rechters uit het Koninkrijk heeft de regering het recht 
om schriftelijke opmerkingen in te dienen. Bij adviesverzoeken van rechters uit 
andere landen kan op verzoek de regering toestemming worden gegeven om een 
schriftelijke bijdrage in te dienen. Nederland is sinds 2019 partij bij dit Protocol. Er is
