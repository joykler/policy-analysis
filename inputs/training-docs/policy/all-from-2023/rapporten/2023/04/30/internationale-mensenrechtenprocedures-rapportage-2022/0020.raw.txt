Rapportage 2022 | Raad van Europa
J.N.J.F. (10797/18, 19 mei 2022) 
Verzoeker klaagt op basis van artikel 5 lid 3 EVRM (recht op vrijheid en veiligheid) over 
de motivering van het Gerechtshof Den Haag wat betreft de verlenging van zijn 
voor lopige hechtenis. 
Verzoeker en regering komen tot een minnelijke schikking, waarop het EHRM de zaak 
van de rol schrapt. 
O.T.D. (49837/20, 19 mei 2022)  
Verzoekster, een alleenstaande moeder uit Guinee en woonachtig in Nederland, 
klaagt dat haar minderjarige dochter in Guinee zal worden onderworpen aan 
Vrouwelijke Genitale Verminking en dat hun uitzetting naar Guinee daarom in strijd 
is met artikel 3 EVRM (verbod op foltering en onmenselijke of vernederende 
behandeling of bestraffing).  
De regering informeert het EHRM dat verzoekster een nieuw verzoek voor 
internationale bescherming heeft ingediend. Het nieuwe asielverzoek zal in 
Nederland worden behandeld. Omdat het risico dat verzoekster en haar dochter 
zullen worden uitgezet naar Guinee en potentieel zullen worden blootgesteld aan 
een behandeling in strijd met artikel 3 EVRM in de voorzienbare toekomst is 
| 20 | weggenomen, overweegt het EHRM dat de zaak is opgelost. Het EHRM schrapt de 
zaak van de rol. 
A.A.Z. e.a. (53128/20, 2 juni 2022)  
Verzoekers, een moeder en haar twee dochters die de Jordaanse nationaliteit 
bezitten, klagen op basis van artikelen 2 (recht op leven) en 3 (verbod op foltering en 
onmenselijke of vernederende behandeling of bestraffing) EVRM dat zij in een 
situatie van ernstige materiële deprivatie terecht zouden komen als zij zouden 
worden teruggestuurd naar Griekenland, waar zij internationale bescherming hadden 
gekregen voordat zij in Nederland asiel aanvroegen. Verder klagen verzoekers, op 
basis van artikel 13 EVRM, dat zij geen effectief nationaal rechtsmiddel tot hun 
beschikking hebben.
In de loop van de procedure meldt de regering aan het EHRM dat verzoekers asiel 
hebben aangevraagd in IJsland en dat IJsland het asielverzoek in behandeling zal 
nemen. Aangezien de overdracht van verzoekers van Nederland naar Griekenland niet 
meer aan de orde is, verzoekt de regering het EHRM de zaak van de rol te schrappen.  
Het EHRM oordeelt dat, gelet op het bovenstaande, het risico dat verzoekers in een 
situatie belanden in Griekenland die in strijd is met artikelen 2 en 3 EVRM, als gevolg 
van hun uitzetting uit Nederland, in de nabije toekomst is weggenomen. Daarnaast is 
de klacht onder artikel 13 EVRM, in samenhang met de artikelen 2 en 3 EVRM, 
onlosmakelijk verbonden met de uitzetting van verzoekers uit Nederland, volgens het 
EHRM. Om genoemde redenen acht het EHRM het niet langer gerechtvaardigd de 
behandeling van het verzoekschrift voort te zetten en besluit het de zaak van de rol te
