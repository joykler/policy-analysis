Rapportage 2022 | Raad van Europa
Het EHRM oordeelt dat het gebruik van de door verzoeker verstrekte documenten 
geen schending oplevert met het nemo tenetur-beginsel zoals volgt uit artikel 6 EVRM.
Beslissingen
B.T. (45257/19, 20 januari 2022)
Verzoeker, een Brits staatsburger, klaagt op basis van artikel 5 lid 1 EVRM (recht op 
vrijheid en veiligheid) over de rechtmatigheid van zijn verlengde detentie in Nederland 
(tot meer dan 90 dagen na zijn aanhouding), met het oog op zijn overlevering aan het 
Verenigd Koninkrijk op grond van een Europees aanhoudingsbevel. 
Verzoeker en regering komen tot een minnelijke schikking, waarop het EHRM de zaak 
van de rol schrapt. 
T.M. en S.Y.M. (33515/16, 20 januari 2022)
Verzoekers zijn een koppel uit Pakistan van wie de man al christen is sinds zijn geboorte 
en de vrouw beweert een bekeerlinge te zijn van de islam naar het christendom. 
Verzoekers klagen op grond van artikel 3 EVRM (verbod op foltering en onmenselijke 
of vernederende behandeling of bestraffing) over de behandeling waaraan zij vrezen 
te worden blootgesteld indien zij worden teruggestuurd naar Pakistan.  | 17 |
Op 13 oktober 2021 heeft de regering het EHRM ge√Ønformeerd dat aan verzoekers een 
tijdelijke verblijfsvergunning asiel is verleend. Het EHRM merkt op dat doordat 
verzoekers een verblijfsvergunning hebben gekregen het risico dat zij worden 
uitgezet en eventueel worden blootgesteld aan een met artikel 3 EVRM strijdige 
behandeling voor de nabije toekomst is weggenomen. Daarom behoeft de klacht met 
betrekking tot artikel 3 EVRM geen nadere behandeling, aldus het EHRM. Het EHRM 
schrapt de zaak van de rol. 
A.O.J. (22615/21, 24 maart 2022)
Verzoeker, een Sudanees staatsburger, stelt dat zijn overdracht van Nederland aan 
Malta op grond van EU-Verordening Nr. 604/2013 (Dublinverordening) in strijd is met 
artikel 3 EVRM (verbod op foltering en onmenselijke of vernederende behandeling of 
bestraffing) omdat de omstandigheden rondom de opvang- en/of detentiefaciliteiten 
in Malta ontoereikend zijn. De regering geeft aan het verzoek om internationale 
bescherming van de verzoeker in behandeling te nemen in de Nederlandse 
asielprocedure en verzoeker niet over te dragen aan Malta.  
Hierop informeert verzoeker dat hij, gelet op bovenstaande ontwikkelingen, het 
verzoekschrift aan het EHRM intrekt. Het EHRM schrapt de zaak van de rol nu 
verzoeker de procedure niet langer wenst voort te zetten.
