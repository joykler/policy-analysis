Rapportage 2022 | Overige ontwikkelingen
Ministers in het kader van de klachtprocedure.  
Ten aanzien van de behandeling van collectieve klachten heeft het ECSR al enige 
verbetermaatregelen doorgevoerd. Zo worden de ontvankelijkheidscriteria strikter 
toegepast en is gewerkt aan het toegankelijker maken van informatie over de 
ontvankelijkheidscriteria en de juridische standaarden die het ECSR hanteert. 
Hierdoor wordt meer voorspelbaarheid ten aanzien van de beoordeling van de 
ontvankelijkheid van klachten gecreëerd. Voorts past het ECSR het beginsel van hoor 
en wederhoor consistenter toe. Dit beginsel is nu ook expliciet vastgelegd in de 
procedureregels met betrekking tot ontvankelijkheid en onmiddellijke maatregelen 
ter voorkoming van verdere schade voor betrokkenen. 
Ten aanzien van de reguliere verplichting van staten om over de naleving van het ESH 
te rapporteren wordt onder meer bezien hoe deze verplichting kan worden verlicht 
voor de staten die het collectieve klachtrecht - een additioneel monitorings-
instrument naast de reguliere rapportage – hebben aanvaard. Ook wordt een meer 
sturend toezicht door het Comité van Ministers beoogd wanneer het ECSR naar 
aanleiding van een klacht heeft geconstateerd dat de lidstaat zijn verplichtingen 
onder het ESH niet of niet in voldoende mate nakomt. 
| 45 |
De oproep van enkele leden van het ECSR om het Europees Sociaal Handvest uit te 
breiden met nieuwe rechten – bijvoorbeeld nieuwe rechten ten aanzien van het 
milieu – krijgt tot nu toe geen brede steun. In plaats daarvan dient volgens de 
regering de nadruk te liggen op de verbetering van de naleving van bestaande rechten 
en op uitbreiding van het aantal verdragspartijen dat het collectief klachtrecht 
aanvaardt.
