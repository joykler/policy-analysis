Rapportage 2022 | Verenigde Naties
Het Comité oordeelt dat niet kan worden gezegd dat verzoeker in een situatie verkeert 
die hetzelfde is als die van pensioengerechtigden in het Europese deel van Nederland. 
Voor zover er in deze zaak een verschil in behandeling is tussen pensioengerechtigden 
onder de AOW in het Europese deel van Nederland en AOW in de in Caraïbisch 
Nederland, is deze gebaseerd op de verblijfplaats van verzoeker en niet op 
persoonlijke karakteristieken zoals etniciteit. Dit staat de wetgever toe regionale 
verschillen in acht te nemen. Om deze reden kan de hoogte van het pensioen 
afhankelijk zijn van verschillen tussen regio’s.  
De constitutionele status van de verblijfplaats van verzoeker is niet genoeg om te 
stellen dat verzoeker in dezelfde omstandigheden verkeert als pensioengerechtigden 
in het Europese deel van Nederland. Het verschil in behandeling is daarnaast objectief 
en naar redelijkheid gerechtvaardigd. Het Comité oordeelt dan ook dat er geen 
schending is van artikel 26 IVBPR.  
D.J. (3256/2018, 2 september 2022)
Verzoeker stelt dat de regering zijn rechten onder artikel 14 lid 5 IVBPR (recht op 
hoger beroep) heeft geschonden. Op grond van deze bepaling heeft een ieder die 
voor een strafbaar feit is veroordeeld het recht de schuldigverklaring en veroordeling 
| 34 | opnieuw te doen beoordelen door een hoger rechtscollege overeenkomstig de wet. 
Verzoeker stelt dat hij geen mogelijkheid had om zijn veroordeling voor moord te 
laten beoordelen door een hogere rechter in overeenstemming met artikel 14 lid 5 
IVBPR, omdat in het Nederlandse rechtssysteem in het geval van een eerste 
veroordeling door een gerechtshof, geen beroep openstaat bij een rechter die de 
feiten van de zaak kan beoordelen. 
Verzoeker was in hoger beroep door het gerechtshof veroordeeld voor onder meer 
het medeplegen van twee moorden, nadat hij in eerste aanleg door de rechtbank van 
het medeplegen van één van deze moorden was vrijgesproken. Verzoeker ging in 
cassatie bij de Hoge Raad, maar zijn cassatieberoep over zijn veroordeling voor de 
moord waarvan hij in eerste aanleg was vrijgesproken, werd verworpen met een 
verkorte motivering, met toepassing van artikel 81 lid 1 van de Wet op de Rechterlijke 
Organisatie (RO).  
Het Mensenrechtencomité herhaalt dat verdragspartijen vrij zijn om te bepalen hoe 
zij de beroepsmogelijkheden in strafzaken inrichten, maar dat zij op grond van artikel 
14 lid 5 IVBPR wel verplicht zijn ervoor zorg moeten dragen dat een hoger rechts-
college een veroordeling en de straf inhoudelijk kan beoordelen. Een toetsing die 
zich beperkt tot de formele of juridische aspecten van de veroordeling zonder op 
enige wijze de feiten in beschouwing te nemen, volstaat niet. Volgens de 
jurisprudentie van het Comité vereist artikel 14 lid 5 IVBPR geen volledig nieuw proces 
of een hoorzitting, zolang het hogere rechtscollege bij de beoordeling van de zaak 
ook de feitelijke dimensies van de zaak mee kan wegen. Bovendien is artikel 14 lid 4 
IVBPR ook van toepassing in geval van strafverzwaring door het hogere rechtscollege.
