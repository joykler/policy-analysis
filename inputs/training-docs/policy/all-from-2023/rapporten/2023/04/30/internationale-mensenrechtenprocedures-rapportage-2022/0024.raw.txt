Rapportage 2022 | Raad van Europa
voortijdig beëindigd, na de inwerkingtreding van nieuwe wetgeving in het kader van 
grootschalige hervormingen van de rechtspraak. De nieuwe wetgeving bepaalde 
onder meer dat rechterlijke leden van het NCJ voortaan door de Sejm (het Lagerhuis 
van het parlement) zouden worden gekozen. Toen de Sejm in 2018 vijftien nieuwe 
leden voor de NCJ koos, werd de ambtstermijn van verzoeker als rechterlijk lid van de 
NCJ onmiddellijk beëindigd.  
In deze zaak heeft de regering als derde partij geïntervenieerd. In de interventie 
verwees de regering naar de grootschalige hervormingen van de rechtspraak in Polen 
en het belang van een onafhankelijk en onpartijdig gerecht dat is ingesteld bij wet 
voor het waarborgen van de rechtsstaat.  
Het EHRM oordeelt dat sprake is van een schending van artikel 6 lid 1 EVRM. De Poolse 
regering voert aan dat het gebrek aan toegang tot de rechtbank geen gevolg was van 
de hervormingen van de rechtspraak, aangezien de leden van het NCJ nooit de kans 
hebben gehad (ook niet vóór de hervormingen) om de beëindiging van hun mandaat 
aan te vechten. Het EHRM merkt op dat de Poolse overheid geen argumenten naar 
voren heeft gebracht die rechtvaardigen dat er geen rechterlijke toets heeft kunnen 
plaatsvinden over de vroegtijdige beëindiging van de aanstelling van verzoeker.  
Het EHRM benadrukt dat door de grootschalige hervormingen van de rechtspraak in 
| 24 | Polen, de rechterlijke onafhankelijkheid ten prooi is gevallen aan een te grote 
inmenging door de uitvoerende en wetgevende macht in Polen en daardoor verzwakt 
is geraakt. 
Wat betreft de klacht onder artikel 13 EVRM, oordeelt het EHRM dat het niet 
nood zakelijk is om de klacht onder artikel 13 EVRM apart te onderzoeken, omdat de 
klacht onder artikel 13 EVRM in essentie hetzelfde is als de klacht onder artikel 
6 EVRM. 
H.F. en M.F. t. Frankrijk (24384/19, 14 september 2022)
Verzoekers zijn de ouders van Franse onderdanen L. en M. die Frankrijk hebben 
verlaten om met hun partners naar het door Islamitische Staat (IS) gecontroleerde 
gebied in Syrië te reizen. De verzoekers klagen dat de weigering van Frankrijk om hun 
dochters en minderjarige kleinkinderen te repatriëren in strijd is met artikel 3 EVRM 
(verbod van foltering, onmenselijke of vernederende behandeling). Daarnaast 
betogen de verzoekers dat deze weigering een schending inhoudt van hun recht op 
toegang tot het grondgebied van het land waarvan zij onderdaan zijn, zoals 
vastgelegd in artikel 3 lid 2 van het Vierde Protocol bij het EVRM. 
Verzoekers hebben de Franse autoriteiten verschillende malen verzocht om 
repatriëring van hun dochters en kleinkinderen uit de kampen voor oud IS-strijders 
in het noordoosten van Syrië. Aan deze verzoeken gaven de Franse autoriteiten geen 
gehoor en een formeel besluit ontbrak. Ook hebben verschillende Franse rechters 
zich niet bevoegd geacht te oordelen over de klachten van verzoekers en immuniteit 
van jurisdictie verklaard wat betreft handelingen van de Staat.
