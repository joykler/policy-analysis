1  
 
 
 
 
INTRODUCTIE 
 
 
1.1 Aanleiding 
 
Haaien en roggen behoren tot een kwetsbare groep vissen die wereldwijd, en ook in de Nederlandse 
wateren onder druk staan. Om die reden werkt het Ministerie van Landbouw, Natuur en Voedselkwaliteit aan 
maatregelen ter bescherming van deze soort. Hiertoe is in 2015 het Kaderrichtlijn Mariene Strategie (KRM) -
haaienactieplan (hierna: Haaienactieplan) 2015 -2021 opgesteld. Dit Haaienactieplan loopt eind 2021 af en 
dient dan voor een termijn van 6 jaar herzien te worden. In deze herziening dienen nieuwe 
wetenschappelijke inzichten, wet- en regelgeving en sociaaleconomische aspecten te worden meegenomen.  
 
 
1.2 Doel 
 
Deze rapportage dient als programma van eisen voor het Haaienactieplan 2022-2027. De rapportage geeft 
een overzicht van het juridisch kader en beleidskader dat relevant is voor het Haaienactieplan en van de 
suggesties vanuit verschillende belangengroepen. Uit deze twee onderdelen volgt het programma van eisen: 
een advies over de te nemen maatregelen in de update van het Haaienactieplan, die bijdragen aan de 
doelstelling van de KRM. 
 
 
1.3 Methode en proces 
 
Juridisch onderzoek  
Er is overzicht gemaakt van het juridisch kader en het beleidskader voor haaien en roggen in de Nederlandse 
1
wateren. Er is juridisch onderzoek gedaan naar het internationaal, Europees en nationaal recht en beleid. 
Hierbij is onderscheid gemaakt tussen juridisch bindende en juridisch-niet bindende bepalingen en 
beleidsdoelen.  
 
Overlap met andere onderzoeksprogramma’s  
Om overlap te voorkomen tussen het Haaienactieplan 2022 - 2027 en reeds bestaande 
onderzoeksprogramma’s, is geïnventariseerd wat er in het Wind op zee ecologisch programma (hierna: 
WOZEP) en het Monitoring onderzoek natuurversterking soortenbescherming (hierna: MONS) voortkomend 
uit het Noordzee Akkoord (hierna: NZA) reeds gedaan wordt in het kader van haaien en roggen. Hiertoe is 
contact gelegd met contactpersonen van deze onderzoeksprogramma’s. De onderdelen van WOZEP en 
MONS waarbij overlap kan bestaan zijn opgenomen in dit rapport. In het rapport is ook opgenomen welke 
onderzoeksprogramma’s naar haaien en/of roggen momenteel lopen.  
 
Consultatiebijeenkomsten  
Door middel van consultatiebijeenkomsten zijn stakeholders bevraagd over hun suggesties en 
verwachtingen voor het KRM-Haaienactieplan 2022-2027. Er zijn drie consultatiebijeenkomsten 
georganiseerd: op 19 januari 2022 voor de visserijsector, op 27 januari 2022 voor wetenschappers en 
beleidsmakers en op 28 januari 2022 verschillende belangenorganisaties. Tijdens deze 
 
1
 De territoriale zee en exclusief economische zone. 
5 | 47 Witteveen+Bos | 128723/22-004.713 | Definitief
