Quick Scan KRM-Haaienactieplan 2015- 2021                    
 
Bijlage I Kennisleemtes uit “Brochure haaien en roggen in 
Nederlandse wateren” (Walker & Kingma, 2020). 
 
Kennisleemtes 
1. Verspreiding en voorkomen 
Om goed beheer te ontwikkelen is het van belang te weten welk rol het NCP en het 
Nederlandse kustgebied spelen in de levenscyclus van de populaties van de daar voorkomende 
soorten. Ook zal geanalyseerd moeten worden welke knelpunten er zijn voor de verdere 
ontwikkeling en het behoud van gezonde populaties. Hiervoor is het van belang de ruimtelijke 
dynamiek van de soorten beter te kennen en hun habitateisen gedurende de levenscyclus te 
onderzoeken. Ook is het van belang om te kijken waar de grenzen van de populaties zijn en 
welk deel zich buiten Nederlandse wateren bevinden. Om de kennisleemtes in te vullen zou 
een meerjarig onderzoeksprogramma ontwikkeld kunnen worden dat het volgende adresseert:   
 
Habitatgebruik 
➢ Bemonstering in kustzone en op het NCP om het voorkomen van soorten in het gebied 
jaarrond te kunnen bepalen; inzetten van niet-reguliere technieken zoals fuiken, 
ankerkuil of staande kuil, sonar, e-DNA, camera’s 
➢ Habitatanalyse om geschikte habitats te onderzoeken: 
➢ analyse van al bestaande data over (a)biotische factoren in habitats 
(bodemtype, temperatuur, diepte, voorkomen van bodemdieren enz.)  
➢ verzamelen van nieuwe informatie over habitats waar bekend is dat de soorten 
voorkomen, bijvoorbeeld Voordelta en Waddenzee 
 Migratiepatronen 
➢ Merken van haaien en roggen met (satelliet)zenders en het plaatsen van ontvangers in 
het gebied 
➢ Samenwerking tussen sport- en beroepsvissers, onderzoekers en NGOs zoals in 
Voordelta en Waddenzee nu plaatsvindt, verder uitbreiden. 
Populatiestructuur 
➢ Afbakenen van populaties middels verwantschap DNA onderzoek – (deels opgepakt in 
Life-IP)   
➢ Populatiedynamica – b.v. verzamelen van informatie over fecunditeit, 
voortplantingscyclus en leeftijdsanalyse (voor leeftijdsopbouw) 
(Bij)vangst van haaien en roggen door  
➢ Uitbreiden van bestaande samenwerking tussen beroepsvissers, onderzoekers en NGOs 
om vangsten in beeld te brengen en samen oplossingen te zoeken om de soorten te 
vermijden, selectiever te vissen en overleving te verhogen 
Invloed van menselijke activiteit 
➢ Verspreiding van soorten in het gebied voorafgaande aan het ontwikkelen van 
windparken, grootschalig zandsuppleties en infrastructurele werken om effect van deze 
activiteiten te kunnen bepalen 
➢ Gevoeligheid van soorten voor elektromagnetische velden onderzoeken door middel van 
veldwaarnemingen en labonderzoek 
➢ Effecten van grootschalige zandsuppleties in de kustzone: invloed op habitats die voor 
de soorten van belang zijn; invloed op levenscyclus en migratiepatronen;   
➢ Infrastructurele werken: invloed op habitats die voor de soorten van belang zijn 
22
