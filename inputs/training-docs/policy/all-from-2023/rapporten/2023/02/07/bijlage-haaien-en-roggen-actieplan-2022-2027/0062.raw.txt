- visserij vangsten analyse; 
- ecologische risico analyses;  
- levensgeschiedenis kenmerken (Life history traits) onderzoek.  
 
Voor alle andere soorten is het advies om ook doorlopend te kijken of ze bedreigd zijn en of daarop 
geacteerd moet worden. Er wordt ingebracht dat de jaarlijkse TAC & Quota onderhandelingen hier een goed 
moment voor zijn. Specifiek wordt door de belangenorganisaties gepleit voor een terugzetverplichting en 
rapportageverplichting voor de ruwe haai. Deze is op de rode lijst komen te staan als critically endangered. 
Volgens de stakeholders moet hier direct op gereageerd worden. Er is een groot gevoel van urgentie omdat 
de achteruitgang van deze soort al lager bekend is en het de perceptie is dat er niets aan gedaan wordt. 
Verder wordt er in de belangenorganisaties gepleit voor het beschermen van extreem zeldzame soorten 
zoals bijvoorbeeld de marmersidderrog en de zandrog. Deze lopen juist vanwege hun zeldzaamheid het 
risico dat er mee geposeerd wordt voor sociale media wat de overlevingskans na terugzetten vermindert.  
  
Wettelijk kader 
Het nemen van maatregelen voor onbeschermde niet-commerciële soorten en voor ernstig bedreigde 
soorten draagt bij aan de KRM-doelstelling om de populatie van alle haaien- en roggensoorten te 
verbeteren.  
 
Momenteel is het op grond van de TAC & Quota-verordening verboden om de ruwe haai te vangen, aan 
boord te houden of aan te landen wanneer wordt gevist met de beug. Voor andere vistechnieken geldt dit 
verbod niet. Om het verbod uit te breiden zal dit opgenomen moeten worden in de nieuwe TAC & Quota-
verordening. Nederland kan dit niet unilateraal beslissen. Hiervoor zou Nederland zich, evenals voor het 
ontwarren van het groeps-TAC voor roggen, moeten inzetten in de internationale politieke discussie. Er zijn 
geen andere mogelijkheden die Nederland unilateraal kan nemen om een terugzetverplichting voor de ruwe 
1
haai af te dwingen. 
  
Op grond van de verordening haaienvinnen moet Nederland jaarlijks rapporteren over het totaal aantal 
gevangen haaien. Deze rapportageverplichting is niet soort-specifiek. 
 
Draagvlak  
Onder de wetenschap en beleidsmakers en de belangenorganisaties is consensus over de noodzaak voor 
betere bescherming van de ruwe haai. Ook is er consensus dat het Haaienactieplan juist moet werken voor 
de soorten haaien en roggen die onder bestaande wetgeving en beleid niet effectief beschermd worden.  
 
Effectiviteit  
Wanneer Nederland zich inspant voor een terugzetverplichting van - in de huidige situatie - ruwe haai, zal 
dit niet direct het gewenste resultaat opleveren. Om de kans op succes te verhogen, moet het ministerie we-
tenschappelijke onderbouwen waarom een terugzetverplichting voor de ruwe haai noodzakelijk is. Voor 
niet-commerciële soorten waar kennisleemtes voor bestaan is het in de eerste plaats van belang om deze 
leemtes op te vullen. Op de lange termijn vormt kennis de basis voor effectieve maatregelen. Tenslotte is 
onderzoek naar de meest effectieve manier om bescherming voor haaien en roggen te waarborgen in wet-
geving en beleid een belangrijke stap richting effectieve, juridisch verankerde maatregelen.  
 
 
1
 Hierover zijn E.J. Molenaar van de Universiteit Utrecht en Kees Bastmeijer van Tilburg University mede geconsulteerd.  
28 | 47 Witteveen+Bos | 128723/22-004.713 | Definitief
