Advies 
De rol van bijvangst in relatie tot de populaties van haaien en roggen moet in kaart gebracht worden. Hierbij 
moet ook de bijvangst in de pelagische visserij betrokken worden. Als bijvangst negatieve effecten heeft op 
populaties van haaien- en roggensoorten, met bijvoorbeeld doorwerking op de goede milieutoestand in de 
zin van de KRM, moeten concrete, praktische en financieel haalbare, acties gericht op bijvangstvermindering 
worden ingesteld. Als bijvangst geen significant negatieve effecten heeft op de populaties van haaien en 
roggen, moet bijvangst minder prioriteit krijgen in het Haaienactieplan. Als mogelijkheid om bijvangst te 
kwantificeren lijkt het onderzoek vanuit Innorays met de verdere ontwikkeling binnen Fully Documented 
Fisheries, en specifiek automatische soortenherkenning middels camera’s en een algoritme, de meest 
kansrijke optie. Het lopende onderzoek ‘Bridging Knowledge Gaps for sharks and rays in the North Sea’ 
alsmede Innorays dient doorgezet te worden om meer kwantitatief inzicht te krijgen in de materie. 
 
Bij het opzetten van onderzoek moet rekening worden gehouden met het onderzoek naar bijvangst dat 
1
uitgevoerd zal worden in het kader van MONS. 
 
Financiële implicaties en doorlooptijd  
De financiële implicaties voor de overheid zijn afhankelijk van de vorm van het onderzoek, maar 
waarschijnlijk gemiddeld. De doorlooptijd is naar verwachting gemiddeld, het uitvoeren van onderzoek naar 
de effecten van bijvangst op de populatie zal naar verwachting tussen de twee en vijf jaar duren. 
 
Dit advies draagt tevens bij aan de uitvoering van de volgende internationale verdragen. 
 
OSPAR  
Alle mogelijk maatregelen nemen om de maritieme omgeving te beschermen tegen nadelige effecten van 
menselijke activiteiten om de menselijke gezondheid te waarborgen, mariene ecosystemen te conserveren en - 
indien mogelijk - beschadigde mariene gebieden te herstellen.  
 
CMS 
Onderzoek betreffende migrerende soorten bevorderen en ondersteunen en hieraan medewerking te verlenen.  
 
Memorandum of Understanding Sharks  
Streven naar het aannemen, implementeren en uitvoeren van juridische, regelgevende of administratieve 
maatregelen om trekkende haaien en hun habitat te beschermen en beheren, door middel van: 
- verbeteren van het inzicht in populaties; 
- zorgdragen voor duurzame visserij op haaien. 
 
3.2.4 Bescherming van bedreigde soorten  
 
Inleiding 
De doelstelling van het Haaienactieplan is het verbeteren van de populatieomvang van alle haaien- en 
roggensoorten. Tijdens de consultatiebijeenkomsten kwam naar voren dat stakeholders suggereren om in het 
Haaienactieplan maatregelen te nemen voor specifieke haaien- en roggensoorten.  
 
Input stakeholders 
Vertegenwoordigers van de visserij gemeenschap hebben tijdens de terugkoppeling sessie aangegeven dat 
ruwe haai weinig gevangen wordt en altijd direct overboord gezet wordt. 
 
De wetenschappers en beleidsmakers vinden dat het Haaienactieplan moet werken voor de soorten die niet 
beschermd zijn onder de TAC & Quota-verordening of de verordening Technische Maatregelen, en hiermee 
‘tussen wal en schip vallen’. Dit zijn ook wel de niet-commerciële soorten zoals de hondshaai en de gevlekte 
gladde haai. Voor deze soorten bestaat een kennisleemte en kunnen verschillende soorten onderzoeken van 
belang zijn, de volgende voorbeelden van onderzoek zijn aangedragen: 
- maximum Sustainable Yield-berekeningen; 
 
1
 Zie hoofdstuk 5.3.  
27 | 47 Witteveen+Bos | 128723/22-004.713 | Definitief
