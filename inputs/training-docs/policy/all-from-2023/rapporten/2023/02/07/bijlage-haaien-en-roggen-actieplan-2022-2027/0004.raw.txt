expert judgement wordt in de periode van het actieplan bezien of er mogelijk in de 
periode na 2027 acties worden verwacht, bijvoorbeeld door verandering van het 
leefgebied.  
- Actie 7: Voor ruwe haai is er een vorm van beheer middels de TAC & Quota 
verordening, echter beperkt tot beug visserij in een beperkt aantal ICES-sectoren 
en deelgebieden. Er wordt ingezet op verbreding van het beheer op deze soort. 
Deze actie sluit aan op actie 2. 
 
Habitatrichtlijn (Richtlijn 92/43/EEG) 
Er zijn geen haaien- of roggensoorten opgenomen in de bijlages van de habitatrichtlijn. In 
de beschrijving van het habitattype (H1110) permanent overstroomde zandbanken worden 
pijlstaartrog, stekelrog (in subtypen A en B) en gevlekte gladde haai (in subtypen B en C) 
genoemd als veelvoorkomende soort. Voor welke doeleinden deze soorten de permanent 
overstroomde zandbanken gebruiken is weinig bekend, al is het wel duidelijk de Zeeuwse 
3
Delta als kraamkamer fungeert voor de gevlekte gladde haai . 
- Actie 8: Aansluitend op bestaand onderzoek meer inzicht verkrijgen in de rol van 
haaien en roggen in het Noordzee ecosysteem en de functie van de kustwateren en 
aanwezig habitat voor haaien- en roggensoorten. Deze actie sluit aan bij actie 4. 
Onderdeel hiervan is onderzoek naar het dieet van haaien en roggen als onderdeel 
van het voedsel web. Predatie op krabben en zeesterren kan bijvoorbeeld een 
positieve interactie hebben op de productie van schelpdieren zoals oesters en 
mosselen in de Zeeuwse Delta. 
 
Kaderrichtlijn Mariene Strategie (Richtlijn 2008/56/EC) 
In de Mariene Strategie Deel 1 (2018-2024) zijn geen indicatoren opgenomen om de goede 
milieutoestand te toetsen voor haaien en roggen (zie bijlage 1). 
- Actie 9: Nationale indicatoren ontwikkelen zodat de toestand van haaien- en roggen 
in de volgende Mariene Strategie Deel 1 (2024-2029) getoetst kan worden. Hiervoor 
wordt zoveel mogelijk ingezet op aansluiting bij regionale indicatoren in OSPAR-
verband. 
 
Structureel verbeteren kennisbasis 
Ten behoeve van de adequate uitvoering van alle relevante wet- en regelgeving is 
verbeterde kennis nodig over voorkomen, verspreiding, populatiestructuur en bijvangsten 
van alle haaien en roggensoorten op het NCP. Aan de hand daarvan kan ook worden 
bepaald of het beleid afdoende is voor de bescherming van die soorten. Hiervoor wordt 
een meerjarig onderzoeksprogramma opgezet om continuïteit te waarborgen.  
- Actie 10: Nederland streeft er naar voor alle op het NCP voorkomende soorten 
passend beleid te ontwikkelen en zal jaarlijks evalueren of aanvullend beleid voor 
deze soorten nodig is. Meerjarig onderzoeksprogrammering opzetten en 
verbeterde soortregistratie maken hier ook deel van uit. 
 
  
 
3
 Brevé, N., Winter, E., & Nagelkerke, L. (2022). Gevlekte gladde haai is een kilometervreter. Sportvisserij 
Nederland. https://www.sportvisserijnederland.nl/actueel/nieuws/23804/gevlekte-gladde-haai-is-een-
kilometervreter.html
