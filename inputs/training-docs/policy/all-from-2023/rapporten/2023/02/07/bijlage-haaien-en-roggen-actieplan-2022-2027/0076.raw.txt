5  
 
 
 
 
OVERZICHT LOPEND (OVERHEID GEFINANCIERD) ONDERZOEK 
 
 
5.1 Inleiding 
 
In dit hoofdstuk wordt aangeven welk wetenschappelijk onderzoek loopt binnen bestaande 
onderzoeksprogramma’s. Dit overzicht biedt een wetenschappelijk kader om: 
- zorg te dragen dat het Haaienactieplan gebruik maakt van de recentste inzichten;  
- te identificeren welke suggesties van stakeholders nog niet worden onderzocht door een andere partij; 
- goed aansluit bij bestaand onderzoek; en 
- te voorkomen dat er dubbelingen in onderzoek plaatsvinden. 
 
 
5.2 Lopend wetenschappelijk onderzoek 
 
In de rapportage van Jurgen Batsleer et al (2020) ‘Overzicht beschikbare gegevens ten behoeve van 
Nederlandse beleidsdoelen voor haaien en roggen.’ wordt in hoofdstuk 5 een overzicht gegeven van 
lopende wetenschappelijke projecten bij Wageningen Marine Research. Onderstaand wordt een update 
gegeven van deze lijst: 
- Life-IP (2020-2021): mogelijk nog kleine verlenging in verband met DNA-onderzoek gevlekte gladde 
haai; 
- Bridging Knowledge gaps (januari 2021 - december 2022): discard overleving, populatie structuur en 
grootte; 
- OSW Data-Arm Visbestanden (2021-2023): age, maturity, fecundity en stukje genetisch werk. 
 
 
5.3 Overlap MONS 
 
Het Haaienactieplan en soortenbeschermingsplannen vanuit MONS komen voort uit twee verschillende 
beleidsinstrumenten. Het Haaienactieplan komt voort uit de KRM. Soortenbeschermingsplannen komen 
voort uit het NKZ in sectie 6.8 - 6.12. In een soortenbeschermingsplan wordt per soort aangegeven hoe deze 
beschermd gaat worden. Het Haaienactieplan omvat méér dan een soortenbeschermingsplan, namelijk ook 
beleidsinstrumenten en wetenschappelijke programma’s om het beschermingsregime te implementeren en 
kennisleemtes te dichten. Ter voorkoming van overlap tussen deze twee beleidsinstrumenten, is in deze 
sectie aangegeven wat er binnen MONS gebeurt op het gebied van haaien en roggen.  
 
Op 27 januari 2022 heeft een overleg plaatsgevonden met Jeroen Vis van het Ministerie van EZK en Susan 
Spieksma van het Ministerie van LNV over de eventuele overlap tussen MONS en het Haaienactieplan. Uit dit 
gesprek bleek dat er binnen MONS nog geen duidelijkheid was over specifieke werkzaamheden die 
uitgevoerd gaan worden. In een nader overleg, op 14 maart 2022 is het programma van eisen voor het 
Haaienactieplan besproken met Jeroen Vis en Susan Spieksma. In het Rapport Monitoring en Onderzoek 
Natuurversterking en Soortenbescherming (MONS) van oktober 2021 staan een aantal 
onderzoeksvoorstellen die mogelijk kunnen overlappen met het Haaienactieplan. In het overleg zijn de 
looptijden van deze onderzoeken besproken. De onderzoeken binnen MONS zijn:  
42 | 47 Witteveen+Bos | 128723/22-006.289 | Definitief 02
