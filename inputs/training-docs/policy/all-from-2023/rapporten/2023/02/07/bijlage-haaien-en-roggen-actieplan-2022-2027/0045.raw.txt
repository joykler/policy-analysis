Memorandum of Understanding on the Conservation of Migratory Sharks (Sharks MoU)  
 
Juridische status: niet bindend  
1
Ondertekend door Nederland op 22 november 2011 
De partijen van het verdrag van Bonn hebben met de Memorandum of Understanding (hierna: MoU) on the 
Conservation of Migratory Sharks een akkoord gesloten over de bescherming van migrerende 
haaiensoorten. De MoU ziet op onder andere de doornhaai, zee-engel, reuzenhaai, voshaai en haringhaai. 
Het is een juridisch niet-bindend instrument dat als doel heeft om een gunstige staat van instandhouding 
2
voor migrerende haaien te bereiken en behouden. Deze moet gebaseerd zijn op de best beschikbare 
wetenschappelijke informatie en de sociaaleconomische en andere waarden van deze haaiensoorten 
3
meenemen. 
 
De ondertekenaars van het MoU moeten streven naar het aannemen, implementeren en uitvoeren van 
juridische, regelgevende of administratieve maatregelen om migrerende haaien en hun habitat te 
beschermen en beheren. Hiertoe moeten ondertekenaars streven naar het implementeren van de volgende 
doelen:  
a.  het verbeteren van het inzicht in de populaties trekhaaien door middel van onderzoek, monitoring 
 en informatie-uitwisseling; 
b.  zorgdragen voor duurzame visserij op haaien (gericht en niet-gericht);  
 waar mogelijk zorgen voor de bescherming van kritieke habitats en migratieroutes en kritieke 
 levensfasen van haaien; 
c.  het vergroten van het publieke bewustzijn van de bedreigingen voor haaien en hun leefgebieden, 
 en het vergroten van de publieke participatie in natuurbeschermingsactiviteiten; en 
.4 
d.  versterking van de nationale, regionale en internationale samenwerking.
 
Hierbij zijn onder andere de volgende zaken van belang: 
- de samenwerking met de visserij-industrie, NGO’s voor natuurbehoud en internationale organisaties die 
zich bezighouden met visserij, met het oog op het ontwikkelen van een werkrelatie, het analyseren van 
huidige instandhoudingsinitiatieven en het betrekken van deze organisaties bij de verbetering en 
uitvoering van beheerplannen; 
- het bevorderen van wetenschappelijk onderzoek en het uitwisselen van informatie; 
- het instellen van een vangstverbod voor de soorten genoemd in Bijlage I van Sharks MoU; 
- het stellen van doelen voor visquota voor andere haaiensoorten;  
- de ontwikkeling en uitvoering van haaienactieplannen;  
- het herzien van nationale wet- en regelgeving indien dit nodig is voor de instandhouding van 
migrerende haaien; en  
- het creëren en bijhouden van soort specifieke nationale registers van vangsten, aanlandingen en 
 
5
teruggooi van haaien. 
 
Convention on International Trade in Endangered Species of Wild Fauna and Flora (CITES)  
 
Juridische status: bindend 
6
Geratificeerd door Nederland op 19 april 1984 
CITES (ook wel Verdrag van Bern) reguleert de internationale handel in bedreigde diersoorten. De bedreigde 
diersoorten zijn ingedeeld in drie verschillende bijlagen. Verschillende soorten haaien zijn opgenomen op 
één van deze drie bijlagen. De Europese Unie heeft ter implementatie van CITES verschillende verordeningen 
vastgesteld, die in sommige gevallen strengere eisen stellen dan CITES zelf.  
 
 
1
 https://www.cms.int/country/netherlands . 
2
 Sectie 1 paragraaf 1 MoU Sharks. 
3
 Sectie 2 paragraaf 5 MoU Sharks. 
4
 Sectie 4 paragraaf 12 MoU Sharks . 
5
 Sectie 4 paragraaf 13 MoU Sharks. 
6
 https://treaties.un.org/pages/showDetails.aspx?objid=0800000280105383 . 
11 | 47 Witteveen+Bos | 128723/22-004.713 | Definitief
