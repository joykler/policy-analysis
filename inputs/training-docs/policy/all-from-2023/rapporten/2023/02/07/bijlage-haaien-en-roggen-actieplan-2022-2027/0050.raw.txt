ontwikkelen. Ten derde worden lidstaten aangemoedigd om relevante geaggregeerde gegevens betreffende 
vloten en haaienvisserij openbaar te maken. Ten slotte moeten lidstaten educatieve programma’s opzetten 
om vissers en het publiek te informeren over beperkingen en programma’s voor de instandhouding van het 
1
haaien- en roggenbestand.  
 
Internationale Haaien Strategie (IHS) 
In 2019 is door het Ministerie van Landbouw, Natuur en Voedselkwaliteit een Internationale Haaien Strategie 
(IHS) gepubliceerd. De strategie dient als kader voor beleid gericht op beheer en herstel van haaien- en 
roggenpopulaties in nationale en internationale wateren. Het is daarom belangrijk dat het Haaienactieplan 
2022-2027 aansluit bij de beleidsdoelen uit de IHS: 
- beleidsdoel 1 is gericht op het stimuleren van onderzoek, verbeteren van kennis en vullen van hiaten in 
kennis over haaien en roggen; 
- beleidsdoel 2 gaat over het verscherpen en aanvullen van beheermaatregelen voor visserij. Voor 
vangsten van soorten waarvoor een TAC geldt, moet wetenschappelijk onderbouwd zijn dat zij duurzaam 
zijn. Daarnaast zijn nieuwe maatregelen gewenst voor soorten die nu nog niet beschermd zijn en ter 
voorkoming van ongewenste bijvangsten. Ook moet ingezet worden op handhaving van bestaande 
beschermingsmaatregelen. Tenslotte moet verkend worden of ruimtelijke maatregelen kunnen bijdragen 
aan bescherming van paaigronden of kraamkamers van haaien en roggen; 
- beleidsdoel 3 is gericht op stakeholders en publiek bewustzijn. Er moet worden ingezet op educatie en 
communicatie voor de visserijsector. Onderdeel hiervan is het ontwikkelen van een 
identificatiehandleiding en een gedragscode voor het terugzetten van haaien en roggen; 
- beleidsdoel 4 betreft de inzet van Nederland bij internationale wetgeving en beleid. Nationaal beleid 
dient goed afgestemd te zijn op internationaal en Europees recht en beleid. De IHS dient door 
Nederland te worden uitgedragen binnen internationale verdragen en regionale visserijorganisaties. Ook 
moeten internationale beheerplanning voor migrerende soorten hier worden gestimuleerd. Ten slotte 
moet worden ingezet op goede monitoring en beheer van handel en vangst van soorten die onder CITES 
en CMS beschermd zijn.  
 
(Ontwerp) Programma Noordzee 2022-2027  
Het ontwerp Programma Noordzee spreekt van een zorgwekkende situatie van een aantal haaien- en 
2
roggensoorten en ziet dit als indicatief voor de toestand van de gehele visgemeenschap. 
 
Verder wordt de kennisvraag over de effecten op haaien en roggen van elektromagnetische velden rond 
kabels uitgelicht en wordt vastgesteld dat het Monitoring, Onderzoek, Natuurversterking en 
Soortenbescherming onderzoeksprogramma wordt ingesteld. Binnen dit programma zal ook de gezondheid 
3
en ontwikkeling van haaien en roggen worden onderzocht.  
 
Het Ontwerp programma Noordzee stelt dat het KRM-haaienactieplan 2015-2021 in 2021 geëvalueerd zal 
4
worden en een vervolg krijgt voor een nieuwe zesjaarlijkse periode.  
 
 
2.4 Overig  
 
Soortenlijsten  
Haaien- en roggensoorten komen voor op verschillende soortenlijsten die geen juridische status hebben.  
 
Rode lijst vissen  
Op de Rode lijst worden soorten opgenomen die uit Nederland zijn verdwenen of dreigen te verdwijnen. De 
lijst heeft geen juridische status, maar een signaleringsfunctie. De mate van bedreiging van vissoorten is 
verdeeld over de volgende categorieën: verdwenen uit Nederland, ernstig bedreigd, bedreigd, kwetsbaar, 
 
1
 EU Haaienactieplan p. 13. 
2
 (Ontwerp) Programma Noordzee 2022-2027 p. 30. 
3
 (Ontwerp) Programma Noordzee 2022-2027 p. 32. 
4
 (Ontwerp) Programma Noordzee 2022-2027 p. 37. 
16 | 47 Witteveen+Bos | 128723/22-004.713 | Definitief
