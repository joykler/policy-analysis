6  
 
 
 
 
PROGRAMMA VAN EISEN HAAIENACTIEPLAN 2022-2027 
 
 
6.1 Inleiding 
 
In dit hoofdstuk is het programma van eisen voor het Haaienactieplan 2022-2027 opgenomen. Dit 
programma van eisen is een advies over de te nemen maatregelen in het Haaienactieplan om te voldoen aan 
de doelstelling van het KRM. Dit programma van eisen is gebaseerd op de gefilterde uitkomsten van de 
consultatiebijeenkomsten, waarbij onderwerpen die al elders onderzocht of uitgevoerd worden niet 
meegenomen zijn. In sectie 6.1 worden de geadviseerde maatregelen gepresenteerd. In sectie 0 zijn de 
overige thema’s opgenomen. Dit zijn thema’s die wel zijn besproken in de consultatiebijeenkomsten, maar 
niet zijn opgenomen in het advies.  
 
 
6.2 Programma van eisen 
 
1 Ontwarring van het groeps-TAC 
Nederland dient zich in de internationale visserijpolitiek hard te maken voor een ontwarring van het 
groeps-TAC. Specifiek moet het loskoppelen van het TAC voor stekelrog worden uitgelicht. De discussie 
moet gevoerd worden op basis van wetenschappelijk onderzoek over de biologie en overlevingskansen 
van soorten. Ook de praktische gevolgen voor de visserijsector moeten meegewogen worden. 
 
2 Educatie over soortenkennis voor de visserijsector  
De educatie voor soortenherkenning dient doorgezet te worden middels opsplitsing in drie doelgroepen.  
 
Ten eerste moet er effectieve educatie komen voor vissers. Deze educatie moet zo simpel mogelijk zijn 
en kan worden ingezet op educatie voor visserijscholen - uitgebreider dan dat dit nu wordt aangeboden. 
Daarnaast is het voor vissers behulpzaam om iets tastbaars aan boord te hebben, om de soortenkennis 
paraat te houden. Hiervoor moet geëvalueerd worden of de vorm van een zoekkaart geschikt is, of dat 
gezocht moet worden naar andere vormen. 
 
Ten tweede is training voor afslagmedewerkers noodzakelijk met het oog op juiste registratie. Dit draagt 
ook bij aan realistische data van aangelande vangsten. Er dient gezamenlijk met de afslagen gekeken te 
worden wat een geschikte vorm is om afslagmedewerkers te trainen.  
 
Ten derde moet de handhaving door NVWA verbeterd worden. Het ministerie dient met de NVWA in 
overleg te treden om een gezamenlijk plan op te stellen.  
 
3 Ongewenste bijvangst  
De rol van bijvangst in relatie tot de populaties van haaien en roggen moet in kaart gebracht worden. 
Hierbij moet ook de bijvangst in de pelagische visserij betrokken worden. Als bijvangst negatieve 
effecten heeft op populaties van haaien- en roggensoorten, met bijvoorbeeld doorwerking op de goede 
milieutoestand in de zin van de KRM, moeten concrete, praktische en financieel haalbare, acties gericht 
op bijvangstvermindering worden ingesteld. Als bijvangst geen significant negatieve effecten heeft op de 
populaties van haaien en roggen, moet bijvangst minder prioriteit krijgen in het Haaienactieplan. Als 
mogelijkheid om bijvangst te kwantificeren lijkt het onderzoek vanuit Innorays met de verdere 
44 | 47 Witteveen+Bos | 128723/22-006.289 | Definitief 02
