Quick Scan KRM-Haaienactieplan 2015- 2021                    
Overzicht van beleid en beheer 
Achtergrond 
In 2009 werd door voor de het Europese Unie een Action for the Conservation and Management 
of Sharks (CPOA-Sharks - SEC(2009) 103) plan gericht op duurzaam beheer en behoud van 
haaien en roggen in EU wateren. Het EU plan kent drie hoofddoelstellingen en is door alle EU-
lidstaten onderschreven. De drie hoofddoelstellingen zijn: 
• Uitbreiden kennis over haaienvisserij, haaiensoorten en hun rol in het ecosysteem; 
• Waarborgen duurzaamheid van haaienvisserij; 
• Stimuleren samenhang tussen het interne en externe beleid voor haaien. 
 
Een deel van de invulling van dit plan gebeurt op Europees niveau, zo wordt de visserij centraal 
gereguleerd via het Gemeenschappelijk Visserijbeleid (verordening EU 1318/2013) en worden 
voor hoog migrerende soorten afspraken gemaakt binnen Regionale Visserijorganisaties (bijv. 
ICCAT). Tevens wordt iedere lidstaat gevraagd om beschermingsmaatregelen te ontwikkelen 
voor soorten in zijn eigen wateren.  
 
In oktober 2019 is er door de Scientific, Technical and Economic Committee for Fisheries 
(STECF) van de EU een review gepubliceerd over de implementatie van het CPOA-Sharks. De 
conclusie van dit onderzoek was dat ondanks dat er wel voortgang is geboekt in de kennis over, 
en het duurzaam beheer van, kraakbeenvissen in de EU, de meeste doelen nog niet gehaald 
zijn. De aanbeveling van het rapport is om het huidige CPOA-Sharks te herzien en de 
openstaande acties op te volgen (STECF, 2019). 
 
Nederlands Haaien en Roggen beleid 
Nederlands Haaien Actie Plan (NL-HAP 2015) 
In Nederland is ervoor gekozen een eigen Haaien Actieplan (HAP) te ontwikkelen in het kader 
van de implementatie voor de Kaderichtlijn Mariene Strategie. Dit plan werd gepubliceerd in 
2015 en de doelstellingen zijn verwoord in een kamerbrief die de staatssecretaris aan de 
Tweede Kamer heeft gestuurd in 2016. Hierin geeft de staatssecretaris aan hoe hij “de 
bescherming van de haaien en roggen in de Noordzee vorm wil geven. Het plan beoogt de 
bijvangsten terug te dringen, de overleving van teruggezette vissen te verhogen en door 
educatie bewustwording over haaien en roggen te vergroten. Ook wordt aangekondigd dat 
ruimtelijke beschermingsmaatregelen onderzocht die Nederland voor het NCP kan afkondigen 
onderzocht zullen worden.  
 
Het plan geeft een breed overzicht van drukfactoren die van invloed zijn op haaien en roggen 
en geeft drie concrete actiegebieden waar op korte termijn voortgang geboekt kan worden: 
• Verbetering van educatie en communicatie om zo de soortherkenning te vergroten en 
om bewustwording over de speciale status van deze soorten te vergroten; 
• Het terugdringen van ongewenste bijvangsten door toegespitst ruimtelijk beheer en 
technische maatregelen; 
• Het verhogen van de overlevingskansen bij teruggooi door het implementeren van Best 
Practice maatregelen aan boord. 
Daarnaast stelt het plan dat er met prioriteit onderzoek nodig is naar voorkomen, verspreiding 
en gebruik van het NCP door deze soorten. Tevens worden een aantal overige acties met 
betrekking tot beheer benoemd.  
4
