consultatiebijeenkomsten is gebruik gemaakt van de gesprekstechniek Deep Democracy, waarbij het 
uitgangspunt is dat iedereen gehoord wordt en er ook aandacht en waardering is voor andere opvattingen.  
De uitkomsten van de consultatiebijeenkomsten zijn samengevat en per thema gestructureerd.  
 
Eén onderdeel van de consultatiebijeenkomsten was het bespreken van mogelijke onderzoeken naar haaien 
en roggen. Omdat na de bijeenkomsten niet duidelijk was aan welke onderzoeken prioriteit werd toegekend 
door de stakeholders, is hierover per e-mail een aanvullende vraag gesteld aan de wetenschappers, 
beleidsmakers en belangenorganisaties.  
 
Terugkoppelingssessie 
Om alle deelnemers de gelegenheid te geven te reageren op de resultaten van de consultatiebijeenkomsten 
is er tijdens de Haaienkennisdag op 22 maart 2022 in Blijdorp een terugkoppeling sessie gehouden. Hier zijn 
de uitkomsten van de consultatiebijeenkomsten gedeeld. De uitkomsten waren vooraf in de vorm van een 
powerpoint presentatie met de deelnemers gedeeld. Middels Mentimeter vragen en daaropvolgende 
discussies is er de mogelijkheid geboden om te reageren en is er op een aantal punten verdieping dan wel 
verduidelijking gevraagd. De stakeholders die niet aanwezig konden zijn op de Haaienkennisdag hebben de 
kans gekregen via e-mail te reageren. De uitkomsten van deze dag zijn meegenomen in het programma van 
eisen.  
 
Programma van eisen  
Om vast te stellen of de input van de stakeholders thuis hoort in het Haaienactieplan zijn de suggesties uit 
de bijeenkomsten aan drie filters getoetst: 
1 juridisch-/beleidskader: bij deze filter wordt getoetst of de suggestie past binnen het wettelijk-en 
beleidskader dat leidend is voor het HAP; 
2 draagvlak: bij deze filter wordt gekeken naar het draagvlak voor de suggestie onder verschillende 
stakeholder-groepen; 
3 effectiviteit: bij deze filter wordt er gekeken of de inspanningen en uitgaven die gepaard gaan met de 
suggestie daadwerkelijk bijdragen aan de realisatie van het beoogde doel. In feite wordt dus het effect 
ingeschat van een bepaalde handeling. Hierbij wordt een inschatting gemaakt van de kosten en de 
tijdsduur van de suggestie.  
 
De financiële implicaties en doorlooptijd worden onderscheiden in drie categorieën: 
- kleine implicaties: tot EUR 50.000,-- en tot 2 jaar, te realiseren binnen de beleidstermijn van het 
Haaienactieplan 2022-2027; 
- middelgrote implicaties: tussen EUR 50.000,-- en EUR 100.000,-- en tussen 2 tot 5 jaar, te realiseren 
binnen de beleidstermijn van het Haaienactieplan 2022-2027; 
- grote implicaties: meer dan EUR 100.000,-- en meer dan 5 jaar, te realiseren op langere termijn. 
 
De suggesties die door deze drie filters heen kwamen zijn opgenomen in het programma van eisen voor de 
update van het Haaienactieplan 2022-2027. De suggesties die niet door deze drie filters heen komen zijn op-
genomen in paragraaf 6.3 Overige thema’s. 
 
 
1.4 Leeswijzer 
 
Hoofdstuk 2 bevat een overzicht van de wet- en regelgeving en het beleid dat van toepassing is op haaien 
en roggen in de Nederlandse wateren. In hoofdstuk 3 zijn de uitkomsten van de consultatiebijeenkomsten 
opgenomen, en zijn deze in perspectief geplaatst van de drie eerder genoemde filters. In hoofdstuk 4 wordt 
een beschrijving gegeven van de terugkoppeling sessie tijdens de Haaienkennisdag. Hoofdstuk 5 beschrijft 
welke acties voor haaien en roggen reeds zijn opgenomen in lopend wetenschappelijk onderzoek, MONS en 
WOZEP. Afsluitend wordt in hoofdstuk 6 het resulterende programma van eisen besproken.  
 
In bijlage I zijn de resultaten van de Mentimeter tijdens de Haaienkennisdag in Blijdorp opgenomen. 
6 | 47 Witteveen+Bos | 128723/22-004.713 | Definitief
