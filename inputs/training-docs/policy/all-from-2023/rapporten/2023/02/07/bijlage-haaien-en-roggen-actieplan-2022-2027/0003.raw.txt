gehonoreerd in 2023, waarbij de focus zal zijn het implementeren van werkbare 
mitigerende maatregelen. Tevens wordt ingezet op het indienen van een HORIZON project, 
onder de 2023-2024 call “Understanding and reducing the bycatch of protected species”, 
die eind 2022 is gepubliceerd. 
- Actie 3: Onderzoek voortzetten welke netinnovaties specifiek bijvangsten van 
haaien- en roggensoorten kunnen verminderen. Hiervoor ook blijven inzetten op 
het internationale EU LIFE CIBBRiNA project. Deze actie sluit aan bij verplichtingen 
onder de uitzondering van rog op de aanlandplicht. 
 
Het voorkomen van ongewenste bijvangst kan worden vergroot om locaties te mijden waar 
grote aantallen haaien- en roggensoorten zich hebben verzameld, bijvoorbeeld in 
voortplantingsgebieden of kraamkamers. 
- Actie 4: Onderzoek voortzetten dat het verspreidingsgebied en het gebruik van 
het habitat in deze verspreidingsgebieden verder in kaart brengt, in combinatie 
met visserij activiteiten ten behoeve van het volgende Programma van 
Maatregelen van de KRM . De actie is afhankelijk van de uitkomsten uit de 
lopende onderzoeksprojecten ‘LIFE-IP Deltanatuur Haaien en Roggen in Beeld’ en 
het EFMZV-project ‘Bridging Knowledge Gaps’. 
 
Shark Finning Regulation (Verordening (EU) 605/2013) 
Er zijn geen aanwijzingen dat de Nederlandse visserij gericht vist op haaiensoorten voor 
2
hun vinnen . De rapportageverplichting als onderdeel van de verordening is opgenomen in 
de Wettelijke Onderzoekstaken en daarmee langdurig geborgd.  
- Actie 5: Jaarlijkse rapportage conform artikel 6 van deze verordening. 
 
Convention on International Trade in Endangered Species of Wild Fauna and Flora 
(CITES) 
De voor de NCP relevante soorten reuzenhaai, voshaai en haringhaai zijn opgenomen in 
Bijlage II CITES en Bijlage B bij de EU CITES-basisverordening. Dit betekent dat 
internationale handel verboden is, tenzij een CITES vergunning is verleend. De CITES trade 
database kan geraadpleegd worden voor data m.b.t. internationale handel in soorten 
opgenomen op de bijlagen van CITES: https://trade.cites.org/. 
- Geen aanvullende actie benodigd. 
 
Convention on Migratory Species (CMS) 
Voor soorten die zijn opgenomen onder de bijlagen van CMS zijn verschillende 
verplichtingen van kracht. Voor soorten onder bijlage 1 (voor NL betreft dit reuzenhaai en 
zee-engel) dient alles in het werk te worden gesteld om onmiddellijke bescherming te 
verlenen en gelden strikte regels ten aanzien van vangsten en dergelijke. Voor soorten 
onder bijlage II (voor NL betreft dit ruwe haai, doornhaai, zee-engel, voshaai en 
haringhaai) dient alles in het werk te worden gesteld om overeenkomsten te sluiten 
e
betreffende het behoud en het beheer van deze soorten. Tijdens de 13 Conference of 
Parties van CMS in 2020 heeft Nederland actief bijgedragen aan het aan bijlage 1 van de 
oceanische witpunthaai en aan bijlage 2 toevoegen van de ruwe haai, gladde hamerhaai. 
De acties onder CMS dragen bij aan de doelstellingen van het dochterverdag; de 
Memorandum of Understanding on the Conservation of Migratory Sharks (Sharks MoU).  
 
- Actie 6: Zowel reuzenhaai en zee-engel zijn soorten die zeer sporadisch voorkomen 
in Nederlandse wateren. Er zijn geen aanvullende acties voorzien. Op basis van 
 
2
 Batsleer, J., Bleeker, K., Brunel, T., Van Hal, R., & Staat, L. (2020). Overzicht beschikbare gegevens ten 
behoeve van Nederlandse beleidsdoelen voor haaien en roggen. https://edepot.wur.nl/536932
