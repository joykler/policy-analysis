3.2 Uitkomst consultatiebijeenkomsten per thema 
 
3.2.1 Ontwarring groeps-TAC roggen 
 
Inleiding 
Op grond van de TAC & Quota verordening van 28 januari 2021 geldt voor Nederlandse vissers een groeps-
TAC (Total Allowable Catch) voor alle roggensoorten van totaal 220 ton.  
 
Input stakeholders 
Onder de stakeholders bestaat consensus dat het groeps-TAC ‘ontward’ moet worden. De visserijsector stelt 
dat er een steeds grotere discrepantie bestaat tussen de roggenpopulatie en het beschikbare quotum. Met 
name de populatie stekelrog is in het afgelopen decennium toegenomen en zou daarom uit het groeps-TAC 
gehaald moeten worden. De huidige groeps-TAC heeft een onderbenutting ten opzichte van de draagkracht 
van de stekelrog tot gevolg, en tegelijkertijd is de bescherming van minder draagkrachtige soorten minder 
gericht. Een los TAC voor alle roggensoorten zou kunnen leiden tot meer zogenoemde ‘choke species’ 
1
(verstikkingssoorten) , en heeft dus niet de voorkeur. Het makkelijkste onderscheidt bij de determinatie van 
soorten bij roggen is het verschil tussen ‘ruwe rog’ (stekelrog) en ‘gladde rog’ (alle overige soorten), dit 
maakt de bepaling van een verschil tussen stekelrog en andere roggen ook praktisch uitvoerbaar aan boord.  
 
Ook de beleidsmakers en wetenschappers vinden dat het TAC voor stekelrog losgekoppeld moet worden 
van het groeps-TAC. Loskoppeling van soorten van het groeps-TAC moet volgens deze groep gebeuren aan 
de hand van de biologie en de overlevingskansen van een soort. Zij erkennen dat dit een ingewikkelde 
internationale politieke discussie is, maar vinden dat Nederland zich hier in moet mengen.  
 
De belangenorganisaties sluiten zich hierbij aan, ook zij vinden dat het groeps-TAC een probleem is, dat 
opgelost moet worden. Aanvullend wordt in deze groep de wens geuit voor transparante criteria voor het 
benoemen van haaien en roggen als verboden soorten uit de TAC & Quota verordening. Tenslotte zien zij 
graag dat voor kwetsbare soorten een TAC-reductie wordt verdedigd (gebaseerd op het voorzorgsprincipe). 
 
Wettelijk kader 
Het groeps-TAC voor roggen is vastgelegd in de TAC & Quota verordening van de Europese Unie. Deze 
verordening is bindend en rechtstreeks (zonder tussenkomst van Nederlandse wetgeving) toepasselijk in 
Nederland. De Nederlandse overheid kan niet unilateraal afwijken van de TAC’s die zijn vastgesteld. Voor 
vaststelling van de TACs dient de Europese Commissie een voorstel in. De Raad van de Europese Unie stelt 
de uiteindelijke verordening vast. Wel kan Nederland invloed uitoefenen tijdens de jaarlijkse TAC & Quota 
onderhandelingen. Het loskoppelen van stekelrog van het groeps-TAC zal de KRM-doelstelling niet schaden, 
omdat de populatie stekelrog groot genoeg lijkt voor verhoging van vangstmogelijkheden.  
 
Draagvlak  
Onder de stakeholdergroepen is consensus over de noodzaak van het ontwarren van het groeps-TAC.  
 
Effectiviteit  
Wanneer Nederland zich mengt in de discussie over het groeps-TAC, betekent dit niet direct dat deze 
inspanning ook het gewenste resultaat oplevert. Om de kans op succes te verhogen, zal het ministerie met 
wetenschappelijke onderbouwing moeten aantonen dat het groeps-TAC ontward moet worden.  
 
 
1
  Term die wordt gebruikt om een soort te beschrijven met een laag quotum die ertoe kan leiden dat een vaartuig stopt met 
vissen, zelfs als het nog quota heeft voor andere soorten (ICES, 2015). 
22 | 47 Witteveen+Bos | 128723/22-004.713 | Definitief
