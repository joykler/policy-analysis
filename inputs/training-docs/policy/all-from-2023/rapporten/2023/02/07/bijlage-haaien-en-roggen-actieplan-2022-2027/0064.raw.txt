- alles in het werk te stellen om overeenkomsten te sluiten betreffende het behoud en het beheer van 
soorten in bijlage II van CMS (waaronder de ruwe haai).  
 
Memorandum of Understanding Sharks  
Streven naar het aannemen, implementeren en uitvoeren van juridische, regelgevende of administratieve 
maatregelen om trekkende haaien en hun habitat te beschermen en beheren, door middel van : 
- verbeteren van het inzicht in populaties; 
- zorgdragen voor duurzame visserij op haaien;  
- waar mogelijk zorgen voor bescherming van kritieke habitats en migratieroutes. 
 
 
3.2.5 Ruimtelijke/temporele maatregelen  
 
Inleiding 
Een mogelijke maatregel ter bescherming van haaien en roggen is het instellen van ruimtelijke/temporele 
begrenzingen waarbinnen toegangsbeperkingen gelden. Het Haaienactieplan 2015-2021 bevat het doel 
onderzoek te doen naar (1) hoe gebieden met toegangsbeperkingen (Natura 2000-gebieden en 
windmolenparken) kunnen bijdragen aan het herstel van bedreigde soorten en (2) naar of een systeem van 
tijdelijk gesloten gebieden (real-time of seizoensluitingen) kan bijdragen aan de bescherming van 
1
paaigronden of kraamkamers. Dit onderzoek is volgens de quickscan niet uitgevoerd.  
 
Input stakeholders 
In de visserijsector leeft een angst voor gesloten gebieden voor visserij ten behoeve van het beschermen van 
soorten. Vissers hebben hier voor andere soorten - bijvoorbeeld schol (de Scholbox)- vervelende ervaringen 
mee. Het sluiten van gebieden voor visserij heeft grote gevolgen voor de bedrijfsvoering van de 
visserijsector. Ook met het afschalen van een dergelijke maatregel zijn slechte ervaringen: de Scholbox is nog 
altijd van kracht ondanks een breed gedeeld beeld dat deze thans niet (meer) effectief is. Daarnaast is men 
onvoldoende overtuigd van de noodzaak voor dit type maatregel en daardoor ziet men de maatregel als 
disproportioneel. Men voorziet weinig draagvlak binnen de visserijgemeenschap. Ook worden er problemen 
met de uitvoering gezien.  
 
Vanuit wetenschappers en beleidsmakers is het bij het nemen van maatregelen van belang om te kijken naar 
de levenscyclus van haaien en roggen. Zij hebben de wens om meer inzicht te verwerven in de gebieden en 
momenten in de Noordzee die van belang zijn voor de levenscyclus. De achterliggende vraag hierbij is in 
welke gebieden en/of tijden (seizoenen) van het jaar het eventueel zinvol is om ruimtelijke maatregelen te 
nemen. Ook moet er worden gekeken naar hoe eventuele ruimtelijke maatregelen genomen kunnen worden 
binnen het geldend wettelijk- en beleidskader. De meest kansrijke maatregel die genoemd werd is een 
‘move-on’ regel. Deze maatregel is voornamelijk relevant bij aggregerende soorten en stoelt op een systeem 
van real time rapportage. Naast een move-on verplichting voor het schip in kwestie kan overwogen worden 
om een omliggende zone voor een korte duur te sluiten.  
 
De belangenorganisaties vragen ook om onderzoek naar gebieden en tijden in de Noordzee die van belang 
zijn voor haaien en roggen. Hier wordt specifiek de kraamkamerfunctie van de Noordzee bij genoemd. 
Daarnaast wordt gesuggereerd om het doel uit het Haaienactieplan 2015-2021 om onderzoek te doen naar 
de rol van beschermde gebieden voor haaien en roggen voort te zetten.  
 
Wettelijk kader 
Het ministerie is vrij om onderzoek uit te laten voeren naar de rol van de Noordzee in de levenscyclus van 
haaien en roggen. Op grond van artikel 19 van de Verordening Technische Maatregelen kunnen 
realtimesluitingen ter bescherming van kwetsbare soorten of van scholen jonge vis, paaiende vis of 
schaaldiersoorten worden ingevoerd. Hiertoe moet een aanbeveling bij de Europese Commissie worden 
ingediend. Ook zouden op grond van de Habitatrichtlijn ruimtelijke en temporele 
 
1
 Walker, P. en Kingma I, Quick Scan KRM-Haaienactieplan 2015-2021, 2020, p. 20. 
 
30 | 47 Witteveen+Bos | 128723/22-004.713 | Definitief
