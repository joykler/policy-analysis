Quick Scan KRM-Haaienactieplan 2015- 2021                    
 
Haaien en de Kaderrichtlijn Mariene Strategie 
Nederland heeft bij het invullen van de KRM voor Nederland in 2010 haaien en roggen expliciet 
opgenomen in haar plan voor de Noordzee (Min. EZ, 2010), waarin de te behalen doelen voor 
2020 uiteengezet worden. Onder Descriptor 1 (biodiversiteit) is de volgende tekst opgenomen: 
“Voor kwetsbare vissoorten is het doel de populatieomvang, -conditie en verspreiding te 
verbeteren, voor zover achteruitgang door menselijke activiteiten is veroorzaakt. Hieronder 
vallen vissoorten met een langdurige negatieve trend in de populatieomvang en vissoorten met 
een laag reproductief vermogen (roggen en haaien)”. 
 
In het Programma van maatregelen 2012-2020 (KRM Deel 3) wordt expliciet verwezen naar het 
Haaien Actieplan als beheersmaatregel voor haaien en roggen onder Descriptor 1, subdoel 
vissen. Voor dit doel dient een indicator (5) gedefinieerd te worden die omschreven is als: 
Geaggregeerde indicatoren voor populatieomvang, verspreiding en conditie van haaien en 
roggen, vissoorten met een langdurige negatieve trend en trekvissen 
 
In 2018 is de Marine Strategie geëvalueerd met oog op een actualisatie en is geconcludeerd dat 
de GMT voor haaien en roggen nog niet bereikt is en dat er nog grote kennis hiaten bestaan 
over het voorkomen en de verspreiding van deze soorten die gevuld moeten worden voor het 
ontwikkelen van beleid en om de indicator te kunnen definiëren.   
 
Internationale haaienstrategie (IHS 2019) 
In mei 2019 heeft de minister van LNV een Internationale Haaienstrategie gepubliceerd. In de 
strategie wordt uitgelegd hoe de overheid om zal gaan met het beheer en de bescherming van 
haaien en roggen in alle zeeën en oceanen waar Nederland invloed heeft (de Noordzee, 
internationale wateren maar ook Caribisch Nederland). Het plan borduurt voort op het Haaien 
Actie Plan uit 2015 maar heeft aangescherpte en aanvullende beleidsdoelen. 
 
Noordzeeakkoord (2021) 
In 2021 verwacht het kabinet dat het Noordzeeakkoord (NZA) in werking treedt. Binnen dit 10-
jarig plan worden verregaande afspraken gemaakt voor het gebruik van de Noordzee en de 
bescherming van de natuur. Haaien en roggen zijn opgenomen in het akkoord onder 
soortbescherming. Het akkoord stelt dat bestaande soortbeschermingsplannen worden 
uitgevoerd en er 2-jaarlijks over de voortgang wordt terug gerapporteerd. Ook is besloten dat 
waar bestaande onderzoeksbudgetten niet afdoende zijn om het onderzoek nodig voor het 
uitvoeren van de soortbeschermingsplannen te financieren er een beroep gedaan kan worden 
op het onderzoeksbudget van het Noordzeeakkoord (het Monitoring Onderzoek 
Natuurversterking en Soortbescherming: MONS-budget). De uitwerking van het NZA worden 
wettelijk geborgd doordat de afspraken worden opgenomen in het programma Noordzee 2022-
2027.  
Beleid buiten Nederland 
Gemeenschappelijk Visserijbeleid van de EU (GVB) 
Binnen het GVB worden bestanden van commercieel gevangen soorten beheerd via de TAC en 
Quota verordening waarbinnen jaarlijks de Total Allowable Catches (TACs) voor visbestanden 
worden vastgesteld ((EU-verordening 2020/123). Sinds 2009 geldt er een ‘groeps-TAC’ voor alle 
roggen die regulier worden (bij)gevangen in de Europese visserij. Dit betekent dat er geen 
5
