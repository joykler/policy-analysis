4  
 
 
 
 
TERUGKOPPELING CONSULTATIEBIJEENKOMSTEN HAAIENACTIEPLAN 
 
 
4.1 Inleiding 
 
Op 22 maart 2022 heeft in Diergaarde Blijdorp de Haaienkennisdag plaatsgevonden. Witteveen+Bos heeft 
deze dag samen met Wageningen Marine Research georganiseerd om kennis over haaien en roggen vanuit 
lopende (onderzoeks-)projecten te delen. Tijdens deze dag heeft Witteveen+Bos het concept programma 
van eisen gepresenteerd aan verschillende stakeholders om het draagvlak te toetsen en terugkoppeling te 
geven. Ook was er ruimte voor discussie en gesprek over het programma van eisen. In dit hoofdstuk wordt 
de input van stakeholders tijdens de Haaienkennisdag weergegeven.  
 
 
4.2 Presentatie 
 
De resultaten uit hoofdstuk 3 - het advies aan het ministerie, het wettelijk kader, het draagvlak en de 
effectiviteit - zijn aan de stakeholders gepresenteerd. Vervolgens is een gesprek gevoerd over vier specifieke 
thema’s waar geen consensus over bestond of waar additionele informatie gewenst was: [1] 
terugzetverplichting en rapportageverplichting voor de ruwe haai, [2] ongewenste bijvangst, [3] 
ruimtelijke/temporele maatregelen en [4] bewustwordingscampagne. Aan de hand van een Mentimeter is 
een eerste inventarisatie gemaakt, die de basis vormde voor het gesprek. De resultaten van de Mentimeter 
zijn opgenomen in bijlage I. Voor overige thema’s is de mogelijkheid geboden om hier gedurende de dag 
over in gesprek te gaan of een e-mail te sturen.  
 
 
Afbeelding 4.1 Presentatie Haaienkennisdag 
 
 
  
39 | 47 Witteveen+Bos | 128723/22-006.289 | Definitief 02
