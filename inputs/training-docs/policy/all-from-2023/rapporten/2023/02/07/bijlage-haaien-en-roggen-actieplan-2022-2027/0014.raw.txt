Quick Scan KRM-Haaienactieplan 2015- 2021                    
Overzicht onderzoek: 2016-2021 
Onderzoek in Nederland 
Er zijn recent twee reviews verschenen die een overzicht geven van de huidige kennis en 
kennisleemtes omtrent haaien en roggen in Nederlandse wateren: 
 
1. Brochure haaien en roggen in Nederlandse wateren (Walker & Kingma, 2020) die is 
geschreven als basisdocument voor het Life-IP programma en bevat: 
a. een overzicht van voorkomen, verspreiding en biologie van op het NCP 
voorkomende soorten en het onderzoek dat nu al uitgevoerd wordt; 
b. een overzicht van de visserijgegevens als het gaat om (bij)vangsten en 
aanlandingen in Nederland; 
c. een beschrijving van de huidige beleidsinstrumenten die relevant zijn voor het 
beheer, zo wel in nationaal, Europees als internationaal beleid; 
d. factsheets per gebied (ZW Delta, Noordzee en Waddenzee) met gebieds-
specifieke informatie over soorten, maatregelen, beleid en met conclusies en 
aanbevelingen voor onderzoek 
 
2. Overzicht beschikbare gegevens ten behoeve van Nederlandse beleidsdoelen voor 
haaien en roggen (Batsleer et al., 2020) waarin survey data en onderzoek uitgevoerd 
en verzameld door WMR op een rij gezet worden 
a. Data commerciële visserij – aanvoer; marktbemonstering; en discards 
b. Wetenschappelijke surveys - internationale visserijonafhankelijke surveys; 
haaien en roggen in Nederlandse deel Noordzee; bestandsschattingen 
c. Overleving onderzoek – methoden en resultaten 
d. Wetenschappelijke projecten - afgeronde en lopende projecten tussen 2015 en 
nu  
 
Zowel in Batsleer et al., (2020) als Walker & Kingma (2020) is een overzicht van lopen en 
afgerond onderzoek en geven aanbevelingen voor aanvullend onderzoek. Deze aanbevelingen 
zijn als bijlagen aan dit rapport toegevoegd. 
 
Toekomstig onderzoek en voorstellen in voorbereiding 
Eind 2020 is een projectvoorstel ingediend bij EFMZV getiteld ‘Bridging Knowledge Gaps for 
Sharks and Rays in the North Sea’ dit zal uitgevoerd worden in de periode 2021-2022. Deze is 
vooral van belang voor het verdiepen van de kennis over de overleving van roggen en de 
verspreiding van haaien en roggen. 
 
Haaien en roggen zijn als doelsoorten binnen het Monitoring en Onderzoek Natuurherstel en 
Soortbescherming (MONS) programma opgenomen. Dit programma geeft invulling aan de 
onderzoeksopgaven binnen het Noordzeeakkoord. Voor haaien en roggen is een overzicht 
gemaakt van kennisvragen die niet worden opgepakt in regulier onderzoek, deze spitse zich toe 
op: (1) het in kaart brengen van de levenscyclus van haaien en roggen; (2) opbouwen 
kennisbasis populatiegrootte en -structuur haaien en roggen in de Noordzee; en (3) wat is de 
rol van haaien en roggen in het Noordzee ecosysteem (trofische ecologie) - habitatgebruik en 
habitatanalyse van haaien en roggen in de Noordzee. In de loop van 2021 zal duidelijk worden 
of dit onderzoek daadwerkelijk binnen het MONS programma wordt opgepakt.  
 
9
