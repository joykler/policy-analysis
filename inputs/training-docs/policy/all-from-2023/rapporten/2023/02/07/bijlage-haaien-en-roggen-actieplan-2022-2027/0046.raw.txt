De reuzenhaai, voshaai en haringhaai zijn opgenomen in Bijlage II CITES en Bijlage B bij de EU CITES-
basisverordening. Dit betekent dat internationale handel verboden is, tenzij een exportvergunning is 
verleend. Deze exportvergunning kan alleen worden verleend als aan strikte voorwaarden is voldaan en 
1
export geen nadelige gevolgen voor de overlevingskans heeft. 
 
In Nederland is CITES geïmplementeerd in de Wet natuurbescherming. 
 
Convention for the Protection of the Marine Environment of the North-East Atlantic (OSPAR)  
 
Juridische status: bindend 
2
Geaccepteerd door Nederland op 7 januari 1994 
OSPAR verplicht verdragspartijen om alle mogelijke stappen te nemen om vervuiling te voorkomen en te 
elimineren. Verdragspartijen zullen alle mogelijk maatregelen moeten nemen om de maritieme omgeving te 
beschermen tegen nadelige effecten van menselijke activiteiten om de menselijke gezondheid te 
waarborgen, mariene ecosystemen te conserveren en - indien mogelijk - beschadigde mariene gebieden te 
3 4
herstellen. Om dit doel te bereiken zullen verdragspartijen programma’s en maatregelen moeten nemen. 
5
Relevant is dat OSPAR het voorzorgsprincipe tot een bindende verplichting maakt voor Nederland. 
 
Onder OSPAR is de List of Threatened and/or Declining Species and Habitats aangenomen. Deze lijst heeft 
als doel om de OSPAR Commissie te ondersteunen in het stellen van prioriteiten in het werk van de 
6
Commissie. Verder heeft de lijst geen bindende status. Op de OSPAR List of Threatened and/or Declining 
Species and Habitats zijn de zee-engel, reuzenhaai, vleet, witte vleet, gevlekte rog, doornhaai, haringhaai en 
stekelrog opgenomen. 
 
Richtlijn 92/43/EEG van de Raad 21 mei 1992 Habitatrichtlijn 
 
Juridische status: bindend, nationale implementatie noodzakelijk 
De Habitatrichtlijn heeft tot doel het waarborgen van de biologische diversiteit door het instandhouden van 
7
de natuurlijke habitats en de wilde flora en fauna op het Europese grondgebied. Op grond van deze richtlijn 
worden Natura 2000 gebieden ingesteld, om natuurlijke habitats en habitats van soorten te beschermen. De 
soorten die op grond van de Habitatrichtlijn beschermd moeten worden, zijn opgenomen in de bijlagen bij 
de richtlijn. In deze bijlagen zijn geen haaien- en roggensoorten die voorkomen in Nederlandse wateren op-
genomen. Ook zijn haaien- en roggen soorten geen typische soorten voor habitattypen. Wel worden be-
paalde haaien- en roggensoorten genoemd als veel voorkomende soorten in het habitattype permanent 
overstroomde zandbanken (H1110). De pijlstaartrog en stekelrog komen veel voor in het getijdengebied en 
de Noordzeekustzone (subtypen A en B). De gevlekte gladde haai komt veel voor in de Noodzeekustzone en 
de Doggersbank (subtypen B en C).  
 
Verordening (EU) nr. 1380/2013 Gemeenschappelijk visserijbeleid (GVB)  
 
Juridische status: bindend, rechtstreeks toepasselijk  
Met Verordening (EU) nr. 1380/2013 is het Gemeenschappelijk visserijbeleid (GVB) ingesteld. Het GVB heeft 
als doel langdurige duurzaamheid van de visserij vanuit ecologisch oogpunt, waarbij visserij wordt beheerd 
op een manier die strookt met economische en sociale doelstellingen op het gebied van werkgelegenheid 
8
en voedselvoorraden. Hiertoe wordt het voorzorgsprincipe toegepast en wordt gestreefd naar maximale 
9
duurzame opbrengst van vispopulaties.  
 
1
 Artikel IV CITES. 
2
 https://treaties.un.org/Pages/showDetails.aspx?objid=0800000280069bb5. 
3
 Artikel 2 lid 1 onder a OSPAR. 
4
 Artikel 2 lid 1 onder b OSPAR. 
5
 Artikel 2 lid 2 onder a OSPAR. 
6
 OSPAR List of Threatened and/or Declining Species and Habitats (OSPAR Agreement 2008-06), paragraaf 3. 
7
 Artikel 2 Habitatrichtlijn. 
8
 Artikel 2 lid 1 Verordening (EU) nr. 1380/2013. 
9
 Artikel 2 lid 2 Verordening (EU) nr. 1380/2013. 
12 | 47 Witteveen+Bos | 128723/22-004.713 | Definitief
