Wet Natuurbescherming  
 
Juridische status: bindend  
Artikel 3.5 van de Wet Natuurbescherming verbiedt het opzettelijk doden, vangen en verstoren van soorten 
genoemd in bijlage II bij het Verdrag van Bern (CITES) of bijlage I bij het Verdrag van Bonn (CMS). Het is ook 
verboden om eieren van deze soorten opzettelijk te vernielen of te rapen of hun voortplantings- of 
rustplaatsen te beschadigen of te vernielen. 
 
Artikel 3.6 verbiedt het onder zich hebben of vervoeren van soorten genoemd in bijlage I of II bij het Verdrag 
1
van Bern (CITES), of bijlage I bij het Verdrag van Bonn (CMS). Deze soorten mogen niet verkocht, 
2
verhandeld of geruild worden.  
 
Voor de verboden genoemd in artikel 3.5 en 3.6 kunnen door gemeenten, provincies en de minister van 
Landbouw, Natuur en Voedselkwaliteit ontheffingen of vrijstellingen worden verleend indien er: a) geen 
andere bevredigende oplossing bestaat, b) een ontheffing of vrijstelling nodig is voor een van de genoemde 
3
belangen, c) er geen afbreuk gedaan wordt aan de gunstige staat van instandhouding van de soorten.  
 
Visserijwet 1963  
Juridische status: bindend  
In het nationaal recht regelt de Visserijwet 1963 de visserijwetgeving. De Visserijwet is de basis voor 
implementatie van internationale visserijverdragen en het GVB. Zo bepaalt de wet dat voor zeevisserij 
aanvullende regelen kunnen worden gesteld die kunnen strekken tot instandhouding dan wel uitbreiding 
4
van de visvoorraden in dei wateren onderscheidenlijk tot een beperking van de vangstcapaciteit. Deze 
aanvullende regelen zijn gesteld in de Uitvoeringsregeling zeevisserij. In artikel 62 zijn de regels over 
haaienvinnen opgenomen. In hoofdstuk 2 van de Uitvoeringsregeling zeevisserij wordt verwezen naar de 
TAC en Quotaverordening en in hoofdstuk 3 naar de Technische maatregelen verordening.  
 
In artikel 1.2 van de Visserijwet is bepaald dat de Minister van Landbouw, Natuur en Voedselkwaliteit 
vissoorten kan aanwijzen die onder de definitie van ‘vis’ onder de Visserijwet vallen. De volgende haaien- en 
roggensoorten zijn aangewezen door de Minister: de ruwe haai, doornhaai, voshaai, haringhaai, gladde 
5
haai , vleet, stekelrog, gevlekte rog en de pijlstaartrog.  
 
 
2.3 Relevant beleidskader 
 
EU Haaienactieplan 2009  
Dit Haaienactieplan heeft drie specifieke doelstellingen: 
a. de kennis over de haaienvisserij, de haaiensoorten en de rol die zij spelen in het ecosysteem, uit te 
 breiden; 
b. de duurzaamheid van de gerichte haaienvisserij te waarborgen en erop toe te zien dat de bijvangst 
 van haaien in het kader van andere visserijtakken goed wordt gereglementeerd; 
c. de samenhang tussen het interne en externe communautaire beleid betreffende haaien te 
6
 stimuleren. 
 
Ten behoeve van deze doelstellingen worden lidstaten gevraagd om bepaalde acties te ondernemen.  
Allereerst wordt lidstaten gevraagd om recreatievangsten te controleren en visserijsterfte uit te splitsen 
7
tussen recreatievisserij en commerciële visserij. Ten tweede moeten lidstaten nationale expertise 
 
1
 Artikel 3.6 lid 2 Wet Natuurbescherming. 
2
 Artikel 3.6 lid 1 Wet Natuurbescherming. 
3
 Artikel 3.8 Wet Natuurbescherming. 
4
 Artikel 4 lid 1 Visserijwet 1963. 
5
 De gladde haai komt niet voor in Nederlandse wateren. 
6
 EU Haaienactieplan p. 7. 
7
 EU Haaienactieplan p. 12. 
15 | 47 Witteveen+Bos | 128723/22-004.713 | Definitief
