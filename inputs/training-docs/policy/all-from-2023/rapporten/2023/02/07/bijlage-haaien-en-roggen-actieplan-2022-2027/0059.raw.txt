Ten tweede is training voor afslagmedewerkers noodzakelijk met het oog op juiste registratie. Dit draagt ook 
bij aan realistische data van aangelande vangsten. Er dient gezamenlijk met de afslagen gekeken te worden 
wat een geschikte vorm is om afslagmedewerkers te trainen en de kennis actueel te houden.  
 
Ten derde moet de handhaving door NVWA verbeterd worden. Het ministerie dient met de NVWA in overleg 
te treden om een gezamenlijk plan op te stellen.  
 
Financiële implicaties en doorlooptijd 
De financiële implicaties voor de overheid zijn klein tot gemiddeld. De werkzaamheden betreffen voornamelijk 
het actualiseren van de lespakketten en overleg met visafslagen en de NVWA betreffende training. De 
doorlooptijd is naar verwachting gemiddeld, het uitrollen van betere educatie kan mogelijk tussen de twee en 
vijf jaar duren. 
 
Dit advies draagt tevens bij aan de uitvoering van de volgende internationale verdragen. 
 
OSPAR  
Alle mogelijk maatregelen nemen om de maritieme omgeving te beschermen tegen nadelige effecten van 
menselijke activiteiten om de menselijke gezondheid te waarborgen, mariene ecosystemen te conserveren en - 
indien mogelijk - beschadigde mariene gebieden te herstellen.  
 
Memorandum of Understanding Sharks  
Streven naar het aannemen, implementeren en uitvoeren van juridische, regelgevende of administratieve 
maatregelen om trekkende haaien en hun habitat te beschermen en beheren, door middel van: 
- zorgdragen voor duurzame visserij op haaien (gericht en niet-gericht) 
 
Hierbij is van belang:  
· de samenwerking met de visserij-industrie, NGO’s voor natuurbehoud en internationale organisaties die 
zich bezighouden met visserij, met het oog op het ontwikkelen van een werkrelatie, het analyseren van 
huidige instandhoudingsinitiatieven en het betrekken van deze organisaties bij de verbetering en 
uitvoering van beheerplannen. 
 
Verordening Technische Maatregelen  
Betere soortenkennis leidt tot betere naleving van geldende terugzetverplichtingen.  
 
TAC & Quota verordening  
Betere soortenkennis leidt tot betere naleving van geldende terugzetverplichtingen.  
 
3.2.3 Ongewenste bijvangst  
 
Inleiding 
In het Haaienactieplan 2015-2021 is het doel gesteld om ongewenste bijvangst te verminderen. Naar 
aanleiding hiervan is geïnvesteerd in onderzoek naar bijvangst en overleving van haaien en roggen, onder 
andere in het kader van de uitzondering op de aanlandplicht.  
 
Input stakeholders 
Volgens de vertegenwoordigers van de visserijsector is de bijvangst van haaien en roggen een gering 
probleem. In de garnalenvisserij vindt zelfs helemaal geen bijvangst plaats. De stakeholders geven aan dat 
bijvangst van roggen die niet aangeland mogen worden vanuit het perspectief van een visser ook 
ongewenst is. Slechts een kleine hoeveelheid roggen mag aangeland worden, dus vissers zijn veel tijd kwijt 
om ze uit het net te halen als ze worden bijgevangen. Er werd aangegeven dat eventuele maatregelen om 
bijvangst te beperkten alleen goed zullen werken als deze worden omarmd door de visserij gemeenschap. 
Dit kan bereikt worden door een betere onderbouwing van de aanleiding en noodzaak door bijvoorbeeld 
een terugkerend item in ‘Visserijnieuws’ en er zijn ook andere disseminatie mogelijkheden te verkennen. 
Daarnaast werd aangegeven dat een positieve stimulans kan bijdragen aan het uitvoeren van de 
maatregelen of bijdragen aan onderzoek. Een stimulans zou van financiële aard kunnen zijn, maar kan ook 
25 | 47 Witteveen+Bos | 128723/22-004.713 | Definitief
