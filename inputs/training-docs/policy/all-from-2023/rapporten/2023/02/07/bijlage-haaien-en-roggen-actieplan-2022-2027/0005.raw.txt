2.2. Communicatie en educatie 
 
Communicatie en educatie over haaien- en roggen die voorkomen in de Noordzeeregio 
draagt bij aan bovenstaande acties. Hiervoor wordt ingezet op een 
bewustwordingscampagne waarin gericht wordt op drie groepen, zijnde: 1. visserijsector, 
2. Visafslag en NVWA-medewerkers en 3. Nederlands publiek. Een overzicht van de 
verschillende onderzoeken die lopen en gepland staat is opgenomen de bijlagebijlage. 
 
Visserijsector 
In de praktijk blijkt het lastig voor vissers om haaien- en roggensoorten te herkennen. 
Voor het herkennen van de verschillende soorten kan er gebruik gemaakt worden van 
camera’s en beeldherkenning. Deze ontwikkelingen bevinden zich echter nog in een begin 
stadium waardoor actuele kennis bij de vissers relevant blijft. 
- Actie 11: Het lespakket dat is ontwikkeld door ProSea onder het voorgaande 
actieplan actualiseren, uitbreiden en vastleggen in het curriculum van de 
visserijscholen. 
- Actie 12: Samenwerken met vissers om soortherkenning aan boord te verbeteren, 
waarbij wordt ingezet op de soortherkennings app “RayScan” van ILVO en ook 
wordt ingezet op de verdere ontwikkeling en inzet van computer vision technolgie 
aan boord en visafslagen. Daar hoort dan soortdeterminatie, maar bijv. ook het 
bepalen van lengte en gewicht bij. Dit is functioneel ten behoeve van monitoring 
(ruimte en tijd) en bestandsschattingen (verbeterde data).   
- Actie 13: Periodiek communicatiekanalen, zoals Visserijnieuws, inzetten om het 
bewustzijn te onderhouden en te communiceren de over lopende onderzoeken t.b.v. 
de visserij. 
 
Afslag- en NVWA-medewerkers 
Het trainen van medewerkers op de visafslagen en de NVWA helpt bij de juiste registratie 
wanneer de haaien en roggen worden aangeland. 
- Actie 14: In samenwerking met de visafslagen en de NVWA een training ontwikkelen 
die aansluit bij de behoeftes en actualiteit voor het op peil houden van de 
soortenkennis. Hierbij aansluiten op de ontwikkelingen op het gebied van 
automatische beeldherkenning. 
 
Nederlandse publiek en NGOs 
Uit de stakeholdersessies kwam de behoefte voor een algemene bewustwordingscampagne 
over haaien en roggen in Nederland naar voren.  
- Actie 15: Communicatiestrategie ontwikkelen met als doel de algemene 
bewustwording van haaien en roggen in de Noordzee te vergroten onder het 
Nederlandse publiek.  
 
2.3. Dierenwelzijn 
 
Alhoewel er in Nederland geen gerichte visserij op haaien en roggen plaatsvindt voor 
haaienvinnen is het bekend dat haaien- en/ of roggenleverolie wordt gebruikt in de 
farmaceutische industrie. Het is onduidelijk of en hoeveel van deze producten in Nederland 
op de markt zijn. 
- Actie 16: Onderzoeken hoe waardevolle stoffen uit haaien en roggen gebruikt worden 
in de farmaceutische industrie in Nederland en welke plantaardige alternatieven 
hiervoor beschikbaar zijn. 
- Daarnaast wordt er onder actie 13 bij de communicatie specifiek aandacht gegeven 
aan het aan boord verwerken van haaien en of roggen bijvangst. Bijvoorbeeld het 
op de juiste manier vasthouden van roggen aan de vleugels en niet aan de staart.
