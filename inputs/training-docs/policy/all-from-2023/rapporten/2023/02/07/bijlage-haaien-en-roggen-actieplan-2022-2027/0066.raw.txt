Dit advies draagt tevens bij aan de uitvoering van de volgende internationale verdragen.  
 
OSPAR  
Alle mogelijk maatregelen nemen om de maritieme omgeving te beschermen tegen nadelige effecten van 
menselijke activiteiten om de menselijke gezondheid te waarborgen, mariene ecosystemen te conserveren en - 
indien mogelijk - beschadigde mariene gebieden te herstellen. 
 
CMS 
- Onderzoek betreffende migrerende soorten bevorderen en ondersteunen en hieraan medewerking te 
verlenen; 
- alles in het werk stellen om onmiddellijke bescherming te verlenen voor soorten opgenomen in bijlage I 
van CMS; 
- alles in het werk te stellen om overeenkomsten te sluiten betreffende het behoud en het beheer van 
soorten in bijlage II in CMS.  
 
Memorandum of Understanding Sharks  
Streven naar het aannemen, implementeren en uitvoeren van juridische, regelgevende of administratieve 
maatregelen om trekkende haaien en hun habitat te beschermen en beheren, door middel van: 
- verbeteren van het inzicht in populaties; 
- waar mogelijk zorgen voor bescherming van kritieke habitats en migratieroutes. 
 
 
3.2.6 Bewustwordingscampagne  
 
Inleiding 
Over het algemeen zijn Nederlanders vrij onbekend met haaien en roggen in de Noordzee. Communicatie 
over dit onderwerp richting het brede publiek was geen onderdeel van het Haaienactieplan 2015-2021. In de 
consultatiebijeenkomsten is dit onderwerp wel naar voren gebracht door verschillende stakeholders.  
 
Input stakeholders 
Vanuit de visserijsector komt een roep om verbetering van communicatie over de visserijsector. De sector 
heeft een positieve houding ten opzichte van het niet vangen van haaien en roggen. Omdat haaien en 
roggen slechts zeer beperkt aangevoerd kunnen worden wil de sector ze ook niet vangen. Er moet meer 
proactief getoond worden wat de visserijsector doet om bijvangst te voorkomen, zodat er geen negatieve 
beeldvorming ontstaat.  
 
In de consultatiebijeenkomst voor wetenschappers en beleidsmakers wordt de suggestie gedaan om het 
brede publiek meer te informeren over haaien en roggen. Maatschappelijk draagvlak voor maatregelen 
draagt volgens hen indirect bij aan de effectiviteit van maatregelen.  
 
Ook de belangenorganisaties vinden dat Nederlanders relatief onbekend zijn met haaien en roggen in de 
Noordzee, en dat dit verbeterd kan worden. Diergaarde Blijdorp geeft aan dat aquaria graag een platform 
zijn voor educatie en voorlichting over haaien en roggen. Hierbij wordt opgemerkt dat er in Diergaarde 
Blijdorp ook Caribische haaiensoorten zitten, wat kan bijdragen aan educatie over deze soorten.  
 
Wettelijk kader 
Er zijn geen wettelijke beperkingen voor het ministerie om een bewustwordingscampagne uit te voeren.  
 
Draagvlak  
Een bewustwordingscampagne kan wensen van verschillende stakeholders bij elkaar brengen. Allereerst kan 
de visserijsector in deze bewustwordingscampagne invloed uitoefen op de beeldvorming over de sector. 
Daarnaast is vanuit zowel de wetenschappers en beleidsmakers als de belangenorganisaties de suggestie 
gedaan om het brede publiek beter te informeren over haaien en roggen in de Noordzee. Aquaria kunnen 
hierin een faciliterende rol spelen.  
 
32 | 47 Witteveen+Bos | 128723/22-004.713 | Definitief
