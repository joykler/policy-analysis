Quick Scan KRM-Haaienactieplan 2015- 2021                    
Atlantische Oceaan. Verdragspartijen van OSPAR zijn 15 landen die grenzen aan de Noordoost 
Atlantische Oceaan en de Europese Unie. 
Om dit te bewerkstelligen is een lijst van bedreigde en/of afnemende soorten en habitats 
opgesteld. De originele lijst is vastgesteld in 2003 en sindsdien worden bij iedere 
jaarvergadering soorten aan de lijst toegevoegd. Opname in de lijst stelt OSPAR in staat een 
hoge prioriteit te geven aan de bescherming en het beheer van deze soorten. Door 
ondertekening zeggen verdragspartijen toe bescherming van de opgenomen soorten en habitats 
mee te nemen in de ontwikkeling van beschermde gebieden (Marine Protected Areas - MPA’s) 
en ander beheer van humane activiteiten in het mariene milieu.  
Er zijn inmiddels acht haaien- en roggensoorten die in de Noordzee voorkomen toegevoegd aan 
de OSPAR lijst: reuzenhaai, doornhaai, haringhaai, zee-engel, vleet, witte vleet, stekelrog en 
gevlekte rog. OSPAR is verantwoordelijk voor het uitvoeren van assessments van de soorten en 
maakt, in overleg met de verantwoordelijke organisaties, voorstellen voor beheermaatregelen 
voor de soorten. In 2020 heeft OSPAR ICES gevraagd de wetenschappelijke kennis op een rij te 
zetten ter onderbouwing van een status assessment voor de soorten die op de OSPAR lijst van 
‘Threatened and/or Declining Species and Habitats’ staan (ICES, 2020). In het advies van ICES 
staat dat de stekelrog en gevlekte rog niet langer aan de criteria voor OSPAR voldoen op basis 
van het criterium ‘afname’(decline). Het is nu aan de OSPAR-partijen zelf om een keuze te 
maken of deze soorten op de Threatened and/or Declining species lijst gehandhaafd blijven.  
Convention on Migratory Species (CMS) 
Dit internationale verdrag is vooral van belang voor pelagische haaiensoorten. CMS heeft 
recentelijk een Memorandum of Understanding (MoU) on the Conservation of Migratory Sharks 
ingesteld. Dit is een niet bindende overeenkomst waarin de deelnemende landen vastleggen 
dat ze zich sterk zullen maken voor verduurzaming van vangsten van haaien, bescherming van 
kwetsbare habitats en beter onderzoek uitvoeren naar haaien en roggen die op de Appendix 1 
van de MoU staan (voor de Noordzee zijn dit reuzenhaai, haringhaai, zee-engel en doornhaai). 
Sinds begin 2020 staat ook de ruwe haai op Appendix 1 van CMS. De conventie is inmiddels 
ondertekend door 25 landen, waaronder Nederland, en de EU. 
 
CMS-MoU Sharks 
De Memorandum of Understanding on the Conservation of Migratory Sharks (MoU-Sharks) is een 
internationaal instrument voor het behoud van migrerende kraakbeenvissoorten. Het werd 
ingesteld onder auspiciën van CMS en is bedoeld om internationale standaarden voor het 
beheer van migrerende haaien- en roggensoorten vast te leggen. De MoU is een juridisch niet-
bindende overeenkomst met momenteel 48 ondertekenaars, waaronder de Europese Unie.  
Convention in Trade of Endangered Species (CITES) 
Dit handelsverdrag regelt de internationale handel in bedreigde diersoorten. Twee 
haaiensoorten die in de Noordzee voorkomen staan op deze lijst. De reuzenhaai is opgenomen 
op CITES Appendix I wat betekent dat alle internationale handel in deze soort verboden is, 
behalve voor wetenschappelijke doeleinden. De haringhaai is sinds februari 2013 toegevoegd 
aan Appendix II wat inhoudt dat handel in deze soort moet voldoen aan strikte 
duurzaamheidscriteria.  
7
