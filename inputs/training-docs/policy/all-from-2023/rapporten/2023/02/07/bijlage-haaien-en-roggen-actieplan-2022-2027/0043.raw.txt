Kaderrichtlijn Mariene Strategie (KRM)  
 
Juridische status: bindend, nationale implementatie noodzakelijk 
1
Het Haaienactieplan komt voort uit de Kaderrichtlijn Mariene Strategie. Deze Europese richtlijn heeft als 
doel dat de lidstaten van de Europese Unie uiterlijk in 2020 een goede milieutoestand van het mariene 
2
milieu te bereiken of te behouden. Hiertoe moeten de lidstaten mariene strategieën ontwikkelen en uit 
3
voeren. Nederland is verplicht om een Mariene Strategie te ontwikkelen voor de Noordzee. De eerste cyclus 
hiervan is afgerond en bestaat uit drie onderdelen: deel 1 bevat de initiële beoordeling, de te bereiken 
goede milieutoestand en de daarbij behorende doelen en indicatoren, deel 2 het bijbehorende 
monitoringprogramma, en deel 3 het programma van maatregelen. In het eerste programma van 
maatregelen (2015) is opgenomen dat het kabinet een actieplan voor het herstel van kwetsbare haaien en 
4
roggen in de Noordzee zou opstellen. Dit Haaienactieplan 2015 - 2021 is in mei 2016 naar de Tweede 
Kamer verstuurd.  
 
Het Haaienactieplan is een (niet juridisch bindend) beleidsdocument dat een rol speelt in de route naar het 
bereiken van de goede milieutoestand. In het Haaienactieplan kunnen geen juridische verplichtingen worden 
gesteld, maar wel beleidsdoelen en voornemens worden vastgelegd.  
 
In de periode 2018 - 2021 heeft actualisatie van de Mariene Strategie plaatsgevonden. Het (ontwerp) deel 3 
van de Mariene Strategie, het Programma van maatregelen dat als bijlage bij het Programma Noordzee 
5
2022-2027 wordt gevoegd, spreekt van een zorgwekkende status van veel haaien- en roggensoorten. Het 
KRM-haaienactieplan zal in 2022 worden geëvalueerd. Daarna kan het een vervolg krijgen voor een nieuwe 
6
periode van zes jaar. De voortgang van de implementatie van actie- en soortenbeschermingsplannen 
7
(waaronder die voor haaien) moet tweejaarlijks geëvalueerd worden. 
 
De Mariene Strategie bevat elf descriptoren aan de hand waarvan de goede milieutoestand wordt bepaald 
8
en de werkelijke milieutoestand kan worden beoordeeld. Onder descriptor 1 (biodiversiteit) zijn twee doelen 
opgenomen die betrekking hebben op haaien en roggen. D1C2 stelt als criterium voor het behalen van de 
goede milieutoestand het verbeteren van de populatieomvang van haaien en roggen in de Noordzee en 
vooral in de kustzone. D1T5 stelt als doel onderzoek naar haaien en roggen in combinatie met het nemen 
van mitigerende maatregelen zoals vastgelegd in het KRM-haaienactieplan: communicatie en educatie, 
9
vermindering ongewenste bijvangsten en verhogen overleving. 
 
De vraag naar aanvullende kennis voor het herstel en/of de bescherming van haaien en roggen wordt als 
één van de belangrijkste kennisvragen omtrent biodiversiteit genoemd. Kennisleemten zijn momenteel de 
levenscyclus, populatiestructuur en rol van haaien en roggen in de Noordzee. Ook de effecten van 
10
elektromagnetische velden en incidentele bijvangsten zijn nog onbekend.  
 
  
 
1
  Een richtlijn is een wetgevend instrument dat een bepaald doel vastlegt dat alle EU-landen moeten bereiken. Lidstaten moeten 
zelf wetgeving vaststellen die geschikt is om dit doel te bereiken.  
2
  Artikel 1 lid 1 Kaderrichtlijn Mariene Strategie. 
3
  Artikel 4 lid 2 a (i) Kaderrichtlijn Mariene Strategie. 
4
  Mariene Strategie voor het Nederlandse deel van de Noordzee 2012-2020 (deel 3) p. 119. 
5
  (Ontwerp) Mariene Strategie (deel 3) Programma van Maatregelen p. 25. 
6
  (Ontwerp) Mariene Strategie (deel 3) Programma van Maatregelen p. 27. 
7
   Noordzee Akkoord p. 30. 
8
  (Ontwerp) Mariene Strategie (deel 3) Programma van Maatregelen p. 4. 
9
  (Ontwerp) Mariene Strategie (deel 3) Programma van Maatregelen p. 23. 
10
  (Ontwerp) Mariene Strategie (deel 3) Programma van Maatregelen p. 28. 
9 | 47 Witteveen+Bos | 128723/22-004.713 | Definitief
