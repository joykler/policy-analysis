Haaien- en Roggen Actieplan 2022-2027 
 
1. Inleiding 
De Nederlandse wateren bieden een leefgebied aan verschillende haaien- en 
roggensoorten. Deze soorten worden beheerd middels visserij- en milieuwetgeving van de 
Europese Unie (EU). Het beheer van deze haaien- en roggenroggensoorten draagt bij aan 
het voortbestaan van deze soorten, zodat de visserij op lange termijn ecologisch, 
economisch en sociaal duurzaam is. Het haaien en roggen actieplan is ontwikkeld om bij 
te dragen aan het duurzame beheer van deze soorten. Daarnaast heeft het actieplan 
aandacht voor andere activiteiten, zoals duurzame energieproductie op zee of handel in 
producten van haaien en roggen, die een effect kunnen hebben op het voortbestaan van 
haaien en roggen. Dit actieplan is een vervolg op het KRM-Haaienactieplan 2015-2021. 
Dat plan richtte zich op drie sporen: 1. educatie en communicatie, 2. het verminderen van 
ongewenste bijvangsten en 3. het verhogen van de overlevingskansen. In bijlage 1 zijn de 
resultaten van een Quickscan bijgevoegd. Hierin zijn de acties uit het vorige actieplan 
geëvalueerd. 
 
Het Haaien- en Roggen Actieplan (HAROA) 2022-2027 is een beleidsplan van het Ministerie 
van LNV en is afgestemd in het Noordzeeoverleg (NZO) van 14 december 2022.  
 
Het Gemeenschappelijk Visserijbeleid (GVB) richt zich op de instandhouding van de 
biologische rijkdommen van de zee en het beheer van de visserij op die rijkdommen 
(Verordening (EU) 1380/2013). Gekoppeld aan het GVB zijn drie verordeningen met 
beheer voor haaien en roggen, zijnde de vangstmogelijkheden in de Total Allowable Catch 
(TAC ) & Quota Verordening (Verordening (EU) 2022/109; jaarlijks herzien), de Technische 
Maatregelen Verordening (Verordening (EU) 2019/1241) en de ‘Sharkfinning Regulation’ 
(Verordening (EU) 605/2013). Deze verordeningen zijn op nationaal niveau 
geïmplementeerd in de Visserijwet.  
 
Onder de relevante milieuwetgeving van de EU vallen onder andere de Kaderrichtlijn 
Mariene Strategie (KRM; Richtlijn 2008/56/EG) en de Habitatrichtlijn (Richtlijn 
1
92/43/EEG). Dit actieplan geeft invulling aan de actie opgenomen in de aanvullende 
maatregelen van het Mariene Strategie Deel 3 Programma van Maatregelen 2022-2027. 
Onderdeel van deze afspraken is dat soortenbeschermingsplannen worden opgesteld en 
iedere twee jaar worden geëvalueerd. De acties van dit plan zijn aanvullend gericht op het 
voldoen aan de verplichtingen voortkomend uit de Convention on the Conservation of 
Migratory Species of Wild Animals (CMS), het Memorandum of Understanding on the 
Conservation of Migratory Species (Sharks MoU, dochterverdrag onder CMS); en de 
Convention for the Protection of the Marine Environment of the North-East Atlantic 
(OSPAR). De genoemde wet- en regelgeving vormen het kader voor de acties opgenomen 
in dit plan. Daarnaast is de Convention on International Trade in Endangered Species of 
wild Fauna and Flora (CITES) voor bepaalde soorten van toepassing. In bijlage 2 is een 
overzicht bijgevoegd welke wet- en regelgeving er per soort van toepassing is. 
 
1
 Het KRM-haaienactieplan wordt in 2022 geëvalueerd. Daarna kan het een vervolg krijgen voor een nieuwe 
periode van zes jaar. Mariene Strategie deel 3 2022-2027; Pagina 30
