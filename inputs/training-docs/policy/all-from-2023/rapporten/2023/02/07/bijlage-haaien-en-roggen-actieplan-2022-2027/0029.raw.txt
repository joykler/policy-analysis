Quick Scan KRM-Haaienactieplan 2015- 2021                    
Bijlage II Conclusies uit “Overzicht beschikbare gegevens ten 
behoeve van Nederlandse beleidsdoelen voor haaien en 
roggen” Batsleer et al., 2020 
 
Onder het Nederlandse KRM-Haaienactieplan zijn drie pijlers opgenomen. Aan de hand van de 
beschikbare gegevens trachten we aanbevelingen te geven.  
 
Educatie en communicatie 
Hoewel de soort identificatie sterk verbeterd is, blijft dit een punt van aandacht. De 
Nederlandse aanvoergegevens van haaien en roggen kan verbeterd worden door soorten juist te 
onderscheiden en de juiste soortnamen te gebruiken.  
 
Vanuit zowel de KRM als het Gemeenschappelijke Visserij Beleid (GVB) is verbetering van 
educatie en communicatie genoemd als doel. Trainingen in soortherkenning en educatie over 
de ecologie van deze kwetsbare soorten voor werknemers in de visserijketen, zowel schippers 
en crew als voor personeel van de visafslagen en NVWA, kunnen bijdragen om zo de 
soortherkenning te vergroten en om bewustwording over de speciale status van deze soorten te 
vergroten. 
 
Reductie bijvangst 
Het terugdringen van bijvangsten van haaien en roggen in de commerciële visserij is één van de 
belangrijkste uitdagingen. Het gebrek aan data over de totale vangst, biologie, verspreiding en 
belangrijke gebieden in de levenscyclus van vrijwel alle soorten is een sterk beperkende factor 
bij het opstellen van maatregelen en advies zoals: 
- De ontwikkeling richting meer analytische bestandsschattingen en het formuleren van een 
meer realistisch advies over de vangstmogelijkheden.  
- Selectiviteitsmaatregelen (tuigaanpassingen en vermijding) 
- Ruimtelijke en temporeel beheer (bijv. move-on rules, seizoenssluitingen)  
- Evaluatie van mogelijke voor- en nadelen van groottebeperkingen (minimum – en maximum 
aanvoermaat) 
 
De rol die de Noordzee en de Nederlandse kustzone speelt in de levenscyclus van haaien en 
roggen, en in de factoren die hun ruimtelijke dynamiek en verspreiding beïnvloeden kunnen op 
verschillende manieren onderzocht worden: 
- Gebruik van tags om de individuele migratiepatronen van roggen in kaart te brengen. Deze 
individuele migratiepatronen werpen licht op de verspreiding op populatieniveau. 
- Op populatieniveau kan getracht worden de verspreiding van de roggenpopulaties en de 
mogelijke genetische subpopulaties in de Noordzee in kaart te brengen. Om de genetische 
subpopulaties in kaart te brengen worden van een groot aantal individuen DNA-samples 
genomen, waar vervolgens het genotype van bepaald wordt. Eventuele subpopulaties 
worden zichtbaar door de genotypen te vergelijken en te kijken of hierin groepen zichtbaar 
worden welke gescheiden zijn in ruimte en tijd. 
- Intensivering van data-verzameling in bestaande bemonsteringsprogrammas (markt en 
discardbemonstering). Voor commerciële vangstgegevens zou ingezet kunnen worden op 
het implementeren van EM-systemen aan boord en visafslagen om vangsten te analyseren 
zodat voorspelling van de ruimtelijke verdeling van roggen in relatie tot de visserij gemaakt 
kunnen worden. Dergelijke informatie kan bijdragen aan het tot stand komen van 
24
