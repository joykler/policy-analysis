In artikel 15 van Verordening (EU) nr. 1380/2013 is de aanlandingsverplichting voor commerciële soorten 
opgenomen. Alle soorten waarvoor vangstquota gelden moeten aan boord van het vissersvaartuig worden 
gehouden, geregistreerd en aangeland worden.  
 
De aanlandingsverplichting geldt niet voor: 
a.  soorten waarvoor op grond van EU-recht een vangstverbod geldt;  
b.  soorten waarvoor wetensschappelijk vaststaat dat zij hoge overlevingskansen hebben;  
c.  vangsten die onder de de-minimivrijstelling vallen; en 
d.  vis die door predatoren toegebrachte schade vertoont. 
 
Een gedelegeerde verordening van de Europese Commissie bepaalt dat voor alle roggensoorten een 
uitzondering op de aanlandplicht bestaat, wegens grote overlevingskansen. Ter onderbouwing van deze 
uitzondering moet er jaarlijks een rapportage met wetenschappelijke informatie ingediend worden, dat 
1
beoordeeld wordt door het Europees Wetenschappelijk, Technisch en Economisch Comité voor de Visserij. 
 
Verordening (EU) 2019/1241 van het Europees Parlement en de Raad van 20 juni 2019 betreffende de 
instandhouding van visbestanden en de bescherming van mariene ecosystemen door middel van 
technische maatregelen 
 
Juridische status: bindend, rechtstreeks toepasselijk  
De verordening bevat technische maatregelen met als doel de instandhouding van visbestanden en de 
bescherming van mariene ecosystemen. In de preambule wordt erkend dat voor bepaalde soorten haaien en 
roggen, zelfs een beperkte vorm van visserijactiviteit een ernstig risico kan inhouden voor de instandhouding 
2
van de soort. Voor deze soorten moet een totaalverbod voor visserij worden ingesteld. Bijlage I bij de 
3
verordening bevat dan ook verboden soortenlijst waarop de reuzenhaai en zee-engel zijn opgenomen. Voor 
deze soorten geldt in alle uniewateren een verbod om ze te bevissen, aan boord te houden, over te laden, 
4
aan te landen, op te slaan, te verkopen, uit te stallen of te koop aan te bieden.  
 
Bijlage III bevat een lijst met soorten waarvoor het voor de visserij verboden is drijfnetten, geankerde 
kieuwneten, warrelnetten of schakelneten te gebruiken. Op deze lijst zijn de reuzenhaai, voshaai en 
5
haringhaai opgenomen. Op grond van artikel 19 van de Verordening Technische Maatregelen kunnen 
realtimesluitingen ter bescherming van kwetsbare soorten of van scholen jonge vis, paaiende vis of 
schaaldiersoorten worden ingevoerd. Hiertoe moet een aanbeveling bij de Europese Commissie worden 
6
ingediend. 
 
In Nederlandse wetgeving komen de bepalingen uit de Verordening technische maatregelen terug in 
hoofdstuk 3 van de Uitvoeringsregeling zeevisserij.  
 
Verordening (EG) Nr. 1185/2003 van de Raad van 26 juni 2003 betreffende het afsnijden van haaienvinnen 
aan boord van vaartuigen en Verordening (EU) Nr. 605/2013 van het Europees Parlement en de Raad van 
12 juni 2013 
 
Juridische status: bindend, rechtstreeks toepasselijk  
De EU heeft de haaienvinnen-verordening vastgesteld omdat het voor de instandhouding van de 
haaienbestanden, noodzakelijk en wenselijk is regels vast te stellen voor het afsnijden van haaienvinnen aan 
boord van vaartuigen. De verordening bepaalt dat het verboden is om haaievinnen aan boord van 
7
vaartuigen af te snijden en haaienvinnen aan boord te houden, over te laden of aan te landen. 
 
1
  Artikel 9 Gedelegeerde Verordening (EU) 2020/2014 van de Commissie van 21 augustus 2020 tot vaststelling van nadere 
bepalingen ter uitvoering van de aanlandingsverplichting voor bepaalde visserijen in de Noordzee voor de periode 2021-2023. 
2
  Preambule paragraaf 16 Verordening (EU) 2019/1241. 
3
  Bijlage I onderdeel (b) en (j) Verordening (EU) 2019/1241. 
4
  Artikel 10 lid 2 Verordening (EU) 2019/1241. 
5
  Artikel 9 lid 2 en 4, bijlage III Verordening (EU) 2019/1241. 
6
  Artikel 15 lid 2 Verordening (EU) 2019/1241. 
7
  Artikel 3 lid 1 Verordening (EG) Nr. 1185/2003. 
13 | 47 Witteveen+Bos | 128723/22-004.713 | Definitief
