ontwikkeling binnen Fully Documented Fisheries, en specifiek automatische soortenherkenning middels 
camera’s en een algoritme, de meest kansrijke optie. Het lopende onderzoek ‘Bridging Knowledge Gaps 
for sharks and rays in the North Sea’ alsmede Innorays dient doorgezet te worden om meer kwantitatief 
inzicht te krijgen in de materie. 
 
Bij het opzetten van onderzoek moet rekening worden gehouden met het onderzoek naar bijvangst dat 
1
uitgevoerd zal worden in het kader van MONS. 
 
4 Bescherming van bedreigde soorten  
· Jaarlijks, ter voorbereiding op de TAC & Quota-onderhandelingen, dient het ministerie van LNV te 
inventariseren hoe soorten - voorkomend in Nederlandse wateren - op de IUCN Red List worden 
geclassificeerd. Als hieruit blijkt dat aanvullende maatregelen nodig zijn dient het ministerie dit onder 
de aandacht brengen tijdens de TAC & Quota-onderhandelingen; 
· actueel aanvullend op het bovenstaande: aanvullende maatregelen zijn momenteel noodzakelijk voor 
de bescherming van de ruwe haai. Nederland dient zich op internationaal vlak inzetten voor een 
vangstverbod en rapportageverplichting voor de ruwe haai; 
· stel onderzoek in naar niet-commerciële haaien- en roggensoorten waarvoor een kennisleemte 
bestaat; 
· onderzoek hoe kwetsbare en zeldzame haaien- en roggensoorten beleidsmatig het meest effectief 
beschermd kunnen worden; 
· als nieuwe maatregelen ingevoerd worden die consequenties hebben voor vissers, dient dit duidelijk 
onderbouwd te worden richting de gehele visserijsector, om draagvlak voor naleving te creëren.  
  
5 Ruimtelijke / temporele maatregelen  
Laat onderzoek doen naar (1) het belang van gebieden en momenten (seizoenen) in de Noordzee voor 
de levenscyclus van haaien- en roggensoorten (inclusief de kraamkamerfunctie van gebieden in de 
Noordzee) en (2) het effect van beschermde gebieden op haaien en roggen. Deze informatie is 
noodzakelijk om een op feiten gebaseerde discussie te voeren en te beoordelen in welke mate 
ruimtelijke/temporele maatregelen in Nederlandse wateren kunnen bijdragen aan bescherming. 
Onderzoek naar hoe ruimtelijke maatregelen beleidsmatig genomen kunnen worden volgt daarna pas en 
heeft op dit moment minder prioriteit. Bij het opzetten van onderzoek moet rekening worden gehouden 
met het onderzoek naar de levenscyclus en habitatgebruik dat uitgevoerd zal worden in het kader van 
MONS. 
 
6 Bewustwordingscampagne 
Voer een bewustwordingscampagne met als doel om het Nederlands publiek bekender te maken met 
haaien en roggen en de rol van de visserijsector duidelijk te maken. Betrek de aquaria en de visserijsector 
(en eventueel natuurorganisaties) hier actief bij. 
 
7 Sociaaleconomische implicaties 
Laat voor het Haaienactieplan een uitvoeringsanalyse/uitvoeringstoets uitvoeren, waarin ook 
economische en sociale aspecten van het Haaienactieplan worden gewogen.  
 
8 Onderzoeksagenda 
Coördineer onderzoek naar haaien en roggen vanuit het ministerie. Stel een onderzoeksagenda op die 
ook lange termijn onderzoeken mogelijk maakt. Maak hierbij gebruik van het haaien en roggen 
kennisnetwerk. Maak hierbij gebruik van de haaien en roggen ‘netwerksessies’. 
 
 
  
 
1
 Zie hoofdstuk 5.3.  
45 | 47 Witteveen+Bos | 128723/22-006.289 | Definitief 02
