Quick Scan KRM-Haaienactieplan 2015- 2021                    
vangstlimieten zijn per soort, maar wel gezamenlijk voor alle soorten die gevangen mogen 
worden.  
EU-wateren worden onderverdeeld in 5 regios, ieder met een eigen groeps-TAC. Voor de 
Noordzee regio (Kattegat, Skagerak, Noordzee en Het Kanaal) vallen de soorten: stekelrog, 
blonde rog, gevlekte rog, kleinoogrog, golfrog en koekoeksrog onder de groeps-TAC. 
Kleinoogrog komt niet op het NCP voor. 
Voor bescherming van kwetsbare en bedreigde soorten, zoals de doornhaai en haringhaai, 
bevat de TAC en quota verordening tevens een lijst van verboden soorten (artikel 14 in de TAC 
& Quota verordening voor 2020). Het is voor vissersvaartuigen van de Unie verboden deze 
soorten te bevissen, aan boord te houden, over te laden en aan te landen. Indien ze toch 
incidenteel bijgevangen worden dienen zij ongedeerd gelaten te worden en direct te worden 
teruggezet. Er worden geen aanvullende maatregelen verplicht gesteld om deze soorten te 
ontwijken of anderszins de mortaliteit terug te dringen. Naast de steur staan er uitsluitend 
elasmobranchen op deze lijst. Er zijn geen criteria opgesteld door de Europese Commissie die 
omschrijven onder welke voorwaarden een soort op de verboden lijst wordt geplaatst of 
wanneer hij er weer af kan.  
 
Aanlandplicht 
In het GVB (verordening (EU) Nr 1380/2013) is er een aanlandplicht (discard ban) opgenomen 
voor alle soorten die commercieel beheerd worden. Deze aanlandplicht werd gefaseerd 
ingevoerd vanaf 2015 en geldt vanaf 1 januari 2019 ook voor roggen. Binnen de aanlandplicht is 
een uitzonderingsregeling opgenomen voor soorten waarvoor wetenschappelijk is aangetoond 
dat ze een hoge overleving hebben als ze teruggegooid worden na vangst. Voor een aantal 
roggen soorten is bekend door middel van overlevingsonderzoek dat zij een relatief hoge 
overleving hebben na teruggooi. Dit is nog niet bekend voor alle soorten en metiers.  
Vanaf 2018 geldt er een uitzondering op de aanlandplicht voor alle roggen soorten die onder 
het groeps-TAC vallen. Op instigatie van Nederland door de Scheveningen groep (lidstaten rond 
de Noordzee) een door stakeholders ontwikkeld plan ingediend voor een tijdelijke uitzondering 
op de aanlandplicht op basis van hoge overleving. Voorwaarde voor gebruik van de uitzondering 
is dat over een periode van drie jaar de kennishiaten over overleving werden ingevuld en er 
tevens een best practice programma wordt ge√Ømplementeerd waarin selectiviteitsmaatregelen 
die zich richten op ontwijken, selectiviteit en overleving aan boord worden opgenomen. Vanaf 
2021 wordt de uitzonderging voor een periode van twee jaar verlengd.  
 
Internationale verdragen 
Een aantal haaiensoorten is opgenomen in internationale verdragen die door Nederland of de 
Europese Unie ondertekend zijn. Binnen deze verdragen zijn deze haaien- en roggensoorten 
aangewezen als soorten die aandacht nodig hebben omdat er duidelijke belemmeringen zijn 
voor het voortbestaan als er geen goed beheer van de populaties plaats heeft en bedreigingen 
worden weggenomen.   
Convention for the Protection of the Marine Environment of the NE Atlantic / Oslo-Paris 
Convention (OSPAR) 
OSPAR voorziet in een mechanisme voor internationale samenwerking ter bescherming van het 
mariene leefmilieu en mariene biodiversiteit door middel van het nemen van beschermende 
maatregelen om overexploitatie van bedreigde soorten tegen te gaan in de Noordoost 
6
