Het grootste deel van de stakeholders vindt dat er meer onderzoek nodig is voordat ruimtelijke/temporele 
maatregelen ingesteld kunnen worden. Hierbij wordt bijvoorbeeld gedoeld op onderzoek naar de 
levenscyclus en verspreiding van haaien en roggen. Ook worden twee belangrijke moeilijkheden voor 
ruimtelijke en temporele maatregelen aangehaald: ten eerste zitten roggen in bijna de gehele Noordzee 
verspreid, waardoor je zonder nadere kennis bijna alles zou moeten sluiten. Ten tweede zwemt op plekken 
waar haaien en roggen zwemmen, vaak ook veel vis die je wél wil vangen. Dit is problematisch voor vissers. 
Bovenop het roggenquotum én de al gesloten gebieden in bijvoorbeeld windparken zijn ruimtelijke en 
temporele maatregelen daarom niet acceptabel voor de visserijsector.  
 
Tijdens de bijeenkomst is de vraag gesteld wat het voor de stakeholders mogelijk maakt om op langere 
termijn mee te kunnen gaan met het instellen van ruimtelijke en temporele maatregelen. Hierop is onder 
andere geantwoord dat er bewijs nodig is dat deze maatregelen effectief zijn voor de bescherming van 
relevante populaties. Ook worden real-time technieken, en tijdelijke sluitingen opgeworpen en zogenoemde 
‘move-on’ regelingen (zie ook de sectie Ruimtelijke/temporele maatregelen paragraaf 3.2.5. Daarnaast is het 
draagvlak onder de visserijsector van belang. Tenslotte denkt een enkele stakeholder dat het überhaupt niet 
mogelijk zal zijn om mee te kunnen gaan met ruimtelijke en temporele maatregelen.  
 
Het advies uit het programma van eisen over ruimtelijke en temporele maatregelen sluit aan bij de input die 
(het grootste deel van) de stakeholders leveren. Er is éérst meer onderzoek nodig over de levenscyclus van 
haaien en roggen. Dit blijft een zeer gevoelig punt voor de visserij omdat er grote belangen mee gemoeid 
zijn, en dus is zijn de beeldvorming en de communicatie over eventuele maatregelen erg belangrijk om 
draagvlak en uitvoerbaarheid te vergroten.  
 
 
4.3.4 Bewustwordingscampagne 
 
Tijdens het bespreken van de bewustwordingscampagne werd gevraagd naar het doel van een 
bewustwordingscampagne. Er zijn verschillende mogelijke doelen die duidelijk geformuleerd dienen te 
worden. Stakeholders vinden het belangrijk dat hierop gefocust wordt en zo ook doelgroepen en 
bijpassende methoden gekozen worden. Verder zijn verschillende ideeën voor een mogelijke 
bewustwordingscampagne geïnventariseerd. Deze zijn opgenomen in bijlage I. 
 
41 | 47 Witteveen+Bos | 128723/22-006.289 | Definitief 02
