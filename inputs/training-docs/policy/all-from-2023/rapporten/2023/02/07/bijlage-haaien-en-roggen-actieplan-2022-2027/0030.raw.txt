Quick Scan KRM-Haaienactieplan 2015- 2021                    
ruimtelijk beheer, vermijding van soorten door de visserij alsook bijdragen aan meer 
nauwkeurige bestandsschattingen. 
- Een meer gedetailleerde analyse van de vangstgegevens vanuit surveys en commerciële 
schepen. Bijvoorbeeld door het modelleren van CPUE data om abundantie hotspots in kaart 
te brengen of visserij-afhankelijke gegevens op te werken als input voor 
bestandsschattingen.  
 
Het verkrijgen van kwalitatief goede vangstgegevens uit de commerciële visserij blijft 
problematisch. Met name goede schattingen van discards. Om meer en betere commerciële 
gegevens te verkrijgen, zou ingezet kunnen worden op het implementeren van Electronic 
Monitoring (EM). EM is een systeem waarbij de vangst automatisch wordt geregistreerd met 
behulp van video-opnamen. Omdat geen directe inzet van personeel (waarnemer) aan boord 
nodig is, kan m.b.v. EM op een kostenefficiënte manier de vloot worden gemonitord. Dit heeft 
tot gevolg dat er in vergelijking met bijvoorbeeld een waarnemers-programma een hogere 
ruimtelijke en periodieke dekking van de vangsten/visserijactiviteiten gemonitord kunnen 
worden. 
 
Zoals in hoofdstuk 5 vermeld, is reeds een start gemaakt met de implementatie van EM aan 
boord van enkele demersale visserijschepen. Een haalbaarheidsstudie binnen INNORAYS heeft 
aangetoond dat met behulp van “computer vision technology” soorten rog nauwkeuriger 
herkend kunnen worden dan wanneer camerabeelden handmatig worden geanalyseerd. Deze 
technologie wordt ook verder ontwikkeld in het EFMZV project ‘Fully Documented Fisheries’ 
(FDF). Echter, op dit moment moeten er nog stappen gezet worden in de doorontwikkeling 
richting de inzetbaarheid van het systeem aan boord van schepen of visafslagen. 
Doorontwikkeling zal zich in de eerste plaats richten op het ontwikkelen en onderzoeken van 
robuuste beeldherkenningsalgoritmen voor het detecteren en classificeren van de gevangen 
roggen op soort en lengte. Vervolgens zal er een haalbaarheidsstudie naar de implementatie 
van automatische beeldherkenning op de schepen/visafslagen plaats moeten vinden waarbij 
gekeken wordt welke technische aanpassingen er in het sorteerproces aan boord of visafslagen 
nodig zijn om vangsten automatisch te kunnen registeren. Hierbij is het van belang gebruik te 
maken van de methodes en ervaringen die worden opgedaan binnen FDF waarin o.a. het 
toepassen van computer vision technologie, “deep machine learning” en het ontwikkelen van 
technische aanpassingen van het sorteerproces belangrijke onderdelen zijn. De verkregen 
gegevens kunnen worden geanalyseerd met behulp van statistische methodes zodat 
voorspellingen van de ruimtelijke verdeling van roggen in relatie tot de visserij gemaakt 
kunnen worden. Dergelijke informatie kan bijdragen aan het tot stand komen van ruimtelijk 
beheer, vermijding van soorten door de visserij alsook bijdragen aan meer nauwkeurige 
bestandsschattingen.  
 
Een van de opties om tot discard reductie te komen, is het inzetten van selectiviteits-
maatregelen. Deze kunnen in twee onderzoeksrichtingen opgedeeld worden. Ten eerste, 
technische selectiviteit, dit wil zeggen aanpassingen aan het ontwerp van het vistuig. Een 
tweede mogelijkheid om selectiviteit te veranderen is het aanpassen van het visgedrag door 
middel van vermijding. In beide gevallen is de implementatie een grote uitdaging omdat 
dergelijke maatregelen vaak gepaard gaat met verlies van marktwaardige vis of juist de 
retentie van andere ongewenste vangsten.  
 
25
