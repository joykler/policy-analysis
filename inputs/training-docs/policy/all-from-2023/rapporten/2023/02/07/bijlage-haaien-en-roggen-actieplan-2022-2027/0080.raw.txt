6.3 Overige thema’s 
 
1 Haaien en roggen in Caribisch Nederland  
In consultatiebijeenkomst met belangenorganisaties is de suggestie opgeworpen om in Caribisch Nederland 
een met het Haaienactieplan vergelijkbaar proces te doorlopen. Het nemen van maatregelen voor haaien en 
roggen in Caribisch-Nederlandse wateren valt buiten de reikwijdte van de KRM. Nederland dient 
maatregelen te nemen ter bevordering van de goede milieutoestand van de Noordzee. Caribisch-
Nederlandse wateren zijn hier geen onderdeel van. Desalniettemin is het raadzaam om - buiten de KRM - te 
onderzoeken hoe ook maatregelen getroffen kunnen worden voor deze haaien en roggen door het 
Ministerie van LNV. 
 
2 Dierenwelzijn 
In de consultatiebijeenkomsten is ook het thema dierenwelzijn meegenomen. Er is bijvoorbeeld gesproken 
over eventueel onderzoek naar hoe waardevolle stoffen uit haaien en roggen gebruikt worden in de 
farmaceutische industrie of haaienvinnensoep in Nederland. Deze thema’s zijn niet meegenomen in het 
advies, omdat deze te ver afstaan van de doelstelling van de KRM, die slechts ziet op de populatie van 
haaien en roggen in de Noordzee.  
 
3 (Verboden) handel in haaien en roggen  
In de consultatiebijeenkomsten is de suggestie gedaan om onderzoek in te stellen naar handel van haaien 
en roggen in bijvoorbeeld de Rotterdamse haven. Deze suggestie is niet meegenomen in het advies, omdat 
deze niet past in het kader van de KRM. De internationale handel van diersoorten is geregeld in CITES en de 
Wet Natuurbescherming. Wanneer er twijfels zijn over of deze wetgeving wel nageleefd wordt, zal via 
handhavingsinstrumenten van de Wet Natuurbescherming onderzocht moeten worden.  
 
4 Suggesties voor onderzoek door stakeholders  
In de consultatiebijeenkomsten zijn door stakeholders verschillende onderzoeksvragen opgeworpen. Omdat 
tijdens de bijeenkomsten niet volledig duidelijk werd welke onderzoeken prioriteit hadden, is deze 
aanvullende vraag gesteld aan de wetenschappers, beleidsmakers en belangenorganisaties. De onderzoeken 
die het meest als prioritair zijn aangemerkt - onderzoek naar plekken en tijden in de Noordzee die van 
belang zijn voor de levenscyclus van haaien en roggen en onderzoek en onderzoek naar hoe niet-
commerciële haaien- en roggensoorten beleidsmatig het best beschermd kunnen worden - zijn opgenomen 
in sectie 3.2.4 en 3.2.5 In onderstaande tabel staan alle aangedragen onderzoeken en de prioritering door de 
stakeholders (geanonimiseerd). 
 
 
Tabel 6.1 Suggesties voor onderzoek door stakeholders, geanonimiseerd in nummers 
 
Onderzoek  1 2 3 4,5 
onderzoek naar plekken en tijden (seizoenen) in de Noordzee die van belang zijn voor de x    x x 
levenscyclus (inclusief kraamkamerfunctie) van haaien en roggen. Met de achterliggende vraag in 
welke gebieden / tijden van het jaar het zinvol is om ruimtelijke/temporele maatregelen te nemen 
verkenning welke ruimtelijke maatregelen genomen kunnen worden       x 
sociaal-economisch (kwalitatief) onderzoek naar maatregelen Haaienactieplan x        
verschillende typen onderzoek naar soorten die tussen wal en schip vallen (niet-commerciële     x x*  
soorten):  
 Maximum sustainable yield-berekeningen  
 Fisheries analysis 
 Ecological risk assessments  
 Life history traits  
onderzoek naar effecten van klimaatverandering op haaien en roggen      x   
herziening ecologische gevoeligheidsanalyse haaien en roggensoorten       x 
46 | 47 Witteveen+Bos | 128723/22-006.289 | Definitief 02
