1
Haaienvinnen die toch zijn afgesneden mogen niet verkocht of gekocht worden. Daarnaast bepaalt de 
verordening dat - wanneer vaartuigen die de vlag van een lidstaat voeren, haaien vangen, aan boord 
houden, overladen of aanlanden - lidstaten jaarlijks een verslag over de uitvoering van de verordening 
2
moeten sturen naar de Commissie. In dit verslag moet onder andere het aantal aanlandingen van haaien en 
de aantal niet-nalevingen van de verordening worden opgenomen.  
 
In Nederlandse wetgeving komen de bepalingen uit de Verordening Haaienvinnen terug in artikel 62 van de 
Uitvoeringsregeling zeevisserij.  
  
Verordening (EU) 2022/109 van de Raad van 27 januari 2022 tot vaststelling, voor 2022, van de 
vangstmogelijkheden voor sommige visbestanden en groepen visbestanden welke in de wateren van de 
Unie en, voor vissersvaartuigen van de Unie, in bepaalde wateren buiten de Unie van toepassing zijn  
 
Juridische status: bindend, rechtstreeks toepasselijk  
Jaarlijks wordt door de Raad een verordening vastgesteld waarin de vangstmogelijkheden (Total Allowable 
Catches, TACs) voor het betreffende jaar worden vastgesteld. Deze verordening wordt ook wel de TAC en 
Quota verordening genoemd.  
 
In de TAC en Quota verordening voor 2022 is een voorzorgs-TAC opgenomen voor alle roggen-soorten. 
Voor Nederlandse vissers geldt in de Noordzee een TAC voor roggen van 109 ton. Vangsten van de 
stekelrog en gevlekte rog moeten afzonderlijk worden gemeld. Verder geldt dat roggensoorten per visreis 
3
niet meer dan 25% gewicht van de totale aan boord gehouden vangst mogen uitmaken. 
 
De TAC en Quota verordening bevat ook een verboden soortenlijst. Voor vissersvaartuigen van de Europese 
Unie is het op grond van deze lijst verboden om de volgende soorten te bevissen, aan boord te houden, 
over te laden en aan te landen:  
a)  sterrog (Amblyraja radiata) in wateren van de Unie van de ICES-sectoren 2a, 3a en 7d en ICES-
 deelgebied 4; 
g)  vleetsoorten-complex (Dipturus batis) (Dipturus cf. flossada en Dipturus cf. intermedia) in wateren van de 
Unie van ICES-sector 2a en de ICES-deelgebieden 3, 4, 6, 7, 8, 9 en 10; 
i)   ruwe haai (Galeorhinus galeus), wanneer wordt gevist met de beug in wateren van de Unie van ICES-
sector 2a en ICES-deelgebied 4 en in wateren van de Unie en internationale wateren van de ICES-
deelgebieden 1, 5, 6, 7, 8, 12 en 14; 
j) haringhaai (Lamna nasus) in alle wateren; 
k) stekelrog (Raja clavata) in wateren van de Unie van ICES-sector 3a; 
o)  doornhaai (Squalus acanthias) in wateren van de Unie van de ICES-deelgebieden 2, 3, 4, 5, 6, 7, 8, 9 en 10, 
tenzij in het kader van de in bijlage IA vermelde vermijdingsprogrammaâ€™s. 
 
4
Ook voor vissersvaartuigen van niet Europese Unie staten geldt deze verboden soortenlijst. Wanneer er 
incidenteel vissen van deze lijst worden gevangen, moeten zij ongedeerd worden gelaten en onmiddellijk 
5
teruggezet worden. 
 
In de Nederlandse wetgeving komen de bepalingen uit de TAC en Quota verordening terug in hoofdstuk 
twee van de Uitvoeringsregeling zeevisserij.  
 
  
 
1
  Artikel 3 lid 2 Verordening (EG) Nr. 1185/2003. 
2
  Artikel 6 lid 1 Verordening (EG) Nr. 1185/2003. 
3
  Dit geldt voor vissersvaartuigen langer dan 15 meter en is niet van toepassing op vangsten die onder de aanlandverplichting 
vallen.  
4
  Artikel 56 TAC en Quota-verordening. 
5
  Artikel 18 lid 2 TAC en Quota-verordening. 
14 | 47 Witteveen+Bos | 128723/22-004.713 | Definitief
