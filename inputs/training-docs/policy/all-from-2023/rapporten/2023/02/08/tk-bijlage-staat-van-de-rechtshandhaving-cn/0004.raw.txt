1. Inleiding 
 
De Raad voert sinds 2012 inspectieonderzoeken uit binnen de justitiële keten. Daarbij 
beoordeelt de Raad het functioneren aan de hand van de kwaliteit, de effectiviteit en het 
beheer. Daarnaast kijkt de Raad naar de kwailteit en effectiviteit van de justitiële 
samenwerking tussen de landen van het Koninkrijk. Jaarlijks geeft de Raad voor de 
rechtshandhaving (de Raad) een overkoepelend beeld van de rechtshandhaving in Caribisch 
Nederland in de ‘Staat van de rechtshandhaving’ (hierna ook: de Staat). 
De Staat biedt ruimte om onderzoeksoverstijgende onderwerpen te benoemen en dieper in 
te gaan op waargenomen trends en ontwikkelingen. De laatste jaren heeft de Raad de Staat 
deels thematisch ingericht.  
De informatie die voor deze Staat is gebruikt is mede gebaseerd op eerdere rapportages van 
de Raad, rapportages van andere instellingen, jaarplannen en verslagen van de organisaties 
en uit gesprekken die de Raad (in het verleden) voerde. 
In mei 2020 publiceerde de Raad zijn Staat van de rechtshandhaving over 2020. Daarin 
beschreef de Raad de ontwikkelingen met betrekking tot de rechtshandhaving in Caribisch 
1
Nederland in de periode 2010-2020. Daarbij constateerde de Raad dat er in tien jaar tijd 
goede en bemoedigende resultaten zijn geboekt. In tien jaar tijd heeft de rechtshandhaving 
een grote ontwikkeling doorgemaakt, waarbij de basis van de organisaties na verloop van tijd 
op orde is gekomen.  
Eén van de conclusies van de Raad daarbij was dat het noodzakelijk en mogelijk is thans het 
tempo van doorontwikkeling op te voeren: 
Nu de basis van de organisaties op orde is, moet naar het oordeel van de Raad ook het tempo van 
doorontwikkeling worden opgevoerd. De Raad baseert dit oordeel op de omstandigheid dat de 
organisaties en de openbare lichamen in de basis weliswaar beter af zijn dan 10 jaar geleden, maar in de 
kern nog steeds kwetsbaar en afhankelijk zijn van zaken die niet onder hun directe invloed staan.12 
Daarom zal een intensivering van de onderlinge samenwerking – op alle niveaus – nodig zijn. Als dat 
gepaard gaat met groeiende aandacht, actieve inzet op capaciteit en structurele investeringen, ziet de 
Raad perspectief voor een verdere professionalisering en slagkracht van de keten. Begrijpelijkerwijs 
lagen de prioriteiten in 2020 ergens anders als gevolg van Covid-19. Evengoed kan juist de intensieve 
noodzakelijke (crisis-)samenwerking die hieruit is ontstaan, bijdragen aan toekomstige inzichten en 
initiatieven. 
   
De beleidsreactie van de minister van Justitie en Veiligheid (J&V) op de Staat van 2020 is 
mede verwoord in de Beleidsagenda 2021 – 2025, die kort na aanbieding en publicatie van de 
2
Staat aan de Tweede Kamer werd gepresenteerd.  
 
1
 Staat van de rechtshandhaving 2020; https://www.raadrechtshandhaving.com  
2
 https://www.rijksoverheid.nl/documenten/rapporten/2021/06/23/tk-bijlage-jenv-beleidsagenda-cn-def
