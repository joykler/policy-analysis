Er zal worden ingezet op preventie, waarvan de uitwerking nader vorm zal 
krijgen in samenwerking met partners in het sociaal domein, de zorg en het 
justitiedomein – alsmede door publiek-private samenwerking.  
 
Regionale samenwerking in het kader van een Koninkrijksbrede aanpak wordt 
eveneens voortgezet. Het Recherche Samenwerkingsteam (RST) zal daarin een 
belangrijke sleutelfunctie blijven vervullen, waarbij binnen het KPCN (en de 
korpsen van de andere landen) ook decentrale teams zijn ingericht, bestaande 
uit medewerkers van het korps en het RST.  Daarbij wordt mede gebruik 
gemaakt van het interinsulaire informatie coördinatiepunt. De beleidsagenda 
vermeldt dat zal worden ingezet op een verdieping van de samenwerking. 
 
Ook cybercriminaliteit krijgt de nodige aandacht. Naast de oprichting van een 
team cyber/digitaal bij het KPCN wordt hier ook ingezet op publiek-private 
samenwerking. 
 
Ten slotte komt er meer aandacht voor de bestuurlijke aanpak, waarbij onder 
meer gekeken wordt naar het opzetten van een Regionaal Informatie-en 
Expertise Centrum (RIEC)CN. Ook worden de bestuurlijke handhaving en 
bevoegdheden door de openbare lichamen onderdeel van deze aanpak. 
 
 
• Grensbewaking en migratie  
 
Dit onderwerp vormt ook een voortzetting van de vorige beleidsagenda. Mede 
naar aanleiding van aanbevelingen van de Raad zal met het oog op migratie 
gewerkt worden aan visie-documenten opdat het migratiebeleid in Caribisch 
Nederland daarop beter kan worden afgestemd. Voorts wordt er ingezet op 
(beter) materieel, waaronder de aanschaf van radarapparatuur voor de 
Kustwacht en zal de inrichting van het Advanced Passenger Information 
System (APIS) zijn beslag krijgen. 
 
Naar aanleiding van het rapport van de Raad over de aanpak van 
mensenhandel en mensensmokkel, zal worden ingezet op de ketenbrede 
implementatie van het themaregister en op de deskundigheidsbevordering van 
15
professionals. 
 
• Resocialisatie, re-integratie en jeugdbeleid  
 
De veranderde sanctietoepassing CN heeft de nodige aandacht gekregen in de 
afgelopen jaren. Met de nieuwe beleidsagenda zal de inzet op het voorkomen 
 
15
 https://www.raadrechtshandhaving.com/wp-content/uploads/2020/03/Def-rapport-aanpak-MH-en-MS-BES-
publicatieversie.pdf
