uitvoering daarvan. Evenwel is de kwetsbaarheid goed voelbaar, hetgeen de situatie in korte 
tijd kan doen veranderen. In zijn algemeenheid blijft de afwezigheid/beschikbaarheid van 
kwalitatieve en kwantitatieve capaciteit van grote invloed op de organisaties. 
Daarnaast speelt bij alle organisaties de mate van sturing een belangrijke rol. Uit de 
onderzoeken van de Raad blijkt dat de organisaties die (in enige mate) samenwerken met de 
betrokken beleidsafdelingen van de ministeries zich doorgaans beter (door-)ontwikkelen. 
Betrokkenheid vanuit ‘beleid’ bestaat daarbij uit meer dan alleen kostenbeheer en –
verantwoording. Dat laatste past volgens de Raad mogelijk wel in zelfstandige 
projectstructuren, waarbij de basis en capaciteit ruimschoots op orde zijn. In Caribisch 
Nederland is daarvan (nog) geen sprake. De Raad ziet derhalve ook daar waar sturing beperkt 
is, organisaties of de samenwerking daartussen met problemen kampen.  
In 2022 zal de Raad bij met name zijn onderzoeken ‘Doorlooptijden’ en de ‘Nulmeting 
jeugdstrafrecht’ specifieke aandacht geven aan enerzijds sturing en anderzijds de 
capaciteitsproblematiek alsmede de invloed daarvan op de keten(samen-)werking.  
 
2.2.3 Handhavingsinstrumentarium  
 
In de Staat van 2020 stond de Raad eveneens stil bij het handhavingsinstrumentarium, 
waaronder mede de uitbreiding daarvan in het kader van handhaving van de openbare orde 
en veiligheid (o.a. bevoegdheden gezaghebbers), aanpak drugscriminaliteit (aanpassing 
Opiumwet 1960 BES), integriteit (‘pilot Bibob-light’), alsmede de aanpassing van het WvSv BES  
13
en de mogelijkheid tot het opleggen van bestuurlijke boetes.  
 
Ondanks dat de Raad in de Staat van 2020 constateerde dat deze onderwerpen – na een zeer 
lange aanlooptijd – tot ontwikkeling leken te komen, is het beeld omtrent de voortgang op 
deze onderwerpen anno 2022 nog steeds wisselend. Het ministerie van J&V meldt daarover 
het volgende: 
 
• Uitbreiding bevoegdheden gezaghebbers:  
Op dit onderwerp zijn geen relevante nieuwe ontwikkelingen op 
wetgevingsterrein sinds 2020, met uitzondering van hieronder beschreven 
aanpassing van de Opiumwet 1960 BES. 
 
• Aanpassing Opiumwet 1960 BES:  
Het ministerie van J&V meldt daarover dat er na onderlinge afstemming een 
conceptwetsvoorstel in consultatie is geweest bij onder meer de openbare 
lichamen. De reacties daaruit worden momenteel verwerkt. Vervolgens is het 
 
13
 Zie noot 1. 
12
