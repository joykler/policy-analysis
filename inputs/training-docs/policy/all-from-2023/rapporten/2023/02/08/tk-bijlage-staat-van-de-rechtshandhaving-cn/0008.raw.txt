directie zelf uitvoering moet geven. Voorbeelden komen voort uit aanbevelingen 
waarbij het gaat om de aanpassing van (sterk verouderde) wet- en regelgeving om 
structurele opvolging aan aanbevelingen te kunnen geven en de uitvoering ervan 
(wettelijk) te kunnen bestendigen. De Raad noemt bij wijze van voorbeeld de discussie 
over het al of niet creëren van een beroepsmogelijkheid bij klachten. In zijn 
beleidsreactie van 15 november 2021 geeft de minister voor Rechtsbescherming aan 
die mogelijkheid te zullen gaan onderzoeken. Bij de redenering waarom dat niet 
eerder is gebeurd, overweegt de minister van Rechtsbescherming dat er voorheen in 
de praktijk geen behoefte bestond aan een beroepsmogelijkheid. De overweging van 
de minister om die implementatie nu wel te gaan onderzoeken, zou voortkomen uit 
het feit dat de JICN inmiddels heeft laten weten daaraan behoefte te hebben. Uit 
eerder onderzoek van de Raad blijkt echter dat de JICN al in 2016 heeft uitgesproken 
voorstander te zijn van een beroepsmogelijkheid. Afgezien daarvan vindt de Raad het 
merkwaardig dat de beslissing over opvolging van deze aanbeveling afhankelijk wordt 
gesteld van de opvatting van de JICN. In het verleden hebben ook het College voor de 
Rechten van de Mens en de Nationale ombudsman een beroepsmogelijkheid bepleit, 
7
en dan met name met het oog op de belangen van de gedetineerden.  
De Raad kan de redenering van de minister niet volgen. Betere afstemming en 
betrokkenheid tussen het ministerie (DSJ) en JICN is wenselijk, waarbij de Raad van 
oordeel is dat waar (bijvoorbeeld) wijziging van wet- of regelgeving wenselijk en 
mogelijk is, dit ook dient te gebeuren. Gelet op het comply or explain – beleid en 
hetgeen onder randvoorwaarden in de beleidsagenda 2021 – 2025 (zie par. 2.3) wordt 
gesteld, ligt dat bovendien voor de hand. 
Ook in zijn algemeenheid komen bij dit onderzoek de meeste knelpunten naar voren 
bij de opvolging van aanbevelingen over de procedures en wettelijke mogelijkheden 
omtrent beklag, de behandeling daarvan en – dus - de afwezigheid van een 
beroepsmogelijkheid. Voor wat betreft de behandeling van klachten zijn verschillende 
aspecten niet op orde. Op uitvoeringsniveau gaat het daarbij om de wettelijke 
behandeltermijn, waar overschrijding meer regel is dan uitzondering. Dit hangt samen 
met een – mede volgens de Raad – onrealistische beslistermijn van twee weken. 
Vandaar de aanbeveling om die termijn langer te maken, zodat de Commissie van 
Toezicht (CvT) voldoende tijd heeft om bijvoorbeeld hoor- en wederhoor toe passen. 
Een ‘protocol beklagzaken’ is nog niet definitief tot stand gebracht, dit mede door 
miscommunicatie tussen JICN en de CvT.  Om dezelfde reden heeft ook de 
inventarisatie van beklagzaken nog niet plaatsgevonden. Deze moest ertoe dienen om 
helder te krijgen of verruiming van het beklagrecht naar Europees-Nederlandse 
maatstaven nodig zou zijn, in verband met het hoge aantal niet-
ontvankelijkverklaringen (40%).  
 
7
 Zie ook rapport ‘Klachtbehandeling in de justitiële keten’ (2016)  
https://www.raadrechtshandhaving.com/wp-content/uploads/2016/03/Definitief-rapport-
klachtenbehandeling-BES.pdf  
8
