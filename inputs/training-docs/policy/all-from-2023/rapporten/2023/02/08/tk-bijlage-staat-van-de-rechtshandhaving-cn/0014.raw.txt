subparagraaf (2.3.3 sub II) wordt daarbij nader stilgestaan.  De Raad zal hierop blijven 
monitoren. 
 
2.3 Bemoedigende ontwikkelingen  
 
2.3.1. Beleidsagenda J&V 2021 – 2025  
De minister van J&V presenteerde in juni 2021 een nieuwe beleidsagenda voor Caribisch 
Nederland. De Raad heeft daar met grote belangstelling kennis van genomen. In de 
beleidsagenda is veel terug te zien van de resultaten van de opbouw van de 
rechtshandhaving. Caribisch Nederland, en de ketenpartners tezamen, kunnen daarop de 
komende jaren voortbouwen. De minister van J&V markeert in de beleidsagenda een aantal 
speerpunten en randvoorwaarden, waarop de Raad hierna kort zal ingaan.  
 
2.3.2 Beleidsagenda 2016 – 2020  
 
Alvorens de nieuwe Beleidsagenda 2021 – 2025 te bespreken, blikt de Raad kort terug op de 
voorgaande beleidsagenda van 2016 – 2020, waarin het beleid gericht werd op de volgende 
algemene doelen: 
- 1. Het op orde brengen van de basis (na de opbouwfase); 
- 2. Intensivering van de samenwerking in de Caribische regio; 
- 3. Bevordering van de ketensamenwerking;  
In de Staat van de rechtshandhaving 2020 concludeerde de Raad ten aanzien hiervan - zoals 
hiervoor aangegeven - dat in elk geval (1.) het op orde brengen van de basis goeddeels 
behaald is en de aandacht nu vooral gevestigd dient te worden op (de intensivering van) de 
doorontwikkeling.   
Voor wat betreft onderdeel  (2.) intensivering van de samenwerking in de Caribische regio, 
oordeelde de Raad dat daarin ontwikkeling merkbaar is, maar dat er ruimte blijft voor verdere 
intensivering. Op gelijke wijze oordeelde de Raad dat de (3.) bevordering van 
ketensamenwerking effect sorteert, maar een blijvend punt van aandacht is.  
Voor Caribisch Nederland werd in de beleidsagenda bovendien bijzondere aandacht 
geschonken aan de volgende beleidsthema’s: 
- a) strafrechtelijke aanpak minderjarigen; 
- b) financieel-economisch rechercheren en aanpak van 
grensoverschrijdende criminaliteit;  
- c)  bestrijding van corruptie;  
- d) grensbewaking en personenverkeer.    
14
