2. Stand van zaken 2021 
 
2.1 Beschouwing 2021  
 
2.1.1 Overkoepelend beeld uit afgeronde inspectieonderzoeken 2021 
 
Bij de inspectieonderzoeken die de Raad in 2021 uitvoerde dan wel afrondde, heeft de Raad 
zoals aangekondigd in zijn jaarplan, nadrukkelijk gekeken naar de sturing op de uitvoering van 
de aanbevelingen. Daarbij heeft de Raad niet alleen de rol van de organisaties zelf betrokken, 
maar onderzocht de Raad ook welke rol er vanuit het ministerie van J&V verwacht mag 
worden. In het bijzonder keek de Raad naar het aspect van ‘sturing’ bij de opvolging van de 
aanbevelingen.  
Onder sturing verstaat de Raad in dit verband: het waarborgen van de onderlinge samenhang 
van de wijze van sturen, beheersen en toezicht houden op/van organisaties, gericht op een 
efficiënte en effectieve realisatie van doelstellingen, alsmede het daarover op een open wijze 
4
communiceren en verantwoording afleggen ten behoeve van belanghebbenden.  
Bij de opvolging van aanbevelingen ziet de Raad doorgaans dat intern de sturende rol bij de 
organisaties goed wordt uitgevoerd. Daar waar ondersteuning vanuit het ministerie vereist of 
gewenst is, ziet de Raad ruimte voor verbetering. Indien een organisatie daarvan zelfs 
afhankelijk is, moet het ministerie zich proactief opstellen. Daarvan is op meerdere 
onderdelen momenteel geen sprake. Als rode draad ziet de Raad daarbij dat de invulling van 
de checks and balances ook nog veel ruimte voor invulling laat zien. Sturing op kosten en 
verantwoording alleen blijkt niet voldoende (te zijn geweest).  Om de organisaties op een 
adequate manier in staat te stellen de door de minister overgenomen aanbevelingen op te 
kunnen volgen en uit te voeren, is meer kennis op uitvoeringsniveau nodig waardoor sturing 
middels inhoudelijke betrokkenheid het gewenste effect kan sorteren. Voor wat betreft de 
opvolging van de aanbevelingen en sturing daarop tekent zich uit de rapporten mede het 
volgende overkoepelende beeld af.  
 
Opvolging aanbevelingen Korps Politie Caribisch Nederland (KPCN) 
Begin 2021 bood de Raad een omvangrijk rapport aan de minister van J&V aan inzake 
de opvolging van de aanbevelingen die de Raad over de jaren 2016 – 2020 in een 
5
viertal rapporten heeft gedaan. In dat rapport oordeelde de Raad in algemene zin 
positief over de opvolging van de aanbevelingen. Door dit onderzoek heeft de Raad 
 
4
 Zie ook Bossert, J. (2002), de Leidraad voor goed bestuur 
5
 https://www.raadrechtshandhaving.com/wp-content/uploads/2021/03/2020-INSPECTIEONDERZOEK-
OPVOLGING-AANBEVELINGEN-KPCN.pdf
