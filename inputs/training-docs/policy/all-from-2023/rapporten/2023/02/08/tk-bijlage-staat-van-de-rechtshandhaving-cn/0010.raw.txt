jaar zo goed als stilgelegen. De taken en verantwoordelijkheden waren niet 
goed belegd, noch bij het ministerie - DSJ - noch in de keten. De Raad meent 
dat hieraan een gebrek aan sturing vanuit het ministerie ten grondslag ligt, 
waardoor de lokale organisaties niet goed in staat zijn noch worden gesteld om 
aan trajecten als deze vorm en uitvoering te geven. De Raad benadrukt het 
belang van sturing – en samenwerking – tussen beleid en uitvoering voor 
Caribisch Nederland. Sturing op kosten en verantwoording blijkt niet 
voldoende.   
Een ander knelpunt vormt het capaciteitsgebrek en de personeelswisselingen, 
die in combinatie een kwetsbaarheid vormen voor de organisaties, die effect 
heeft op hun taakuitvoering en daarmee uiteindelijk ook op de keten. Voor wat 
betreft de opvolging van aanbevelingen had dit mede tot gevolg dat de 
recidivecijfers van Caribisch Nederland nog steeds niet in kaart konden worden 
gebracht. De Raad vraagt zich daarbij af in hoeverre concrete sturing van beleid 
op de daarvoor benodigde cijfers - zeker ook in het kader van de 
‘Veranderende sanctietoepassing’ (VerSa) dan haalbaar is. 
 
Ten slotte blijft de samenwerking met de openbare lichamen ook hier een punt 
van zorg. Ondanks het feit dat de aanbeveling daarover strikt genomen is 
opgevolgd (‘Houd vast aan de samenwerking met de openbare lichamen’), is 
de Raad van mening dat de openbare lichamen geëquipeerd moeten worden 
om invulling te kunnen geven aan hun taakstelling. Dit punt past binnen een 
groter vraagstuk omtrent taakverdeling, waarop de Raad in de Staat van 2018 
10
uitgebreid is ingegaan.  
 
 
2.1.2. Lopende onderzoeken 
 
De overige onderzoeken die in 2021 werden opgestart, bevonden zich begin 2022 nog in de 
afrondingsfase. Dit betreft de onderzoeken naar de ‘infrastructuur corruptiebestrijding’ en de 
‘evaluatie van de Onderlinge Regelingen Detentiecapaciteit’ (ORD's).  
 
2.2 Punten van zorg 2021  
 
Tijdens de onderzoeken, monitor- en accountgesprekken die de Raad voert, komt geregeld 
aanvullende informatie naar voren die niet direct in een specifiek onderzoek te betrekken is. 
De Staat van de rechtshandhaving dient er mede voor om dergelijke punten aan de orde te 
 
10
 Staat van de rechtshandhaving 2018, p. 15 e.v.; https://www.raadrechtshandhaving.com/wp-
content/uploads/2021/04/2018-STAAT-VAN-DE-RECHTSHANDHAVING.pdf
