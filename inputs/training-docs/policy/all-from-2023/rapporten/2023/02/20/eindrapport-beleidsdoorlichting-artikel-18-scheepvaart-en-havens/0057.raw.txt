uitgesteld onderhoud en veroudering van objecten en installaties. Recent onderzoek maakt duidelijk dat forse 
investeringen nodig zijn de komende jaren om opgelopen achterstand in te halen en aan de 
instandhoudingsopgave te kunnen voldoen. Daarbij dient ook rekening te worden gehouden met 
ontwikkelingen op het gebied van klimaatadaptatie, duurzaamheid en cybersecurity die (op termijn) nieuwe en 
hogere eisen stellen.  
Er is geen evaluatieonderzoek of andere informatie beschikbaar waaruit duidelijk blijkt in hoeverre de ontstane 
situatie is toe te schrijven aan het beleid van het ministerie en in hoeverre aan de uitvoering door 
Rijkwaterstaat. De in 2021 uitgevoerde doorlichting van Rijkswaterstaat maakt wel duidelijk dat bij 
Rijkswaterstaat (te) weinig inzicht bestaat in doelmatigheid en dat de huidige invulling van de (prestatie)sturing 
en de informatievoorziening onvoldoende functioneren. Inspanningen op dit vlak in de afgelopen jaren hebben 
(nog) niet het gewenste resultaat opgeleverd. 
Door de omvang van de (financiële) problematiek is het echter niet aannemelijk dat deze alleen is toe te 
schrijven aan een eventuele ondoelmatige uitvoering door Rijkswaterstaat of tekortkomingen in de aansturing, 
maar ook het gevolg is van (structurele) tekorten. In die zin is het beleid niet doeltreffend en doelmatig 
geweest in de periode 2015 – 2020. Door te weinig budget voor instandhouding beschikbaar te stellen is de 
kwaliteit van het hoofdvaarwegennet onder druk komen te staan (ondoeltreffend) en moet de komende jaren 
extra geïnvesteerd worden om de opgelopen achterstanden weer in te halen (ondoelmatig). 
5.7. Doeltreffendheid en doelmatigheid 
goederenvervoerbeleid 
Ten aanzien van het goederenvervoerbeleid is in de onderzochte periode één evaluatie uitgevoerd die raakt 
aan dit beleidsdomein. Het betreft de procesevaluatie van het programma Topsector Logistiek, waarin de focus 
86
lag op de rolinvulling van het ministerie van IenW in de tripartiete samenwerking in de Topsector. Het ging 
daarmee nadrukkelijk niet in op de doeltreffendheid en doelmatigheid van het programma zelf.  
Wel wordt geconcludeerd dat deelname aan het programma en de samenwerking met deelnemende partners 
voor het ministerie van IenW een aantal belangrijke resultaten en lessen heeft opgeleverd. Aanvankelijk sloten 
de organisatiestructuur- en cultuur niet optimaal aan op het integrale denken dat vereist is binnen de logistieke 
sector: binnen het ministerie werd eerder vanuit individuele modaliteiten gedacht, wat naar verloop van het 
programma ontwikkeld is naar een multimodale denkwijze. Bij aanvang van het programma was sprake van 
verschillende opvattingen ten aanzien van sturingswijzen, tussen de deelnemende partijen. Die sturingswijze is 
gaandeweg het programma verduidelijkt. IenW heeft gedurende dit proces moeten leren samenwerken en 
sturen in tripartiet verband, waarin het vinden van de juiste balans tussen sturing en samenwerking een 
uitdaging vormde. Aanvankelijk was er geen sprake van actieve, beleidsmatige sturing vanuit het ministerie van 
IenW. Gaandeweg nam deze sturing toe (vooral op bestuurlijk niveau, weinig op uitvoerend niveau), waardoor 
tegen het einde van het programma juist werd gesignaleerd dat IenW te veel zou sturen. Er bestaat een 
positief beeld over het lerend vermogen in de samenwerking tussen het ministerie van IenW en de Topsector 
Logistiek. Dit vermogen heeft positief bijgedragen aan de onderlinge samenwerking.  
Net als dat de evaluatie geen uitspraken direct over de doeltreffendheid van het programma bevat, ontbreken 
die ook over doelmatigheid. Wel worden aanwijzingen voor (on)doelmatigheid gesignaleerd, waaronder de tijd 
en aandacht die de complexe governancestructuur van deelnemers vergden. Het sturen op KPI’s door het 
ministerie van IenW wijst daarentegen juist op doelmatig handelen. Geconstateerd wordt dat binnen het 
 
86
 Dialogic en Decisio (2020). Evaluatie Topsector Logistiek.
