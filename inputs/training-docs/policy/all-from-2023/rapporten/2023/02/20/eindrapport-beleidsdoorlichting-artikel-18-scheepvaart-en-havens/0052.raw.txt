moeilijk te beoordelen. Ecorys doet geen uitspraken over de toerekenbaarheid van afgenomen emissies aan 
het subsidieprogramma IDB. Door het ontbreken van gegevens over de gereduceerde emissies per project kan 
geen uitspraak worden gedaan over de doelmatigheid van het subsidieprogramma op effectniveau. Wel geeft 
Ecorys een meer kwalitatief oordeel. Als positief is benoemd dat de regeling volledig is benut en goed 
toegankelijk bleek voor de sector. Het aanvraagproces werd bovendien als efficiënt ervaren, evenals de 
ondersteuning door het ministerie van IenW. Betrokkenen zien de uitvoeringskosten van het 
subsidieprogramma als passend. Tegelijkertijd geven betrokkenen aan dat het relatief kleine totaalbudget is 
verdeeld over een groot aantal te ondersteunen projecten. Mede daardoor waren er niet altijd voldoende 
middelen beschikbaar voor grootschalige projecten, waardoor bedrijven op zoek moesten naar aanvullende 
financiering. 
Naast subsidieregelingen heeft het ministerie van IenW enkele fiscale regelingen ingezet. Van twee regelingen 
zijn evaluaties beschikbaar: de MIA/VAMIL-regeling voor (scheeps)motoren en de Energie-investeringsaftrek 
(EIA)- regeling voor (scheeps)motoren. Deze subsidieregelingen zien niet uitsluitend op de binnenvaart, maar 
ook op bijvoorbeeld de autosector. Hoewel er dus evaluaties van deze regelingen zijn uitgevoerd, concentreren 
deze onderzoeken zich ook niet specifiek op binnenvaart. De conclusies over doeltreffendheid en 
doelmatigheid zijn daardoor niet te koppelen aan de binnenvaartsector. 
De MIA\Vamil-regeling voor (scheeps)motoren stimuleerde investeringen in innovatieve, milieuvriendelijke 
bedrijfsmiddelen door fiscale voordelen te bieden, in de periode 2011-2016. CE Delft evalueerde de regeling in 
66
2018. De onderzoekers geven aan dat er geen uitspraken gedaan kunnen worden over de doeltreffendheid 
van de regeling op outcome-niveau, omdat hieraan veel meer zaken bijdragen dan alleen deze regeling. Wel 
constateren zij dat de regeling erin is geslaagd milieuvriendelijke investeringen te realiseren. Freeriders 
(bedrijven die de investering ook zonder de fiscale voordelen hadden gedaan) beïnvloeden de doeltreffendheid 
negatief, maar het aantal freeriders lijkt vergeleken met andere subsidieregelingen beperkt. Een belangrijke 
kanttekening voor deze beleidsdoorlichting is dat de conclusies uit deze evaluatie veelal betrekking hebben op 
de automarkt. Over de doelmatigheid van de regeling is CE Delft overwegend positief. De onderzoekers 
constateren dat de kosteneffectiviteit hoog wordt beoordeeld vanuit zowel de overheid als het bedrijfsleven. 
Bovendien waren de uitvoeringslasten beperkt en stabiel, en was de aanvraaglast voor het bedrijfsleven 
acceptabel.  
Ten slotte gaan wij in op de Energie-investeringsaftrek (EIA)-regeling voor (scheeps)motoren. Deze fiscale 
regeling liep van 2012 – 2017 en heeft ten doel energiebesparing bij bedrijven te realiseren door het versnellen 
 67
van de introductie van innovatieve bedrijfsmiddelen. De regeling is in 2018 geëvalueerd door CE Delft. 
Evenals bij de MIA\Vamil-regeling doen de onderzoekers geen harde uitspraken over de doeltreffendheid van 
de regeling. Wel achten zij het aannemelijk dat de EIA bijdraagt aan de jaarlijkse CO2-reductie. De 
onderzoekers geven aan dat de regeling een positief effect had op innovatie en erin is geslaagd energiezuinige 
investeringen te stimuleren. Ook hier lijkt het aandeel freeriders relatief beperkt. Ook aangaande de 
doelmatigheid zijn de bevindingen vergelijkbaar met de MIA\Vamil-regeling. Vanuit zowel de overheid als het 
bedrijfsleven wordt een hoge kosteneffectiviteit ervaren, de uitvoeringskosten zijn in lijn met andere 
regelingen en de klanttevredenheid is relatief hoog. 
Conclusies 
Kijkend naar het gehele beleid op binnenvaart zien we dat maar een deel van de beleidsinzet is geëvalueerd. 
De geëvalueerde onderdelen betreffen fiscale regelingen en subsidieprogramma’s.  
 
66
 CE Delft (2018). Beleidsevaluatie MIA\Vamil. 
67
 CE Delft (2018). Beleidsevaluatie Energieinvesteringsaftrek 2012-2017.
