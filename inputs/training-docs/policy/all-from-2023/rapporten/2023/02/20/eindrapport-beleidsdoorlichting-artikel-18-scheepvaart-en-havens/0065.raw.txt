• De focus van het departement zuiver op de hoofdtransportassen moet komen te liggen om minstens 
deze assen met het grootste economische belang bevaarbaar te houden. 
• Alle overige vaarwegen: 
o Ofwel niet meer onderhouden en geëxploiteerd kunnen worden (bruggen afsluiten of buiten gebruik 
stellen (indien beweegbaar), niet meer baggeren, geen oeveronderhoud en geen 
verkeersbegeleiding). De diepte van de vaarweg en daarmee de scheepvaartfunctie kan dan niet 
meer gegarandeerd worden.  
o Ofwel worden overdragen naar andere (regionale) overheden, zonder dat die overdracht gepaard 
kan gaan met een onderhoudsbudget. 
Op het gebied van verkeersmanagement betekent een versobering dat bijvoorbeeld een centrale meldpost 
komt te vervallen. Hierbij kan worden gedacht aan de Centrale Meldpost Waddenzee. Sluiting van een 
meldpost heeft mogelijk negatieve gevolgen voor de veiligheid, vanwege vermindering van toezicht en 
handhaving op het water. Ook geldt dat ontmanteling van een meldpost niet direct tot besparingen leidt, 
omdat het enige voorbereiding vergt en arbeidscontracten dienen te worden opgezegd, dan wel aangepast. Op 
het gebied van verkeersmanagement zouden daarnaast de openingstijden van sluizen en bruggen verder 
kunnen worden beperkt. Bediening zou nog meer op afstand kunnen plaatsvinden, maar dit vraagt naar 
verwachting eerst investeringen in digitale infrastructuur alvorens besparingen gerealiseerd kunnen worden. 
Een besparing op de bediening betekent dat minder sluis- en brugwachters nodig zijn of bedienaars vanuit de 
centrale.  
Besparen op beheer, onderhoud en vervangingen en de netwerkgebonden kosten leidt tot het niet op peil 
houden van de waterdiepte van waterwegen en het niet onderhouden van oevers. Initieel zal dit leiden tot 
versmallingen op de waterweg en lagere beladingsgraden. Om eenzelfde volume goederen te transporteren 
zullen meer transporten dienen plaats te vinden die gepaard gaan met extra belasting van de sluizen en 
(zee)havens (want meer passerende schepen voor eenzelfde volume), extra kosten (want meer overhead, meer 
personeel nodig, maar wachttijden om tegemoetkomend verkeer te laten paseren,…) en extra uitstoot. Een 
combinatie die de sector een concurrentieel nadeel zal geven.  
Na verloop van tijd zal de waterweg echter te smal of ondiep worden om nog veilig in te zetten voor 
scheepvaart. De waterweg heeft dan vooral nog een functie inzake waterhuishouding en -veiligheid. Echter, 
ook die functies komen onder druk te staan wanneer niet wordt gebaggerd. 
Verder zal onderhoud aan de kunstwerken (zoals sluizen en bruggen) worden beperkt. Minder onderhoud, 
gepaard met een frequenter gebruik omwille van lagere beladingsgraden per schip doen de risico’s op uitval 
toenemen, met alle gevolgen van dien voor de bereikbaarheid langsheen het netwerk en concurrentiepositie 
van de binnenvaart. 
Belangrijk hierbij is op te merken dat, mocht achteraf beslist worden om het netwerk na jaren van besparingen 
terug op peil te brengen, een inhaalbeweging op onderhoudsvlak vermoedelijk onvoldoende zijn. Op 
verschillende plekken zullen vervangingsinvesteringen aan de orde zijn, waardoor de kostprijs van het terug in 
gebruik nemen van het netwerk de kostprijs van de realisatie van een nieuw netwerk benadert. Op termijn is 
het op peil houden van het onderhoud dus goedkoper dan wisselend besparen en achteraf een inhaalbeweging 
doen. De keuze om een deel van het netwerk af te stoten moet dan ook als quasi onomkeerbaar gezien 
worden. 
Combinatie van denkrichting 1 en 2 
Onderstaande tabel geeft het gecombineerde beeld van de twee denkrichtingen weer. De combinatie van het 
zuiver toespitsen van het beleid op infrastructuur en internationale afspraken (denkrichting 1) en het ingrijpen 
op het verkeersmanagement, beheer en onderhoud (denkrichting 2) leidt tot een besparing van 1,15 miljard
