5. Doeltreffendheid en 
doelmatigheid van het beleid 
In dit hoofdstuk wordt ingegaan op de doeltreffendheid en doelmatigheid van het beleid. Daarvoor brengen we 
allereerst in beeld welke evaluaties en onderzoeken beschikbaar zijn waarop we ons oordeel kunnen baseren 
(paragraaf 5.1). Vervolgens duiden we de beschikbaarheid van de informatie, onder andere door te analyseren 
welke beleidsinstrumenten wel en welke niet zijn geëvalueerd in de onderzoeksperiode (5.2). Tot slot 
beschrijven we wat op basis van het beschikbare onderzoeksmateriaal bekend is over de doeltreffendheid en 
doelmatigheid van het beleid (5.3 – 5.7). We beantwoorden hiermee de RPE-vragen: 
8. Welke evaluaties (met bronvermelding) zijn uitgevoerd, op welke manier is het beleid geëvalueerd 
en om welke redenen? 
9. Welke beleidsonderdelen zijn (nog) niet geëvalueerd? Inclusief uitleg over de mogelijkheid en 
onmogelijkheid om de doeltreffendheid en de doelmatigheid van het beleid in de toekomst te 
evalueren. 
10. In hoeverre maakt het beschikbare onderzoeksmateriaal uitspraken over de doeltreffendheid en de 
doelmatigheid van het beleidsterrein mogelijk? 
11. Zijn de doelen van het beleid gerealiseerd? 
12. Hoe doeltreffend is het beleid geweest? Zijn er positieve en/of negatieve neveneffecten? 
13. Hoe doelmatig is het beleid geweest? 
Daarnaast vormt dit hoofdstuk de basis voor het formuleren van verbetermaatregelen in hoofdstuk 7: 
14. Welke maatregelen kunnen worden genomen om de doelmatigheid en doeltreffendheid verder te 
verhogen? 
5.1. Onderzoek naar doeltreffendheid en doelmatigheid 
De onderstaande tabel bevat een overzicht van de beschikbare evaluaties en onderzoeken die inzicht geven in 
de doeltreffendheid en doelmatigheid van het beleid en de ingezette instrumenten voor scheepvaart en 
havens in de periode 2015 – 2020. 
Beleidsinstrument Evaluatie Auteur(s) Domein 
Afdrachtvermindering  Evaluatie fiscale regelingen Deloitte (2021) Zeevaart 
zeevaart 
Tonnageregeling Evaluatie fiscale regelingen Deloitte (2021) Zeevaart 
zeevaart 
Willekeurige afschrijving Evaluatie fiscale regelingen Deloitte (2021) Zeevaart 
zeeschepen zeevaart 
Subsidieprogramma Evaluatie van het Arcadis (2016) Zeehavens 
ZeehavenInnovatieProject subsidieprogramma
