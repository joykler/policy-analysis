incidentele uitgaven. Hoewel dezelfde uitgaven mogelijk niet nog een keer wordt gemaakt, kan het zinvol zijn 
om op basis van evaluatieonderzoek lessen te trekken voor vergelijkbare uitgaven in de toekomst. In de huidige 
periode is beperkt inzicht vergaard in het doelbereik van zowel verplichte als incidentele uitgaven. We kunnen 
daardoor niet beoordelen of deze bijdragen aan de doelen van het ministerie van IenW op het terrein van 
scheepvaart en havens.  
Om de relatie te kunnen leggen tussen de in de praktijk ingezette beleidsinstrumenten en het integrale 
beleidskader dat de Maritieme Strategie is, hebben we de beleidsinstrumenten geordend aan de hand van de 
zes clusterbrede thema’s (zie bijlage III voor deze ordening). Zo ontstaat een beeld van de daadwerkelijke inzet 
op de in het beleid geformuleerde thema’s en, op basis van de beschikbare onderzoeken, de mate waarin de 
inzet op deze thema’s doeltreffend en doelmatig is.  
Hardheid uitspraken doeltreffendheid en doelmatigheid 
54
Door middel van de effectladder kennen we kwalificaties toe aan de kwaliteit van het onderzoeksmateriaal. 
Deze kwalificaties geven inzicht in de hardheid van uitspraken over doeltreffendheid en doelmatigheid in het 
betreffende onderzoeksmateriaal. De effectladder kent vijf niveaus, waarbij de sterkste bewijskracht (de 
hardheid van uitspraken) uitgaat van het vijfde niveau, wanneer causaal onderzoek is verricht waarin 
bijvoorbeeld experimenten worden ingezet. Het eerste (en laagste) niveau wordt bereikt wanneer beschrijvend 
onderzoek is gedaan naar het doel(bereik) van het onderzoeksobject, bijvoorbeeld een subsidieregeling. De 
tussenliggende niveaus zijn: zeer waarschijnlijk (in)effectief (niveau vier), waarschijnlijk (in)effectief (niveau 
drie) en potentieel (in)effectief (niveau twee). 
De hierboven aangehaalde onderzoeken met betrekking tot de domeinen zeevaart, zeehavens en binnenvaart 
kwalificeren als niveaus twee en drie. De onderzoeken zijn niet ingericht om causale verbanden aan te tonen 
tussen de werking van de beleidsinstrumenten en het gerealiseerde doelbereik. Wel gaan ze allemaal verder 
dan enkel een beperkte beschrijving van de doelstellingen en het beoogde doelbereik (eerste niveau). De 
onderzoeken komen veelal tot kwalitatieve uitspraken op grond van een combinatie van onderzoeksmethoden 
zoals interviews, trend- en tijdreeksanalyse en expert judgments. Er wordt niet expliciet gebruik gemaakt van 
(theoretische) modellen, maar de daadwerkelijke doelrealisatie wordt wel afgezet tegen de veronderstelde 
werking van het ingezette beleidsinstrument. De uitspraken die over doeltreffendheid en doelmatigheid volgen 
uit deze onderzoeken zijn hiermee, voor zover aanwezig in het onderzoeksmateriaal, van een gemiddeld 
hardheidsniveau.  
5.3. Doeltreffendheid en doelmatigheid zeevaartbeleid 
Kengetallen en prestaties zeevaartsector 
De economische betekenis van de zeevaartsector is afgenomen in de periode 2015 – 2020. Zowel de omzet van 
de sector als de toegevoegde waarde lagen in 2020 lager dan in 2015, nadat de periode 2010 – 2015 zich nog 
kenmerkte door groei. De werkgelegenheid is gedurende de periode 2015 – 2018 gekrompen, maar heeft zich 
55
in 2019 en 2020 hersteld. 
De omvang van de vloot is in de periode 2015 – 2020 relatief stabiel gebleven. Bij de categorie zeeschepen dat 
vaart onder buitenlandse vlag maar in Nederlands eigendom of beheer valt de groei in het handelsvolume op. 
Deze groei laat zich kennelijk niet direct vertalen in meer omzet, toegevoegde waarde of werkgelegenheid voor 
de sector. De vloot onder Nederlandse vlag bestaat vooral uit kleinere specialistische schepen en werkschepen 
 
54
 Nard Koeman en Carl Koopmans (2019), ‘De kwaliteit van beleidsdoorlichtingen. Via: 
https://www.beleidsonderzoekonline.nl/tijdschrift/bso/2019/7/BO_2213-3550_2019_000_007_001  
55
 Nederland Maritiem Land (2021). Maritieme Monitor 2021.
