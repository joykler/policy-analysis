De evaluatie van de fiscale regelingen maakt duidelijk dat de huidige fiscale regelingen alleen onvoldoende zijn 
en verandering nodig is om de zeevaartsector concurrerend te houden. Eén richting is het verbreden van de 
fiscale regelingen, zodat ook andere delen van de maritieme cluster kunnen profiteren van fiscale voordelen. 
Een andere richting is het verbeteren van de kwaliteit van de dienstverlening/het gemak waarmee zaken kan 
worden gedaan (‘ease of doing business’), bijvoorbeeld door het moderniseren van regelgeving, het 
verminderen van administratieve lasten en het aantrekkelijker maken van het scheepsregister. Hier is aandacht 
voor in de Nederlandse Maritieme Strategie, maar er is geen evaluatieonderzoek beschikbaar waaruit valt af te 
leiden of het beleid hierop succesvol is. 
Wat veiligheid betreft is het beeld stabiel. Het aantal ernstige scheepsongevallen op het Nederlandse deel van 
de Noordzee schommelt rond de tien per jaar, en het aantal doden en gewonden dat ieder jaar valt te 
betreuren is relatief gering. Of er een relatie is met het gevoerde beleid kunnen we op basis van beschikbaar 
evaluatieonderzoek niet vaststellen. 
De beschikbare onderzoeken bieden geen inzicht in de bijdrage van het beleid op het gebied van zeevaart aan 
andere clusterbrede thema’s uit de Maritieme Strategie, zoals innovatie, bereikbaarheid, (veiligheid en) milieu 
en veiligheidsdreigingen en stabiliteit. 
5.4. Doeltreffendheid en doelmatigheid zeehavenbeleid 
Kengetallen en prestaties zeehavens 
Op het gebied van zeehavens worden twee belangrijke typen kengetallen onderscheiden: de economische 
toegevoegde waarde van Nederlandse zeehavens en het marktaandeel van de Nederlandse havens ten 
opzichte van de Noordwest-Europese havenrange (Hamburg-Le Havre). 
Over de periode 2015 – 2019 is een stijging te zien in vrijwel alle economische kengetallen op het gebied van 
zeehavens. De omzet, het aandeel daarvan dat uit export komt, de economische toegevoegde waarde en de 
werkgelegenheid zijn zonder uitzondering gegroeid. In 2020 is in al deze kengetallen juist een krimp te zien. In 
de Maritieme Monitor 2021 wordt de COVID-19 pandemie als oorzaak voor deze krimp genoemd. 
 2010 2011 2012 2013 2014 2015 2016 2017 2018 2019 2020 
Omzet sector(x € 14.564 15.940 16.560 16.851 17.751 17.646 17.832 18.631 20.064 20.467 18.998 
1 miljoen)           
Waarvan export 6.554 7.172 7.452 7.583 7.988 7.941 8.024 8.384 9.029 10.517 10.945 
(x € 1 miljoen)           
Toegevoegde 4.455 4.881 5.154 5.229 5.574 5.575 5.637 5.652 6.111 6.148 5.769 
waarde           
(x € 1 miljoen) 
Werkgelegenheid 41.555 43.775 45.532 47.368 48.272 48.406 51.024 52.981 56.862 58.310 58.130 
(werkzame           
personen) 
Tabel 15. Economische betekenis van de zeehavensector (Maritieme Monitor 2021). 
Het streven is het marktaandeel van de Nederlandse havengebieden ten opzichte van de totale Noordwest-
Europese havenrange (Hamburg-Le Havre) ten minste te handhaven. In de periode 2015 – 2020 is het totale 
marktaandeel van de Nederlandse zeehavens gestegen (met 1,6 procentpunt). Het aandeel van de Mainport 
 
 
 
 
47
