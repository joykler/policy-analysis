6. Besparingsvarianten 
In dit hoofdstuk gaan we in op de slotvraag van de RPE-methodiek, die een beeld tracht te vormen van welke 
keuzes beleidsmatig gemaakt kunnen worden wanneer er significant minder middelen beschikbaar zijn. De 
standaardvraag uit de RPE-methodiek staat haaks op de recente oefening om meer middelen ter beschikking te 
stellen voor de instandhouding van het netwerk.  
Nadat we een beeld gegeven hebben van de uitgangspunten voor de besparingsoefening vertalen we de 
uitgangspunten naar een concrete besparingsopgave. Vervolgens beschrijven we verschillende mogelijke 
besparingsrichtingen die in meer of mindere mate een antwoord bieden op de gestelde vraag en geven aan 
wat hun impact is.  
De inhoud van dit hoofdstuk is gebaseerd op de bevindingen uit het doorlopen proces, een exercitie waarbij 
zowel marktpartijen als vertegenwoordigers van overheidszijde betrokken werden en daaropvolgende 
besprekingen met het ministerie van IenW ,Rijkswaterstaat en het ministerie van Financiën. 
We beantwoorden hiermee de RPE-vraag: 
15. In het geval dat er significant minder middelen beschikbaar zijn (-/- circa 20% van de middelen van 
het begrotingsartikel), welke beleidsopties zijn dan mogelijk 
6.1. Instandhoudingsopgave 
Aandachtspunt bij het beantwoorden van de laatste RPE-vraag is dat er reeds een tekort is tussen het voor 
instandhouding beschikbare en benodigde budget. Met de brief van 29 oktober 2021 is de Tweede Kamer op 
87
de hoogte gesteld van de tekorten voor instandhouding van de rijksinfrastructuur. Dit is nog exclusief nieuwe 
ontwikkelingen zoals klimaatadaptatie, duurzaamheid en veiligheid en exclusief het inlopen van uitgesteld 
onderhoud. Met het coalitieakkoord ‘Omzien naar elkaar, vooruitkijken naar de toekomst’ zijn extra middelen 
ten opzichte van de begroting 2022 beschikbaar gesteld voor beheer, onderhoud en vernieuwing van de 
rijksinfrastructuur. Deze extra middelen zijn voor de periode 2022 – 2025 toegevoegd aan de begroting van het 
ministerie van IenW (Mobiliteitsfonds en Deltafonds) en daarom geen onderdeel van het beschikbare budget 
waarop deze besparingsvariant is gebaseerd. 
Een besparing van 20% kan echter niet ingevuld worden zonder ook te besparen op de artikelen waar het 
coalitieakkoord net meer middelen voor beschikbaar stelt. De begrote totale uitgaven op artikel 15 
Hoofdvaarwegennet zijn goed voor 97,86% van de begroting gekoppeld aan de onderzochte artikelen (art.18, 
15 en 17.06). Artikel 15.02 Onderhoud en vernieuwing alleen al neemt 36,14% van het totaal onderzochte 
budget in beslag (zie figuur 8 voor details). Hoewel een verplicht onderdeel van de beleidsdoorlichting kunnen 
we dan ook niet anders dan vaststellen dat het opstellen van besparingsvarianten op dit moment een puur 
theoretische oefening is die niet strookt met de praktijk. 
 
 
87
 Tweede Kamer, vergaderjaar 2021–2022, 35 925A, nr. 14.
