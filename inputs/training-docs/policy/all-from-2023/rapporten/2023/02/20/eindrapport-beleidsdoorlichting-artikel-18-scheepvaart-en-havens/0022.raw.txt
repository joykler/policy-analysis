Nederlandse reders komen uit een diep dal. Daar komt bij dat de noodzaak om te innoveren en verduurzamen 
vraagt om extra investeringen. 
De Rijksoverheid speelt met haar beleid in op deze uitdagingen. Een constante factor in de beleidsinzet van het 
Rijk op zeevaart is de inzet op het behouden van de internationale concurrentiepositie van de Nederlandse 
zeevaart en het aantrekkelijker maken van sector om in te ondernemen en werken. Daarnaast is de 
Rijksoverheid zich in de onderzoeksperiode nadrukkelijker gaan inzetten voor een innovatieve en duurzame 
zeevaart. 
Tabel 2 bevat een overzicht van de beleidsinzet van het Rijk op zeevaart in de periode 2015 – 2020 aan de hand 
van de zes clusterbrede beleidsthema’s uit de Maritieme Strategie. 
Clusterbrede beleidsthema’s Invulling zeevaart 
Human Capital 
• Afstemming van onderwijs op arbeidsmarkt 
• Gebruik van moderne technologie in opleidingen (bijv. simulatoren) 
• Modernisering van regelgeving (bijv. mogelijkheid van digitale 
certificaten en persoonsdocumenten)  
Innovatie 
• Inzet op Smart Shipping 
• Overheid als launching customer 
• Belemmeringen voor innovatie in wet- en regelgeving wegnemen 
• Ondersteuning kennisinstituten en onderzoek 
• Experimenteerruimte voorzien en snel proces van goedkeuringen 
Handel 
• Bewaken en stimuleren van vrije handel in internationaal verband 
• Vertegenwoordiging van Nederlandse belangen in internationale 
organisaties (bijv. IMO en EU) 
• Aantrekkelijker maken scheepsregister 
• Veilig stellen internationale handelsroutes 
Bereikbaarheid 
• Administratieve vereenvoudiging (vereenvoudiging administratieve 
behandeling van Short Sea Shipping, Maritiem Single Window / 
Single Window Handel en Transport) 
• Drempeloos datadelen (Neutraal Logistiek Informatie Platform 
(NLIP)) 
Veiligheid en Milieu Veiligheid 
• Bewaken van ruimtedruk op de maritieme vaarroutes (bijv. door 
windparken op zee),  
• Terugdringen van de menselijke factor bij ongevallen en incidenten 
(via onderwijs, innovatie) 
 
Milieu 
• Afspraken over duurzame groei in nationaal en internationaal 
verband 
• Wegnemen belemmerende regelgeving op het pad richting ‘zero-
emission schepen’ 
• Certificering van schepen op duurzaamheid (Green Award) 
• Nieuwe financieringsmodellen voor verduurzaming ontwikkelen 
• Maritieme bedrijven ondersteunen bij het doen van investeringen in 
milieuvriendelijke maatregelen 
• Verkennen mogelijkheden fiscale stimuleringsmaatregelen 
• Vloot rijksrederij verduurzamen 
 
 
 
 
22
