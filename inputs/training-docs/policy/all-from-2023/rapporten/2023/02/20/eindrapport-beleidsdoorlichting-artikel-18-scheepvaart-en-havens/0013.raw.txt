wellicht eerder kiezen voor de Britse vlag dan de vlag van, of beheer vanuit een ander land, zoals Nederland , 
12
wat op termijn ten koste kan gaan van de werkgelegenheid en de Nederlandse zeescheepvaartsector. 
Zeehavens 
13
Specifiek met betrekking tot zeevaart ziet het KiM de volgende megatrends: 
• Digitalisering zal binnen havens zowel tot nieuwe hoogwaardige arbeidsplaatsen leiden als bepaalde 
andere arbeidsplaatsen bedreigen. Cybercrime waarbij in digitale systemen ingebroken wordt en lading 
gestolen wordt, vormt een belangrijk aandachtspunt. Blockchain-technologie kan helpen om kosten 
voor transport met minimaal 10 procent te verlagen, datastromen te versnellen en transparanter te 
maken en de nood aan personeel met een lager opleidingsniveau te minimaliseren. 
• Als transportknooppunten en als locatie voor industrie spelen havens een belangrijke rol in de 
energietransitie. Schepen zullen verduurzamen om minder CO2, SO2 en NOx uit te stoten. De 
energiemix zal steeds meer veranderen ten voordele van hernieuwbare energiebronnen en synthetische 
brandstoffen, wat een weerslag heeft op (lokale) energieopwekking en het transport en opslag van 
energiebronnen en brandstoffen. Wanneer grondstoffen meer afkomstig zullen zijn uit de land- en 
bosbouw zal het aanbod seizoensgebonden worden, met meer transporten vanuit verschillende 
bronnen tot gevolg. 
• Extremer weer in de vorm van stormen, zware neerslag, hittegolven en droogte zal frequenter 
voorkomen in de toekomst. Langere periodes van extreem hoog- of laagwater kunnen leiden tot meer 
weg- of spoorvervoer, waardoor bedrijvigheid in zeehavens die afhankelijk is van de binnenvaart het 
moeilijk krijgt. Daarnaast speelt de primaire zeewering (zeesluizen) een belangrijke rol bij het 
voorkomen van overstromingen.  
• Efficiënter en anders werken vertaalt zich in de havencontext naar een verticale integratie: 1) rederijen 
integreren overslag en achterlandvervoer, 2) overslagbedrijven integreren achterlandvervoer en 
achterlandterminals en 3) logistieke dienstverleners ontwikkelen zich tot grote wereldwijde logistieke 
spelers met eigen voertuigen. Ook schaalvergroting blijft zich doorzetten wat tot extra piekbelastingen 
in de logistieke organisatie van de havens leidt en extra eisen stelt aan de infrastructuur (grotere 
diepgang, bredere havenbekkens, grotere kranen). Het KiM benoemt ook dat watergebonden terreinen 
zoals havens in een circulaire economie geschikt zijn als logistieke hub voor circulaire activiteiten, omdat 
ze ideaal zijn om materiaalstromen aan te trekken en een portfolio aan recycling-activiteiten kunnen 
ontwikkelen. 
• De impact voor zeehavens van veranderende politieke en economische orde ligt in lijn met de effecten 
14
zoals reeds besproken onder het beleidsdomein zeevaart. Uit de studie van KiM blijkt aanvullend dat 
de verdere ontwikkeling van Azië, Oost-Europa en Afrika eerder als een kans wordt gezien om 
bijkomende handelsrelaties op te zetten dan als een bedreiging voor de West-Europese havens. Daaraan 
verbonden worden reshoring – het terughalen van bedrijfsactiviteiten uit het buitenland naar het eigen 
land – en het verwante nearshoring – het terughalen van productie naar dichtbijgelegen regio’s als 
Turkije, Oost-Europa of Noord-Afrika – nog als potentiële trend omschreven, maar is het nog te vroeg 
om in te schatten of deze trend daadwerkelijk doorzet. KiM vindt vooralsnog geen voorbeelden van 
bedrijven in een Nederlands havengebied die succesvol hun productie hebben teruggehaald.  
Ten slotte heeft de Brexit mogelijk nog een beperkt negatieve impact op de Nederlandse zeehavens. De reden 
15
daarvoor zijn de Britse vrijhavens (Freeports). Freeports zijn zeehavengebieden binnen de geografische 
grenzen van het Verenigd Koninkrijk die buiten de douanegrenzen vallen. In deze gebieden genieten bedrijven 
fiscale en andere voordelen. Deze gebieden zouden mogelijk Nederlandse bedrijven kunnen aantrekken. De 
 
12
 Kennisinstituut voor Mobiliteitsbeleid (2021). Brexit en de Nederlandse maritieme sector.  
13
 Kennisinstituut voor Mobiliteitsbeleid (2019). Trends en hun invloed op zeehavens.  
14
 Kennisinstituut voor Mobiliteitsbeleid (2019). Trends en hun invloed op zeehavens. 
15
 Kennisinstituut voor Mobiliteitsbeleid (2021). Brexit en de Nederlandse maritieme sector.
