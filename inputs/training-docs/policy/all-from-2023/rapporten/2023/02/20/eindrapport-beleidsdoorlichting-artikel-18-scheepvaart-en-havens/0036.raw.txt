4.2. Uitgaven op artikel 18 Scheepvaart en havens 
Het beleidsartikel 18 kent onderstaande subartikelen. De toelichting op de subartikelen is gebaseerd op de 
jaarverslagen 2015 tot en met 2020. De genoemde kostenposten dienen ter indicatie, de opsomming per 
subartikel is niet limitatief.  
• 18.01.01 Opdrachten. Onder dit subartikel vallen onder andere de uitgaven die het ministerie van IenW 
doet ten behoeve van het door de ACM uitgevoerde toezicht op het loodswezen en de Europese 
Zeehavenverordening; opdrachten voor de Topsector Logistiek, die betrekking hebben op alle 
modaliteiten binnen de logistieke sector waaronder scheepvaart; en beleidsonderzoek.  
• 18.01.02 Subsidies. Onder dit subartikel vallen de uitgaven aan verschillende (tijdelijke) 
subsidieregelingen, zoals voor de Topsector Logistiek, innovaties Duurzame Binnenvaart en het Modular 
Energy Concepts (MEC) consortium.  
• 18.01.03 Bijdragen aan agentschappen. Met de uitgaven onder dit subartikel reserveert het ministerie 
van IenW capaciteit bij agentschap Rijkswaterstaat, dat in opdracht van de verschillende beleids-DG’s 
beleidsondersteuning- en advies levert.  
• 18.01.04 Bijdragen aan medeoverheden. Onder dit subartikel vallen uitgaven in de vorm van 
(bijzondere en specifieke) uitkeringen aan medeoverheden zoals gemeenten, provincies en de openbare 
lichamen Bonaire, Sint-Eustatius en Saba (Caribisch Nederland).  
• 18.01.05 Bijdragen aan internationale organisaties. Met de uitgaven onder dit subartikel voldoet het 
ministerie van IenW aan haar contributieverplichtingen van internationale organisaties, waaronder de 
Centrale Commissie voor de Rijnvaart (CCR), de International Association of Lighthouse Authorities 
(IALA) en de International Maritime Organisation (IMO). 
Wat betreft budgetflexibiliteit geldt dat over de periode 2015 tot en met 2020 gemiddeld 96% juridisch 
47
verplicht was, zoals vermeld in de jaarlijkse IenW-begrotingen. Hieronder vallen de bijdragen aan 
agentschappen (18.01.03) en internationale organisaties (18.01.05), het subsidiedeel (18.01.02) en de 
opdrachten (18.01.01) voor Topsector Logistiek, het beschikbare budget voor verduurzaming en innovatie 
(18.01.01) en ongeveer de helft van de opdrachten met betrekking tot de uitfinanciering van aangegane 
verplichtingen voor onder meer de uitvoering van toezichtstaken door de ACM en de monitoring van maritieme 
indicatoren en kengetallen (18.01.01). Bij het opstellen van de begroting 2015 was 70% juridisch verplicht. Het 
ministerie van IenW wendt het niet juridisch verplichte deel van artikel 18 aan voor beleidsonderzoek gericht 
op onder meer binnenvaart, zeevaart, zeehavens en ter ondersteuning van Caribisch Nederland. Uit 
bovengenoemde percentages valt af te leiden welk deel van de geraamde uitgaven beschikbaar is als ‘vrije 
ruimte’. Een deel van de geraamde uitgaven heeft overigens wel al een bestemming waar ten tijde van de 
48
ontwerpbegroting nog geen juridische verplichting onder ligt.  
In figuur 1 is de ontwikkeling van uitgaven op grond van artikel 18 Scheepvaart en havens weergegeven per 
subartikel. De totale uitgaven in 2020 zijn met 641% gestegen ten opzichte van de totale uitgaven in 2015: van 
circa € 11 miljoen (2015) tot circa € 80 miljoen (2020). Deze stijging is grotendeels toe te schrijven aan de 
toegenomen uitgaven op subartikel 18.01.04 Bijdragen aan medeoverheden, die in de jaren 2019 en 2020 het 
merendeel van de totale uitgaven vormen. In 2021, het meest recente jaar waarvan een jaarverslag 
beschikbaar is, zijn de uitgaven op dit subartikel nagenoeg nihil (€ 35.000). De totale uitgaven op artikel 18 in 
2021 nemen hierdoor ook significant af ten opzichte van 2020, naar € 32,4 miljoen. 
 
47
 Van juridisch verplichte uitgaven is in zijn algemeenheid sprake op grond van een verdrag, wet, koninklijk besluit, ministeriële regeling, 
beschikking, verbintenis of een vastgelegde afspraak tussen dienstonderdelen. 
48
 Kamerstukken II 2015/16, 31865, nr. 76. 
 
 
 
 
36
