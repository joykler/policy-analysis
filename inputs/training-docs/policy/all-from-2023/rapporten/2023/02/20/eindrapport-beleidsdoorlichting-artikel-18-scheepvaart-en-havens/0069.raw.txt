7. Conclusies en aanbevelingen 
In dit hoofdstuk beschrijven we onze conclusies en aanbevelingen door de antwoorden op alle RPE-vragen op 
een rij te zetten. 
7.1. Afbakening van het beleidsterrein 
RPE-vraag 1. Welke artikel(en) (onderdeel of onderdelen) wordt of worden behandeld in de 
beleidsdoorlichting? 
In deze beleidsdoorlichting worden de volgende artikelen doorgelicht: 
• Beleidsartikel 18 Scheepvaart en Havens van hoofdstuk XII van de Rijksbegroting; 
• Artikel 15 (Hoofdvaarwegennet) van het Infrastructuurfonds (de doeltreffendheid en doelmatigheid van 
de uitgaven voor beheer en onderhoud, vervanging en renovatie van het hoofdvaarwegennet); 
• Artikel 17.06 van het Infrastructuurfonds (Project Mainportontwikkeling Rotterdam); 
Relevante belastinguitgaven, te weten het fiscaal regime zeevaart. 
Voor de artikelen uit het Infrastructuurfonds en het fiscaal regime zeevaart geldt dat deze worden 
meegenomen in relatie tot hun bijdrage aan de doelstellingen van beleidsartikel 18. 
RPE-vraag 2. Indien van toepassing: wanneer worden / zijn de andere artikelonderdelen doorgelicht? 
Niet van toepassing. 
7.2. Motivering van het gevoerde beleid 
RPE-vraag 3. Wat was de aanleiding voor het beleid? Is deze aanleiding nog actueel?  
Als handelsnatie is het van nationaal belang dat Nederland een aantrekkelijk vestigingsklimaat heeft en goed 
bereikbaar is, zowel globaal via de zeevaart als vanuit het achterland via de binnenvaart. Zeehavens zorgen 
voor de verknoping van de netwerken en vormen aantrekkingspunten voor industrie en bedrijvigheid.  
De aanleiding voor het beleid was en is dan ook het creëren van een geschikt kader voor private bedrijven om 
hun diensten te ontplooien, zodat de economische betekenis van de Nederlandse maritieme cluster behouden 
blijft. Het Rijk dient daarbij in te spelen op de (veranderende) (inter)nationale context. Daarbij is een aantal 
grote thema’s te onderscheiden, waarop ook het internationale/EU-beleid sterk inzet: 
• (Behoud en beschermen van) concurrentiepositie: Hieronder vallen zowel het toenemend 
protectionisme (bijvoorbeeld Brexit) en veranderende geopolitieke en economische verhoudingen 
(bijvoorbeeld de opkomst van China, Oost-Europa en Afrika) als de ontwikkeling van de markt zelf 
(bijvoorbeeld circulaire economie). 
• Digitalisering: Dit biedt mogelijkheden om administratieve processen te vereenvoudigen, meer data te 
verzamelen en processen en (zelfs) fysieke goederenstromen bij te sturen op basis van die data. 
Digitalisering kan leiden tot nieuwe banen, maar bedreigt deels ook de werkgelegenheid in de sector. 
• Toenemend belang van duurzaamheid en klimaatbeleid: Het overheidsbeleid zal enerzijds rekening 
moeten houden met de effecten van de klimaatverandering en anderzijds maatregelen moeten nemen 
om erger te voorkomen. Bijkomende uitstoot dient vermeden te worden, waardoor er een
