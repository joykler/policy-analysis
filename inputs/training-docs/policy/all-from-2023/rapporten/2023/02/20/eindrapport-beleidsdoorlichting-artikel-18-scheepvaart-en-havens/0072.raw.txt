RPE-vraag 7. Wat is de onderbouwing van de uitgaven? Hoe zijn deze te relateren aan de componenten 
volume/gebruik en aan prijzen/tarieven? 
De gestegen uitgaven op beleidsartikel 18 tussen 2015 en 2020 zijn voornamelijk het gevolg van toegenomen 
bijdragen aan medeoverheden, met name in 2019 en 2020 (waaronder herstelwerkzaamheden als gevolg van 
schade door twee orkanen eind 2017 op de BES-eilanden, aan de provincie Noord-Holland ten behoeve van 
Energiehaven IJmuiden en gemeente Tilburg ten behoeve van optimalisatie van de binnenvaartstructuur). De 
gestegen uitgaven op artikel 15 van het Infrastructuurfonds zijn vooral toe te schrijven aan de toegenomen 
netwerkgebonden kosten van het hoofdvaarwegennet en een toename in de uitgaven aan geïntegreerde 
contractvormen/PPS. Op artikel 17.06 van het Infrastructuurfonds is over de periode 2015 – 2020 sprake van 
een daling in uitgaven, met twee piekjaren (2018 en 2019) als gevolg van een investering in de verdieping van 
de Nieuwe Waterweg.  
7.4. Overzicht van uitgevoerd onderzoek naar 
doeltreffendheid en doelmatigheid 
RPE-vraag 8. Welke evaluaties (met bronvermelding) zijn uitgevoerd, op welke manier is het beleid 
geëvalueerd en om welke redenen? 
Zeevaartbeleid. Van de fiscale regelingen zeevaart, die onderdeel zijn van de begroting van het ministerie van 
Financiën, is een recente evaluatie beschikbaar. Deze evaluatie geeft goed inzicht in de doeltreffendheid van de 
regelingen. In vergelijking met de budgetten die op de begroting van het ministerie van IenW staan voor 
zeevaart is de financiële omvang van de fiscale regelingen groot. Het budgettair belang van de regelingen was 
in 2020 begroot op in totaal circa € 225 miljoen (ter vergelijking: de totale uitgaven op artikel 18, waarvan een 
deel specifiek bestemd is voor zeevaart, bedroegen in 2020 € 81 miljoen). 
Zeehavenbeleid. Drie van de ingezette beleidsinstrumenten zijn geëvalueerd. Het gaat om het 
subsidieprogramma Zeehaveninnovatieproject en het Project Mainportontwikkeling Rotterdam. Beide 
instrumenten zijn geëvalueerd op doeltreffendheid. Daarnaast is het functioneren van de ACM geëvalueerd. 
Het betreft echter een generieke evaluatie waarin geen specifieke uitspraken worden gedaan over het toezicht 
op het loodswezen door de ACM. 
Binnenvaartbeleid. Ten aanzien van het binnenvaartbeleid zijn vier beleidsinstrumenten geëvalueerd. Twee 
ervan betreffen subsidies die zijn bekostigd vanuit beleidsartikel 18: de subsidieregeling Tijdelijke regeling 
Quick Wins Binnenhavens en het subsidieprogramma Innovaties Duurzame Binnenvaart (IDB). Daarnaast zijn 
evaluaties beschikbaar van twee fiscale regelingen, die onderdeel zijn van de begroting van het ministerie van 
Financiën, waarvan de binnenvaartsector gebruik kan maken voor investeringen in scheepsmotoren en 
duurzame vaartuigen: de MIA\Vamil-regeling en de Energie-investeringsaftrek (EIA)-regeling. 
RPE-vraag 9. Welke beleidsonderdelen zijn (nog) niet geëvalueerd? Inclusief uitleg over de mogelijkheid en 
onmogelijkheid om de doeltreffendheid en de doelmatigheid van het beleid in de toekomst te evalueren. 
Zeevaartbeleid. Van geen van de (generieke en specifieke) beleidsinstrumenten binnen het zeevaartbeleid die 
worden bekostigd vanuit beleidsartikel 18 is een evaluatie beschikbaar die betrekking had op (een deel van) de 
onderzoeksperiode. Uitgaven aan beleidsondersteuning en -advies (waaronder de BOA-activiteiten van 
Rijkswaterstaat), kennismakingsstages voor potentiële studenten nautisch onderwijs en (verplichte) bijdragen 
aan internationale organisaties en gremia (zoals de IMO of de North Atlantic Ice Patrol) zijn niet geëvalueerd. 
Dit geldt evenmin voor het budget dat beschikbaar was voor de verduurzaming en innovatie van de zeevaart 
(uitvoering Green Deal) en de vervanging van het simulatorcentrum MARIN (beide in 2020), maar aangezien die 
 
 
 
 
72
