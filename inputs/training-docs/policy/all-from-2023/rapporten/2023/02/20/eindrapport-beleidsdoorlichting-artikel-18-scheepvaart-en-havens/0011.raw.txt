2.2. De economische betekenis van de maritieme cluster 
Nederland behoort tot de tien grootste exporteurs ter wereld en is een belangrijke logistieke draaischijf binnen 
Europa met Rotterdam als de grootste haven van Europa. De maritieme cluster bood in 2014 – voor aanvang 
van de onderzoeksperiode – directe werkgelegenheid aan 183 duizend mensen, had een totale omzet van € 78 
miljard en genereerde een toegevoegde waarde voor de Nederlandse economie van € 21 miljard. In de 
onderzoeksperiode is de economische betekenis van de maritieme cluster gegroeid in de zin dat de 
werkgelegenheid, de omzet en de toegevoegde waarde zijn gegroeid tot respectievelijk 188 duizend mensen, € 
5
82 miljard en € 23 miljard. Zijn sterke positie dankt Nederland onder meer aan kennisontwikkeling, innovatie 
6
en ondernemerszin binnen de sector.  
De economische betekenis van de maritieme cluster, en daarbinnen zeevaart, zeehavens en binnenvaart, is 
altijd een belangrijke aanleiding geweest voor het beleid van Rijksoverheid. Als handelsnatie is het van 
nationaal belang dat Nederland een aantrekkelijk vestigingsklimaat heeft en goed bereikbaar is, zowel globaal 
via de zeevaart als vanuit het achterland via de binnenvaart. Zeehavens zorgen voor de vervlechting van de 
netwerken en trekken industrie en bedrijvigheid aan. Het Rijk zet al decennia in op het versterken van de 
maritieme cluster om de economische welvaart van Nederland te stimuleren. 
Tijdens de onderzochte beleidsperiode was de verwachting dat het goederenvervoer in Nederland zou stijgen 
met 8% tot 31% tussen 2014 en 2040. Op bepaalde corridors ligt de verwachte groei nog hoger (bijvoorbeeld 
7
de as Rotterdam-Duitsland met een verwachte groei van 23% tot 45%). Naast economische kansen zorgt dit 
voor infrastructurele uitdagingen. De groei in goederenvervoer leidt – samen met de groei in de 
personenvervoer – tot extra belasting van de netwerken. Wegen worden geconfronteerd met meer filevorming 
en ook op vaarwegen zijn er knelpunten bij sluizen, ligplaatsen en bruggen. Het spoornetwerk zou de groei 
8
over het geheel genomen aankunnen, maar lokaal kunnen capaciteitsbeperkingen ontstaan.  
2.3. Trends 
Naast het economische belang van de maritieme cluster onderscheiden zich een aantal thema’s in de markt en 
9
de maatschappij die aanleiding (kunnen) geven tot beleid. Het KiM benoemt in zijn onderzoek naar trends en 
evoluties met betrekking tot de zeevaart en zeehavens vijf ‘megatrends’. 
1. Digitalisering 
2. Energietransitie (mitigatie) 
3. Extreme weersituaties / klimaatverandering (adaptatie) 
4. Efficiënter werken 
5. Veranderende politieke en economische orde 
Megatrends hebben als karakteristieken dat ze 1) een globaal karakter hebben en dus in verschillende 
domeinen spelen, ook buiten de maritieme cluster, 2) gedurende een lange periode spelen binnen markt en 
maatschappij (25 - 50 jaar) en 3) in grote mate allerlei activiteiten en percepties in de samenleving 
 
5
 Ecorys (2021). Maritieme Monitor 2021. 
6
 Ministerie van Infrastructuur en Milieu (2015). De Nederlandse Maritieme Strategie 2015-2025. 
7
 Ministerie van Infrastructuur en Milieu (2017). Nationale Markt- en Capaciteitsanalyse 2017 (NMCA). 
8
 Centraal Planbureau voor de Leefomgeving (2020). Kansrijk Mobiliteitsbeleid 2020. 
9
 Kennisinstituut voor Mobiliteitsbeleid (2020). Trends en de Nederlandse zeevaart.; Kennisinstituut voor Mobiliteitsbeleid (2019). Trends 
en hun invloed op zeehavens. 
 
 
 
 
11
