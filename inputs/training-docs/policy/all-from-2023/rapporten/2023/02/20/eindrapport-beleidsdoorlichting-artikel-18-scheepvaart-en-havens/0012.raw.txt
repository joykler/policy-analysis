beïnvloeden. Zo maakt klimaatverandering dat meer ingezet wordt op duurzame energiebronnen, meer 
aandacht gaat naar waterbeheersing en het op peil houden van waterwegen. 
In het vervolg van dit hoofdstuk gaan we dieper in op hoe deze megatrends zich manifesteren in de 
verschillende beleidsdomeinen. 
Zeevaart 
10
Specifiek met betrekking tot zeevaart ziet het KiM de volgende megatrends: 
• Digitalisering en efficiënter en anders werken bieden de sector kansen om werkgelegenheid en 
toegevoegde waarde te creëren. Dit sluit goed aan op de hoge specialisatiegraad die de Nederlandse 
vloot typeert. Het kan daarnaast leiden tot administratieve vereenvoudiging, waardoor het 
scheepsregister ook aantrekkelijker wordt voor kleine schepen actief in de circulaire economie of voor 
autonome schepen. Een keerzijde is dat digitalisering (vooral laaggeschoolde) arbeidsplaatsen zou 
kunnen vervangen en nieuwe competenties verlangt van varend en walpersoneel. 
• De energietransitie raakt vooral schepen die fossiele brandstoffen vervoeren. Verder zou de 
energietransitie vooral voordelen kunnen hebben voor de Nederlandse zeevaartsector. Het biedt 
bijvoorbeeld kansen voor de werkgelegenheid op Nederlandse werkschepen die de diverse offshore 
energiesystemen voor wind, waterstof en andere vormen van mariene energiebronnen bedienen. Ook 
kan het scheepsregister zich profileren als een duurzaam scheepsregister en een voortrekkersrol nemen 
in het verduurzamen van de vloot. En er liggen kansen voor maritiem onderwijs voor wat betreft kennis- 
en competentieontwikkeling rond duurzame scheepsaandrijvingen. Het KiM legt ook de relatie met 
digitalisering. Accu-elektrische aandrijfsystemen zijn eenvoudiger en minder onderhoudsgevoelig dan 
een verbrandingsmotor en vanwege de eenvoud valt er meer te automatiseren (bijvoorbeeld via 
toepassing van sensoren (Internet-of-Things)). 
• Klimaatverandering biedt kansen voor de werkgelegenheid in Nederlandse waterbouw. Door het stijgen 
van de zeespiegel kan wereldwijd meer behoefte ontstaan aan landwinning en hoogwaterbescherming. 
Verder noemt het KiM net als bij energietransitie de kansen voor het Nederlandse scheepsregister om 
zich te profileren als een duurzaam scheepsregister met een voortrekkersrol in het verduurzamen van 
de vloot. 
• Zeevaart is een gevolg van internationale samenwerking. Veranderingen in de politieke en 
economische orde kunnen zowel kansen (bijvoorbeeld nieuwe handelsrelaties opzetten) als 
11
bedreigingen (bijvoorbeeld protectionisme of een modal shift richting spoor en weg ) met zich 
meebrengen.  
Hoewel geen globale trend, is ook de Brexit het vermelden waard. De totstandkoming van Brexit liep parallel 
aan de onderzochte beleidsperiode. Het referendum over het EU-lidmaatschap vond plaats in juni 2016. Op 31 
januari 2020 stapte het Verenigd Koninkrijk definitief uit de Europese Unie, waarna een overgangsperiode 
volgde tot 1 januari 2021. Hoewel strikt genomen de veranderingen in de handelsbetrekkingen pas na 2020 van 
kracht werden, waren de gevolgen ervan al eerder zichtbaar. De onzekerheid die gepaard gaat met de Brexit 
heeft er onder andere voor gezorgd dat ongeveer een derde van de Britse vloot onder een andere vlag is gaan 
varen. Dit kan ertoe leiden dat het Verenigd Koninkrijk zijn scheepsregister en de Britse tonnageregeling 
aantrekkelijker wil maken. Dat zou ertoe kunnen leiden dat nieuwe schepen die in de vaart gebracht worden 
 
10
 Kennisinstituut voor Mobiliteitsbeleid (2020). Trends en de Nederlandse zeevaart. 
11
 Het meest sprekende voorbeeld hiervan is het Belt and Road Initiative, de Chinese ambitie om met een moderne variant van de 
Zijdenroute de transportkanalen tot in Europa in handen te houden. Transporten tussen het Verre Oosten en het Westen zouden met de 
realisatie van dit initiatief per trein en vrachtwagen over land lopen en daarmee een bedreiging kunnen vormen voor de handelsvaart.
