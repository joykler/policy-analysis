effecten zijn echter beperkt omdat een aantal van de voordelen ook van toepassing is op Nederlandse 
zeehavens. 
Binnenvaart 
Waar het KiM onderzoek gedaan heeft naar megatrends met betrekking tot zeevaart en zeehavens, is er geen 
vergelijkbaar rapport opgemaakt voor binnenvaart. Toch zijn (een aantal van) diezelfde trends ook in dit 
beleidsdomein zichtbaar. 
• Digitalisering: Internet of Things (IoT) en autonoom vervoer leiden tot meer dataverzameling en analyse 
en efficiencyverbeteringen met betrekking tot planning, gedeelde logistieke operaties en gebruik van 
infrastructuur. IoT kan leiden tot intelligente containers die informatie over hun locatie, temperatuur en 
opening delen met de verlader. Autonome voertuigen kunnen bijdragen aan een betere benutting van 
de capaciteit en de veiligheid verhogen door menselijk falen uit te sluiten. 
• Efficiënter en anders werken: Het overgrote deel van ondernemingen in de (container)binnenvaart 
16
betreft particuliere schippers. Vergrijzing is in die groep een belangrijk probleem, dat zich vooral in de 
droge ladingvaart voordoet (minder in de containerbinnenvaart). Naast de particuliere schippers is nog 
een variatie aan businessmodellen terug te vinden, vooral in de containervaart, bijvoorbeeld operators 
ingebed in grote logistieke multinationals en operators met een regionale logistieke focus. Vanwege de 
structuur en de schaal van de sector vinden innovatieve ontwikkelingen moeilijker ingang in de 
binnenvaart.  
• Energietransitie: Binnenvaart stond ten opzichte van het wegverkeer bekend als een relatief schone en 
betrouwbare vervoersmodaliteit. De jarenlange opbouw van uitgesteld en achterstallig onderhoud 
zetten de betrouwbaarheid van de binnenvaart echter onder druk. Ook het imago van de binnenvaart 
als een relatief schone vervoermodaliteit is niet langer de realiteit als we kijken naar de uitstoot van 
schadelijke stoffen. Als de binnenvaartsector haar duurzame positie op lange termijn wil verbeteren, 
dan zal de sector moeten blijven innoveren. Vanwege de structuur en de schaal van de sector vinden 
innovatieve ontwikkelingen echter moeilijker ingang in de binnenvaart. Mogelijke aanjagers voor 
innovatie in de binnenvaart zijn 1) de noodzaak om te voldoen aan (steeds strengere) milieueisen, 2) het 
verbeteren van de prestaties van de schepen om een rendementsverbetering te behalen met een 
directe invloed op het bedrijfsresultaat en 3) de algemene, verstrengende eisen die aan transport 
worden gesteld (bijvoorbeeld het toenemend belang van veiligheid, wat leidt tot de overgang naar 
dubbelwandige schepen). 
• Klimaatverandering en extremer weer: Langere periodes van extreem hoog of laagwater kunnen ertoe 
leiden dat minder gebruik gemaakt wordt van de binnenvaart (bij extreem hoog water omwille van 
veiligheidsredenen, bij extreem laagwater omwille van veiligheid en een te lage beladingsgraad). 
Daardoor krijgt bedrijvigheid die afhankelijk is van de binnenvaart het moeilijk. Een recent voorbeeld is 
17
de extreme droogte van 2018, waardoor de bevaarbaarheid van de Rijn sterk afnam , wat de 
18
Nederlandse en Duitse economie samen € 2,8 miljard heeft gekost. 
 
 
 
16
 Geerlings, H., Kort, M.B. de, Kuipers, B., Horst, M.R van der (2012). Beschrijving huidige binnenvaart en eerste probleemanalyse. 
17
 www.H2Owaternetwerk.nl (2019). Hoe extreem was de droogte van 2018? 
18
 Koninklijke Binnenvaart Nederland (2020). Laagwaterperiode in 2018 heeft forse financiële en economische impact in Nederland en 
Duitsland. 
 
 
 
 
14
