speelveld; adequate (internationale) regelgeving; gezamenlijke kennisontwikkeling en innovatie met de sector; 
toereikende aanleg en adequaat beheer en onderhoud van de infrastructuur; adequate opleidingseisen; 
adequate economische diplomatie en behartiging van vitale Nederlandse maritieme belangen. 
De Nederlandse Maritieme Strategie 2015-2025 is het leidende beleidsdocument voor de onderzochte periode. 
Het erkent de sterke positie van de maritieme cluster en onderscheidt een aantal trends en ontwikkelingen die 
deze positie op termijn onder druk kunnen zetten, namelijk veranderende productiepatronen, geleidelijke 
verduurzaming van productie en consumptie, veranderingen in de energieconsumptie, technologische 
innovaties en klimaatverandering. Weliswaar in soms net andere bewoordingen komen hierin de trends terug 
die in hoofdstuk 2 zijn benoemd. Om deze uitdagingen het hoofd te bieden, formuleert de strategie een beleid 
rond volgende clusterbrede thema’s (zie kader voor een toelichting op de thema’s): 
• Human Capital 
• Innovatie 
• Handel 
• Bereikbaarheid 
• Veiligheid en Milieu 
• Veiligheidsdreigingen en Stabiliteit 
De bedoeling was om de maritieme strategie uit te werken in werkprogramma’s voor de verschillende 
31
sectoren, zoals eerder al was gebeurd voor zeehavens. Om qua timing en inhoud verschillen tussen sectoren 
32
te voorkomen is uiteindelijk gekozen voor een gezamenlijk werkprogramma voor de periode 2018-2021. 
33
Toelichting op de clusterbrede thema’s uit de Maritieme Strategie 2015-2025 
Human Capital 
34
De maritieme cluster biedt werkgelegenheid aan ongeveer 2,5% van de Nederlandse 
beroepsbevolking, maar kampt met een twee belangrijke problemen, namelijk vergrijzing en de 
behoefte aan het aantrekken van zowel vakmanschap als hoogopgeleid personeel. In een dergelijke 
internationale sector kan – mede dankzij internationale regelgeving rond functievereisten – beroep 
gedaan worden op buitenlands personeel. Gezien het belang van de maritieme cluster als katalysator 
van de Nederlandse economie, wil de maritieme cluster niet afhankelijk worden van buitenlands 
personeel en de eigen kennis en expertise veiligstellen voor de toekomst. Daarom zet het beleid in op 
het behoud van het huidige personeel en het blijvend stimuleren van maritieme beroepen binnen 
Nederland. 
Innovatie 
Het sterk innovatieve vermogen van de Nederlandse maritieme cluster is één van haar belangrijkste 
succesfactoren. Daarbij staat een intensieve samenwerking tussen bedrijven, kennisinstellingen en 
Rijksoverheid centraal. Om haar concurrentieel voordeel te kunnen behouden is het essentieel om 
35
blijvend in te zetten op innovatie, niet alleen op technisch, maar ook op sociaal vlak . Belangrijke 
innovatiethema’s zijn het verbeteren van milieuprestaties van de vloot, slim en veilig varen, 
ondersteuning aan grondstof- en energiewinning op zee en het verbeteren van de integratie van de 
maritieme en logistieke keten. 
 
31
 Ministerie van IenM (2014). Werkprogramma zeehavens 2014–2016. 
32
 Ministerie van IenM (2018). Werkprogramma Maritieme Strategie en Zeehavens 2018 – 2021. 
33
 Ministerie van IenM (2015). De Nederlandse Maritieme strategie 2015-2025. Den Haag: Ministerie van Infrastructuur en Milieu. 
34
 De Nederlandse maritieme cluster omvat binnenvaart, havens, maritieme dienstverlening (inclusief maritieme onderwijs- en 
kennisinstituten), maritieme toeleveranciers, offshore, scheepsbouw, visserij, waterbouw, watersportindustrie en zeescheepvaart. 
35
 Bijvoorbeeld veranderingen in organisatievormen, het optimaal aanspreken van talenten en kennis van medewerkers,… 
 
 
 
 
19
