De evaluatie van de ACM, uitgevoerd door AEF, ziet op de gehele organisatie en het gehele takenpakket van 
ACM en gaat dus verder dan alleen het toezicht op het loodswezen. Conclusies ten aanzien van 
doeltreffendheid en doelmatigheid zijn niet toegespitst op het gedeelte van ACM dat toezicht houdt op het 
loodswezen. Het toezicht op het loodswezen wordt slechts geïntroduceerd in de beschrijving van wettelijke 
taken en komt daarna niet meer expliciet aan de orde in het evaluatierapport. Daarmee geeft deze evaluatie op 
z’n best een afgeleid inzicht in deze aspecten. De ACM draagt bij aan het bewaken van de monopoliepositie van 
de loodsen door toe te zien op efficiëntie, kwaliteit en tarieven van de loodsen. De onderzoekers van AEF 
concluderen dat ten aanzien van het gehele takenpakket, ACM haar instrumentarium overwegend doeltreffend 
inzet. Wat betreft doelmatigheid geldt dezelfde, weliswaar overkoepelende, conclusie.  
Overig onderzoek 
Naast bovengenoemde evaluaties, die uitspraken bevatten ten aanzien van de doeltreffendheid en 
doelmatigheid van onderzochte beleidsinstrumenten, zijn nog twee onderzoeken beschikbaar die relevant zijn 
voor het zeehavenbeleid. Deze bevatten geen uitspraken over doeltreffendheid en doelmatigheid.  
Level Playing Field Noordwest-Europese zeehavens. Het onderzoek van Decisio en Erasmus Centre for Urban, 
Port and Transport Economics (2020) was erop gericht in kaart te brengen in hoeverre er sprake is van een 
62
gelijk speelveld tussen de belangrijkste zeehavens in België, Frankrijk, Duitsland en Nederland. De 
onderzoekers concluderen dat er op een aantal aspecten geen gelijk speelveld is. Zo zijn de overheidsbijdragen 
aan de zeehavens in Duitsland en België hoger dan in Nederland, hanteert Nederland relatief hoge 
inspectietarieven bij import en export (ten opzichte van de andere onderzochte landen) en wordt in Nederland 
een deel van de arbeidswetgeving strenger geïnterpreteerd.  
Onderzoek havensamenwerking. Bouwstenen voor een handelingskader. Het onderzoek van Ecorys en 
Erasmus Centre for Urban, Port and Transport Economics (2019) verkende, mede naar aanleiding van de fusie 
tussen Zeeland Seaports en de Port of Ghent (na de fusie: North Sea Port), in hoeverre havensamenwerking 
63
kan helpen bij het toekomstbestendig maken en concurrerend houden van de West-Europese zeehavens. Het 
onderzoek concludeert dat ten aanzien van havenoverstijgende trends (verduurzaming, geopolitiek, 
digitalisering) betere resultaten geboekt kunnen worden als havens onderling én met de overheid eerder de 
samenwerking opzoeken.  
Conclusies 
Van een deel van de instrumenten dat wordt ingezet binnen het zeehavenbeleid is niet bekend in hoeverre 
deze doeltreffend en doelmatig zijn. Het gaat dan met name om de inspanningen en bijdragen die worden 
geleverd ten aanzien van Caribisch Nederland en andere medeoverheden. Het ontbreken van (onafhankelijk) 
evaluatieonderzoek naar deze instrumenten is overigens te verklaren door enerzijds het karakter van de 
instrumenten (bijvoorbeeld noodhulp en wederopbouw aan Caribisch Nederland) en het moment van realisatie 
(de bijdrage aan Noord-Holland voor de Energiehaven IJmuiden vond plaats in 2020).  
Ten aanzien van andere beleidsinstrumenten is het wel mogelijk conclusies te trekken over de mate van 
doeltreffendheid en doelmatigheid. Zowel het ZIP, het PMR als het toezicht op het loodswezen door ACM zijn 
in overwegende mate als doeltreffend bestempeld na onafhankelijke evaluatie. Het ZIP levert daarmee een 
effectieve bijdrage aan de clusterbrede thema’s innovatie en veiligheid en milieu (duurzaamheid). PMR levert 
door deelproject ‘landaanwinning’ een bijdrage aan de clusterbrede thema’s handel en bereikbaarheid. Met de 
andere twee deelprojecten wordt een effectieve bijdrage geleverd aan veiligheid en milieu, in de zin van 
verbetering van de leefomgeving. Het toezicht op het loodswezen door ACM raakt aan het clusterbrede thema 
bereikbaarheid. Over de bijdragen aan de thema’s human capital en veiligheidsdreigingen en stabiliteit is geen 
 
62
 Decisio en Erasmus UPT (2020). Level Playing Field NoordwestEuropese zeehavens. 
63
 Ecorys en Erasmus UPT (2019). Onderzoek havensamenwerking. Bouwstenen voor een handelingskader. 
 
 
 
 
49
