energietransitie volgt die zowel langs de zijde van de vaartuigen als langs landzijde een belangrijke 
impact zal hebben.  
Waar de focus steeds gelegen heeft op het behoud van de concurrentiepositie, merken we dat digitalisering, 
maar vooral duurzaamheid en klimaatbeleid als thema’s sterk aan belang hebben gewonnen in de onderzochte 
beleidsperiode. De aanleiding voor het beleid is dus meer dan ooit actueel. 
RPE-vraag 4. Wat is de verantwoordelijkheid van de Rijksoverheid? 
Via de Rijksbegroting krijgt het ministerie van IenW twee rollen en verantwoordelijkheden toegewezen, 
92
namelijk het (doen)uitvoeren en regisseren om de beleidsdoelstellingen van artikel 18 te realiseren. 
(Doen) uitvoeren 
De minister van IenW is verantwoordelijk voor het in stand houden van een robuust hoofdnetwerk van 
vaarwegen. Via het Infrastructuurfonds (sinds 2022 Mobiliteitsfonds) (artikel 15, 17 en 18) investeert de 
minister door middel van aanleg en benutting in dit netwerk, in binnenhavens en in de maritieme toegang van 
zeehavens om een goede en betrouwbare bereikbaarheid over water van de economische kerngebieden te 
realiseren. Aanleg- en benuttingsprojecten worden in het Meerjarenprogramma Infrastructuur, Ruimte en 
Transport (MIRT) vastgelegd. 
De minister is daarnaast verantwoordelijk voor toezicht en nautisch beheer. Rijkswaterstaat voert als 
beheerder het beheer, onderhoud en vervanging uit. De uitgaven aan beheer, onderhoud en vervanging 
worden verantwoord op het Infrastructuurfonds (artikel 15). 
Regisseren 
De minister van IenW is verantwoordelijk voor de vormgeving en deels ook voor de uitvoering van het 
maritiem beleid. Dit laat zich vertalen naar de volgende taken: 
• De minister zorgt voor regelgeving en beleid op het gebied van milieu, veiligheid, marktordening, 
bemanningszaken en security.  
• De minister zet zich regionaal en internationaal in voor gelijke normen, bijvoorbeeld binnen de Europese 
Unie en de Internationale Maritieme Organisatie (IMO), ook omdat een internationaal level playing field 
goed is voor de Nederlandse concurrentiepositie. 
• De minister stimuleert een slim, efficiënt en veilig gebruik van de vaarwegen. Samen met de 
inspanningen van de vervoerders en verladers kan daarmee de capaciteit van de vaarwegen beter 
worden benut. 
• De minister geeft zoveel mogelijk ruimte voor ondernemerschap, met een maximaal beroep op de eigen 
verantwoordelijkheid van het bedrijfsleven voor een permanente verbetering van de veiligheid en 
duurzaamheid van het transport over water. 
• Het ministerie van IenW draagt, binnen het kabinetsbrede bedrijvenbeleid, als vakdepartement 
verantwoordelijkheid voor de overheidsinbreng op de Topsector Logistiek en het maritieme cluster 
binnen de Topsector Water en Maritiem. 
• De minister zet in op een intensivering en stroomlijning van de inspanningen van alle overheden, 
belangenorganisaties en sectorpartijen betrokken bij bovenstaande beleidsopgaven. 
Ten slotte is de minister van IenW verantwoordelijk voor het toezicht op en de handhaving van (een deel van) 
de wet- en regelgeving op dit beleidsterrein door de Inspectie Leefomgeving en Transport, de Autoriteit 
Consument en Markt en Rijkswaterstaat (bijvoorbeeld handhaving van wettelijke vastgelegde maximale 
ligtijden in overnachtingshavens). 
 
92
 Ministerie van Financiën (2020). Rijksbegroting 2020. 
 
 
 
 
70
