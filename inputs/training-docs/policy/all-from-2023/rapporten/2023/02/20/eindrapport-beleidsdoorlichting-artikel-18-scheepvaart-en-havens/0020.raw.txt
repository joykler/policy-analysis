Handel 
De Nederlandse open economie maakt het tot taak van de Rijksoverheid om een gunstig 
vestigingsklimaat te realiseren, eigen sterktes uit te spelen en te waken over het gelijk toepassen van 
de spelregels in de Europese en mondiale markt. Dit vertaalt zich in bijzondere aandacht voor de 
realisatie van een adequaat scheepsregister, een ondersteunend instrumentarium om export te 
bevorderen en het voorkomen van marktbelemmeringen. Rond dit laatste werkt de Rijksoverheid aan 
het opzetten, voortzetten, waar nodig actualiseren en doen uitvoeren van de internationale 
regelgeving. Dit via haar vertegenwoordiging in zowel de EU, de IMO, IALA en de Centrale Commissie 
voor de Rijnvaart (CCR).  
Bereikbaarheid 
Nederland is een logistiek knooppunt in Europa. Om de logistieke motor draaiende te houden zijn 
bereikbaarheid en betrouwbaarheid (zowel in beschikbaarheid als reistijd) cruciaal. De taak van de 
Rijksoverheid bestaat erin toekomstbestendige en robuuste netwerken te voorzien die de zeehavens 
verbinden met het achterland. Waar verzadiging optreedt moet bijkomend geïnvesteerd worden, 
elders moet gezocht worden naar manieren om het bestaande netwerk beter te benutten. 
Langs die netwerken moeten logistieke knopen alle kansen krijgen zodat de flexibiliteit en 
dienstverlening die de markt verwacht ook effectief geboden kan worden. Hoewel alle modi moeten 
samenwerken om Nederland – en bij uitbreiding Europa – bereikbaar te houden, ligt de focus van art. 
18 vanzelfsprekend op binnenvaart en kustvaart. 
Bereikbaarheid vertaalt zich niet alleen naar infrastructuur. Ook administratieve vereenvoudiging en 
een administratief gelijkwaardige behandeling (zeker van kustvaart ten opzichte van de andere modi) 
moeten leiden tot een modal shift. Ten slotte gaat het fysiek transporteren van goederen ook gepaard 
met steeds groeiende digitale stromen. Het overheidsbeleid moet de logistieke sector dan ook 
ondersteunen door een gepast ICT-beleid uit te rollen.  
Veiligheid en Milieu 
De Rijksoverheid heeft de maatschappelijke verantwoordelijkheid om de veiligheid en 
milieuvriendelijkheid te bewaken. Dit door in te zetten op het terugdringen van emissies in de 
scheepvaart en de havens en door het kader voor een veilig scheepvaartverkeer te bieden (middels 
regelgeving en handhaving). De Rijksoverheid moet waken over ruimte gebruik om de ruimtedruk op 
de maritieme vaarroutes die bijvoorbeeld ontstaat door de realisatie van windparken onder controle 
te houden, te waken over de veilige scheepvaart (vb. zorgen voor voldoende diepgang, risico’s op 
aanvaringen verminderen). 
Veiligheidsdreigingen en Stabiliteit 
Als laatste horizontale thema ziet men het garanderen van de veiligheid en stabiliteit van de sector, 
het behartigen van de vitale belangen van Nederland en de fysieke veiligheid van zijn burgers. Via 
diplomatieke en waar nodig militaire inzet draagt de Rijksoverheid bij aan het naleven van de 
internationale rechtsorde. Dit omvat een breed spectrum, gaande van het veiligstellen van 
handelsroutes, de strijd tegen (grensoverschrijdende) criminaliteit, wapenhandel en terrorisme tot 
cyber security. 
 
Toegenomen aandacht voor duurzaamheid 
De breedte van de thema’s in de Nederlandse Maritieme Strategie maakt duidelijk dat de Rijksoverheid niet 
alleen oog heeft voor de economische betekenis van de maritieme cluster, maar ook het belang ziet van 
andere ontwikkelingen. Met name de energietransitie en klimaatadaptatie zijn gaandeweg de
