Stopzetten fiscale regelingen zeevaart 
89
Een mogelijkheid is het stopzetten van de fiscale regelingen voor de zeevaart. In 2020 vertegenwoordigden 
deze regelingen een budgettair belang van € 225 miljoen. Bij een gelijkblijvende vloot betekent dit dat over een 
periode van 5 jaar € 1,13 miljard extra (belasting)inkomsten geïnd kunnen worden (die het Rijk eerder niet 
ontving). Het gaat echter om een theoretische berekening die in de praktijk vermoedelijk lager zal uitvallen. 
Het schrappen van de fiscale regeling zal immers zeer waarschijnlijk tot effect hebben dat een deel van de 
Nederlandse vloot naar andere vlagstaten uitwijkt, waardoor dat deel van de vloot niet langer in Nederland 
belasting afdraagt.  
De fiscale regelingen worden door de Europese Commissie gezien als nationale staatssteun die is toegestaan 
90
binnen de Europese richtsnoeren om de concurrentiepositie op de wereldmarkt te kunnen versterken. Naast 
het versterken van de concurrentiepositie is het doel van de fiscale regelingen de maritieme cluster versterken, 
het bevorderen van de werkgelegenheid en het behoud van maritieme kennis. Nederland is niet het enige land 
met fiscale regelingen. Quasi alle Europese landen hebben inmiddels fiscale regelingen, waardoor een 
afschaffing van de regelingen ertoe zou kunnen leiden dat Nederlandse schepen vanwege een hogere 
belastingsdruk onder de vlag van een fiscaal aantrekkelijker land gaan varen of hun activiteiten verplaatsen.  
91
Uit onderzoek blijkt dat de fiscale regelingen een belangrijke basisvoorwaarde zijn voor de Nederlandse 
concurrentiepositie en dat het niveau van steun via de regeling minstens behouden, indien mogelijk nog 
versterkt dient te worden om het hoofd te kunnen blijven bieden aan de internationale concurrentie (zie ook 
5.3). Het afschaffen van de fiscale regelingen zou dan ook negatieve impact kunnen hebben op de Nederlandse 
concurrentiekracht, met daaraan gekoppeld werkgelegenheid en maritieme kennis binnen de cluster.  
EU-subsidies 
Daarnaast zou onderzocht kunnen worden of Nederland meer een beroep kan doen op Europese subsidies. 
Inzake transportinfrastructuur vormt de Connection Europe Facility (CEF) het belangrijkste Europese 
subsidiekanaal. Naast transport worden ook energieprojecten en telecomprojecten vanuit het CEF-programma 
gesubsidieerd. Figuur 9 geeft de verdeling van de subsidies voor transportinfrastructuur in de periode 2014 – 
2018 weer. Hieruit blijkt dat Nederland in het verleden relatief lage subsidiebedragen ontving. 
Nederland is met zijn havens en binnenvaartnetwerk medebepalend voor de bereikbaarheid van en 
ontwikkelingsmogelijkheden in (West-)Europa, waardoor het op peil houden ervan een gedeeld belang is, wat 
tot de idee leidt dat er mogelijk ook een bereidheid bij andere lidstaten is om er meer subsidies aan toe te 
wijzen.  
Aangezien de indieningsvoorwaarden bij het CEF per subsidieronde kunnen verschillen en er momenteel nog 
geen zicht is op de voorwaarden voor de komende ronde(s), is het echter niet mogelijk de omvang (en 
toename) van toekomstige EU-subsidies voor Nederland in te schatten. 
 
89
 Nederland kent drie fiscale regelingen binnen het zeevaartbeleid: 1) een fiscale regeling die forfaitair de verschuldigde winstbelasting 
van de ondernemer bepaalt, 2) een werkgeversregeling waardoor een werkgever onder bepaalde voorwaarden een fiscale aftrek ontvangt 
voor de loonkosten van zeevarenden en 3) een regeling die de verschuldigde winstbelasting voor een ondernemer, dan wel exploitant, van 
een zeeschip beïnvloedt. Deze fiscale regelingen zijn in meer detail besproken in hoofdstuk 5. 
90
 Evaluatie van de fiscale maatregelen in het Nederlandse zeescheepvaartbeleid in de periode 2014 tot en met 2019; Deloitte , juni 2021. 
91
 Evaluatie van de fiscale maatregelen in het Nederlandse zeescheepvaartbeleid in de periode 2014 tot en met 2019; Deloitte , juni 2021.
