Het oordeel over de wel geëvalueerde onderdelen van het beleid is overwegend positief. De subsidies en 
fiscale regelingen lijken goed te zijn ingericht en bij te dragen aan de bereikbaarheid, innovatiekracht en 
duurzaamheid van de binnenvaartsector. Specifiek voor de subsidies is wel het beeld dat die in omvang niet 
toereikend zijn voor de grote opgaven waarvoor de binnenvaart staat. Specifiek voor de fiscale regelingen is 
een kanttekening dat de toerekenbaarheid van de effecten moeilijk concreet te maken is. Doordat de 
regelingen niet specifiek en uitsluitend gaan over de binnenvaart kan niet met zekerheid gezegd worden dat de 
doeltreffendheid en doelmatigheid van de regelingen in algemene zin ook overdraagbaar is naar de 
binnenvaart.  
In de bijdrage op de thema’s human capital, handel, veiligheid, veiligheidsdreigingen en stabiliteit bestaat op 
basis van de geëvalueerde beleidsinzet geen inzicht. 
5.6. Doeltreffendheid en doelmatigheid beleid HVWN 
Kengetallen en prestaties hoofdvaarwegennet 
In 2018 is een nieuwe service level agreement (SLA) tussen het ministerie van IenW en Rijkswaterstaat in 
werking getreden. Hierin zijn afspraken over het prestatieniveau en de financiën van het beheer en onderhoud 
en verkeer- en watermanagement gemaakt. De SLA heeft onder andere betrekking op het hoofdvaarwegennet 
(HVWN).  
Het ministerie van IenW heeft voor het hoofdvaarwegen twee doelen centraal gesteld, namelijk bereikbaarheid 
(inclusief tevredenheid van gebruikers daarover) en verkeersveiligheid. Voor beide doelen worden prestaties 
gemonitord aan de hand van prestatie-indicatoren, indicatoren en informatievragen. Twee keer per jaar 
rapporteert Rijkswaterstaat hierover aan het ministerie van IenW. Om een beeld te geven van de prestaties op 
het hoofdvaarwegennet presenteren we hierna de ontwikkeling en prognoses op de prestatie-indicatoren.  
Bereikbaarheid 
De stremmingen door gepland en ongepland onderhoud laten over de jaren heen een wisselend beeld zien, 
maar lijken op te lopen (figuur 4). Waar de prestaties in het verleden binnen de norm lagen, ligt de score in 
recentere jaren boven de norm. Prognoses van Rijkswaterstaat laten zien dat de prestaties op beide 
68
indicatoren naar verwachting de komende jaren niet aan de norm zullen voldoen. Naast veel gepland 
onderhoud neemt de kans op ongeplande stremmingen toe als gevolg van uitgesteld onderhoud en 
veroudering van objecten en installaties. 
 
68
 Rijkswaterstaat (2022). SLA-rapportage S2-2021. 
 
 
 
 
53
