2. Beleidscontext 
In dit hoofdstuk schetsen we de beleidscontext. Thema’s die spelen in de markt en de maatschappij laten zich 
vaak (na verloop van tijd) vertalen in overheidsbeleid. De overheid speelt met haar beleid in op ontwikkelingen 
in de markt en de maatschappij en probeert daar waar nodig richting aan te geven. Zo ook op het gebied van 
scheepvaart en havens. 
We beschrijven de voor deze beleidsdoorlichting relevante markt (2.1 en 2.2) en belangrijke trends die in de 
onderzoeksperiode (en daarna) van betekenis zijn voor die markt (2.3). Daarnaast hebben we aandacht voor 
het EU-beleid dat tijdens de onderzochte beleidsperiode van toepassing was (2.3). Als lidstaat van de EU geeft 
Nederland mede richting aan dat beleid, maar dient het zich er ook mee in overeenstemming te brengen. 
Verder gaan we in op rollen en verantwoordelijkheden van de Rijksoverheid op dit beleidsterrein. Dit hoofdstuk 
vormt een opmaat voor hoofdstuk 3 waarin we een beleidsreconstructie opstellen (RPE-vraag 5). Daarin zal 
blijken hoe het beleid van de Rijksoverheid in de onderzoeksperiode aansloot bij de beleidscontext. Op deze 
manier kunnen we in hoofdstuk 7 (Conclusies en aanbevelingen) antwoord geven op de RPE-vragen: 
3. Wat was de aanleiding voor het beleid? Is deze aanleiding nog actueel? 
4. Wat is de verantwoordelijkheid van de Rijksoverheid? 
2.1. De maritieme cluster 
Deze doorlichting spitst zich toe op het beleid gekoppeld aan artikel 18 van de rijksbegroting en de 
aanverwante artikelen rond het Hoofdvaarwegennet en Project Mainportontwikkeling Rotterdam op het 
Infrastructuurfonds. Concreet kijken we naar het beleid van de Rijksoverheid inzake 1) zeevaart, 2) zeehavens 
en 3) binnenvaart.  
Deze drie beleidsdomeinen maken onderdeel uit van wat in de in 2015 verschenen Nederlandse Maritieme 
strategie 2015-2025 wordt aangeduid als de ‘maritieme cluster’. De Nederlandse Maritieme strategie 2015-
2025 omschrijft de maritieme cluster als het totaal van binnenvaart, havens, maritieme dienstverlening 
(inclusief maritieme onderwijs- en kennisinstituten), maritieme toeleveranciers, offshore, scheepsbouw, 
4
visserij, waterbouw, watersportindustrie, zeescheepvaart en zelfs de Koninklijke Marine.  
Binnen de maritieme cluster valt daarbij nog een onderscheid te maken tussen: 
• De ‘maritieme sector’, die zich richt op de aanbodzijde van de markt (bijvoorbeeld door beheer en 
onderhoud van en investeringen in het netwerk). Naast het Rijk, maken ook brancheorganisaties en 
kennisinstellingen deel uit van de maritieme sector. Zij stonden samen aan de wieg van de Nederlandse 
Maritieme Strategie. 
• De ‘maritieme markt’, bestaande uit private bedrijven (verladers, rederijen, binnenschippers et cetera) 
die hun behoeften inzake duurzaamheid, efficiëntie, robuustheid van het netwerk kenbaar maken aan 
de maritieme sector.  
 
4
 Ministerie van Infrastructuur en Milieu (2015). De Nederlandse Maritieme Strategie 2015-2025. 
 
 
 
 
10
