2.4. EU-beleid 
De aanleiding voor beleid kan ook gelegen zijn in de doorvertaling van internationaal beleid in nationaal 
19
beleid. Hoewel er ook andere relevante internationale organisaties zijn, leggen we hier de focus op het EU-
beleid. Internationaal beleid, zoals dat van de Internationale Maritieme Organisatie (IMO), werkt immers ook 
door in het EU-beleid. 
Waar de ambities rond klimaatdoelstellingen gaandeweg in aparte programma’s zijn toegenomen, blijft de EU 
White Paper on transport van 2011, het richtinggevende beleidsdocument voor het transportbeleid van de EU 
en haar lidstaten richting 2050. Ten tijde van opmaak van het beleidsdocument lag de economische crisis van 
2008 nog vers in het geheugen. De White Paper onderschrijft daarom het belang van transport om 
economische groei mogelijk te maken, maar benadrukt dat deze groei doordacht dient te gebeuren. Dit uit zich 
in een beleid rond drie basispijlers: bereikbaarheid, level playing field en duurzaamheid. 
Bereikbaarheid 
Europa bouwt verder op het TEN-T netwerk om de Europese mobiliteit ook in de toekomst verder te 
ontwikkelen. Congestie moet worden teruggedrongen en Europa zet blijvend in op een modal shift. Men 
streeft een efficiënter en duurzamer transportsysteem na, waarin stromen op een energie-efficiënte manier 
gebundeld getransporteerd worden over langere afstanden en de last mile op een efficiënte, duurzame manier 
wordt afgelegd.  
Speciaal daarvoor ontwikkelde corridors bieden betrouwbaarheid en robuustheid en combineren lagere 
operationele en administratieve kosten met een lage impact op de omgeving en het klimaat. De binnenvaart 
wordt bijkomend aangesproken om het achterland nog beter te verbinden met de zeehavens. Die zeehavens 
hebben een belangrijke rol als logistieke centra. Als schakel tussen de internationale markt en het achterland 
zijn ze voldoende uitgerust om zowel internationale zeevaart als kustvaart te faciliteren en zijn ze goed 
verbonden met het achterland. Tegen 2030 moeten 30% van transporten over meer dan 300 kilometer shiften 
20
richting spoor en water (kustvaart (short sea shipping) en binnenvaart).  
Level playing field 
In samenwerking met het IMO (en andere internationale organisaties) streeft de EU naar een globaal level 
playing field, waarbij de EU-lidstaten de concurrentie kunnen blijven aangaan met niet-lidstaten. Om dit te 
bereiken is (het toezicht op) de universele toepassing van hoge standaarden met betrekking tot 
milieubescherming, goede werkomstandigheden, veiligheid en bescherming en het uitroeien van piraterij 
belangrijk.  
Binnen de EU zelf dient extra aandacht te gaan naar het verder realiseren van een level playing field tussen 
kustvaart en weg en spoor. Het ontbreken van de harmonisatie van die administratieve lasten en regelgeving 
leidt er immers toe – samen met een tekort aan investeringen – dat kustvaart een concurrentieel nadeel blijft 
21
kennen tegenover die modi. 
 
 
 
19
Omgekeerd heeft Nederland als lidstaat ook invloed op de totstandkoming van het EU-beleid. Het beleid kan hierop inspelen via de 
Nederlandse vertegenwoordiging in de Unie. In het kader van de context voor het nationale beleid is het echter logischer te focussen op de 
doorvertaling van internationale naar nationale beleid. 
20
 En meer dan 50% tegen 2050. 
21
 ESPO (2015). Mid-Term Review of the 2011 White Paper on Transport; Europese Commissie (2020). European Maritime Space. 
Motorways of the Sea Detailed Implementation Plan of the European Coordinator.
