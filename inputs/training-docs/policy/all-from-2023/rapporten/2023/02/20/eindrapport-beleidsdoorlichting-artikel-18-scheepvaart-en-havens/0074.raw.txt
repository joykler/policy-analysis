het geval. We hebben ons daarom moeten beperken tot het doen van uitspraken op het niveau van individuele 
instrumenten of delen van het beleid. In alle gevallen ging het om kwalitatieve evaluaties, waardoor de 
uitkomsten in het beste geval indicatief zijn en geen causaal verband kon worden aangetoond. 
Over de gehele linie bestaat beperkt inzicht in de doelmatigheid van de beleidsinzet op het gebied van 
zeevaart, zeehavens en binnenvaart. In de beschikbare evaluaties komt doelmatigheid veelal slechts summier 
aan de orde. Bij een aantal instrumenten worden weliswaar uitspraken gedaan over indicaties van doelmatig 
handelen, of geïdentificeerde prikkels die daartoe bewegen, maar specifieke uitspraken over daadwerkelijke 
doelmatigheid van beleidsinstrumenten ontbreken. 
7.5. Doeltreffendheid en doelmatigheid van het gevoerde 
beleid 
RPE-vraag 11. Zijn de doelen van het beleid gerealiseerd? 
Zoals reeds opgemerkt bevat het beleid geen uitwerking van de algemene doelstelling met subdoelen voor de 
drie domeinen. We kunnen derhalve geen uitspraken doen of en in welke mate de doelen van het beleid zijn 
gerealiseerd. Wel kunnen we op basis van beschikbare kengetallen een beeld geven van ontwikkelingen binnen 
de drie domeinen in relatie tot de algemene doelstelling. Belangrijke kanttekening hierbij is dat de kengetallen 
vooral inzicht geven in de economische betekenis van de domeinen en de thema’s bereikbaarheid en 
veiligheid, en niet of minder in beleidsthema’s die ook belangrijk worden gevonden als duurzaamheid, human 
capital, innovatie en veiligheidsdreigingen en stabiliteit (getuige de Maritieme Strategie). 
De economische betekenis van zowel de zeevaartsector als de binnenvaartsector is afgenomen in de periode 
2015 – 2020. Voor de Nederlandse zeevaartsector geldt dat die achter is gebleven bij de Europese en mondiale 
ontwikkeling. De economische betekenis van de zeehavens is daarentegen juist toegenomen, waarbij met 
name de groei van het marktaandeel van andere zeehavens in Nederland dan de Mainport Rotterdam in het 
oog springt.  
Wat veiligheid betreft is het beeld wisselend. Op het Nederlandse deel van de Noordzee lijkt sprake van een 
stabiele trend, terwijl bij binnenvaart het aantal ongevallen en gewonden is toegenomen. 
Kijken we tot slot naar bereikbaarheid op het hoofdvaarwegennet dan zien we dat de prestaties teruglopen. Op 
een aantal belangrijke prestatie-indicatoren wordt de norm niet gehaald en is de verwachting dat de prestaties 
verder zullen dalen.  
RPE-vraag 12. Hoe doeltreffend is het beleid geweest? Zijn er positieve en/of negatieve neveneffecten? 
Allereerst merken we op dat binnen het beleid in de afgelopen periode sprake is geweest van een verbreding. 
Waar voorheen de nadruk lag op concurrentiekracht, bereikbaarheid en veiligheid is in de afgelopen jaren 
meer aandacht gekomen voor thema’s als digitalisering/automatisering en duurzaamheid. Dit is terug te zien in 
het beleid, denk aan de Nederlandse Green Deal Zeevaart, Binnenvaart en Havens (2019) en de Digitale 
transportstrategie (2020). De concrete uitwerking van dit beleid krijgt momenteel gestalte, bijvoorbeeld in de 
vorm van innovatieprojecten, subsidieregelingen en nieuwe financieringsvormen. De resultaten en effecten 
van dit beleid zullen pas op termijn op grotere schaal zichtbaar worden. Voor deze beleidsdoorlichting betekent 
dit dat het nog te vroeg is om in evaluatieve zin iets te kunnen zeggen over de doeltreffendheid van het beleid 
op deze thema’s. De uitspraken die we hierna doen hebben dan ook vooral betrekking op de ‘klassieke’ 
thema’s concurrentiekracht, bereikbaarheid en veiligheid binnen het zeevaart-, zeehavens en 
binnenvaartbeleid. 
 
 
 
 
74
