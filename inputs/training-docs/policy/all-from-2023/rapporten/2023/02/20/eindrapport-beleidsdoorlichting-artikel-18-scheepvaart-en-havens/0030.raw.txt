3.4. Binnenvaart: beleidsinzet en instrumenten 
43
Traditioneel is de binnenvaartsector een sector van kleine (familie)bedrijven met schepen die een lage CO2-
uitstoot hebben per tonkilometer in vergelijking met het wegverkeer of spoor, maar geen voordeel bieden 
inzake luchtverontreinigende emissies. Om het concurrerende en innovatieve vermogen van de binnenvaart te 
verbeteren, zet het beleid in op het versterken van het menselijk kapitaal in de sector (zowel nautisch als op 
het gebied van ondernemerschap) en op het weghalen van mogelijke belemmeringen inzake energietransitie. 
Het ontbreken van georganiseerde samenwerkingsverbanden in de sector vormt daarbij een belangrijk 
aandachtspunt. Bij de andere ketenspelers is er nog een minimale “willingness to pay”, wat drukt op de 
financierbaarheid van de nodige aanpassingen aan de binnenvaartvloot. Het streefbeeld van een emissievrije 
binnenvaart in 2050 indachtig, vormt de Rijksoverheid – in nauw overleg met de sector – een beleid rond vier 
ontwikkelingen: 
1. Juiste incentives in de keten; 
2. Maximale inzet van kennis en innovatie; 
3. Transitiemodel voor de vergroening van de binnenvaart; 
4. Adequate en voldoende financiering. 
Tabel 8 geeft weer hoe de zes horizontale thema’s uit de Maritieme Strategie vertaald worden naar 
binnenvaartbeleid. 
Clusterbrede beleidsthema’s Invulling binnenvaart 
Human Capital 
• Inzetten van simulatoren 
• Afstemmen onderwijs op noden van de markt 
Innovatie • Inzet op Smart Shipping 
• Overheid als launching customer 
• Belemmeringen voor innovatie in wet- en regelgeving wegnemen 
• Ondersteuning kennisinstituten en onderzoek 
• Experimenteerruimte voorzien en snel proces van goedkeuringen 
Handel 
• Vertegenwoordiging van Nederlandse belangen in internationale 
organisaties (vb Centrale Commissie voor de Rijnvaart)  
Bereikbaarheid 
• Verbetering fysieke connectiviteit 
• Betere benutting van landelijk vaarwegennet 
• Corridorwerking 
• Administratieve vereenvoudiging 
Veiligheid en Milieu 
• Modern en adequaat regelgevend kader 
• Tijdige implementatie van nieuwe regelgeving 
• Goed werkende keten van beleid, uitvoering en handhaving 
• Verminderen regeldruk 
• Wegnemen belemmerende regelgeving richting ‘zero-emission schepen’ 
Veiligheidsdreigingen en Stabiliteit • Optimale informatie-uitwisseling als onderdeel van effectieve 
interdepartementale en internationale samenwerking 
44
Tabel 8. Beleidsinzet van het Rijk op zeevaart in de periode 2015 – 2020. 
 
43
 Van de 4.100 bedrijven in 2020 actief in de binnenvaart zijn er slechts 13 bedrijven met meer dan 100 werknemers. Bijna 1800 
ondernemingen hebben slechts 1 werkzaam persoon. (Maritieme Monitor, 2021) 
44
 Gebaseerd op de Maritieme Strategie 2015 – 2025 en het Werkprogramma Maritieme Strategie en Zeehavens 2018 – 2021. 
 
 
 
 
30
