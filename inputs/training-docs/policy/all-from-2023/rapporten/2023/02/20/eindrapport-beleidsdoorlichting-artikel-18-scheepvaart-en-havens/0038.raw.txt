subartikel 18.01.01 Opdrachten is een opwaartse trend zien in deze periode, van circa € 6,3 miljoen (2015) naar 
circa € 26,9 miljoen (2018). De twee jaren daarna nemen deze uitgaven juist af tot circa € 20,8 miljoen in 2020. 
In de uitgaven op subartikel 18.01.02 Subsidies is eveneens een opwaartse trend te zien, van circa € 2,2 miljoen 
(2015) naar circa € 7,8 miljoen (2020) met een piek van circa € 8,5 miljoen in 2017.  
De bijdragen aan agentschappen en internationale organisaties laten over de gehele onderzoeksperiode een 
groei van circa 25%-30% zien. De stijging in bijdrage aan agentschappen wordt verklaard doordat het ministerie 
van IenW een beroep doet op meer fte bij Rijkswaterstaat, in het kader van het Beleidsondersteuning en 
Advies (BOA) protocol. Wat betreft internationale organisaties geldt dat voor de jaren vanaf 2018 melding 
wordt gemaakt van een bijdrage aan het European Inland Waterway Transport (IWT) platform. Beide 
subartikelen vormen ondanks de gestegen uitgaven een relatief beperkt aandeel van de totale uitgaven.  
4.3. Uitgaven op IF-artikel 15 Hoofdvaarwegennet 
Vanuit de begroting van het ministerie van IenW (artikel 26.01) wordt een bijdrage gedaan aan het 
Infrastructuurfonds gerelateerd aan de beleidsdoelstellingen op het gebied van scheepvaart en havens. Op 
artikel 15 Hoofdvaarwegennet worden de uitgaven aan producten op het gebied van het hoofdvaarwegennet 
verantwoord. Hiertoe wordt onderscheid gemaakt in onderstaande subartikelen. De toelichting op de 
50
subartikelen is gebaseerd op het jaarverslag 2020 (niet limitatief). 
• 15.01 Verkeersmanagement. De activiteiten binnen verkeersmanagement worden uitgevoerd om een 
vlot, betrouwbaar en veilig scheepvaartverkeer op het hoofdvaarwegennet te realiseren (o.a. 
verkeersbegeleiding, bediening van objecten en vaarwegmarkering; monitoring en 
informatieverstrekking; vergunningverlening en handhaving; crisisbeheersing en preventie. De uitgaven 
op dit subartikel bestaan volledig uit de departementale bijdrage aan Rijkswaterstaat. Er zijn met 
Rijkswaterstaat ten behoeve van het verkeersmanagement en Beheer en Onderhoud prestatieafspraken 
gemaakt en er zijn indicatoren opgesteld om aan te sluiten op de beleidsdoelen. 
• 15.02 Beheer, onderhoud en vervanging. Beheer en onderhoud wordt uitgevoerd om het 
hoofdvaarwegennet in een staat te houden, die noodzakelijk is voor het faciliteren van vlot, veilig en 
duurzaam vervoer van goederen. Regulier beheer en onderhoud omvat maatregelen aan bodems, 
oevers, sluizen en bruggen, verkeersvoorzieningen, landschap en milieu en voorzieningen voor 
verkeersmanagement, zoals verkeerscentrales. Vervanging en renovatie (VenR) betreft het tijdig 
programmeren en nemen van maatregelen aan kunstwerken en vaarwegen waarbij het einde van de 
levensduur nadert. 
• 15.03 Aanleg. Onder dit programma vallen alle activiteiten die noodzakelijk zijn voor de aanleg en 
planuitwerking bij het hoofdvaarwegennet. 
• 15.04 Geïntegreerde contractvormen/PPS. Bij infrastructuurprojecten boven het drempelbedrag van € 
60 miljoen wordt door middel van een Publiek Private Comparator (PPC) getoetst of een DBFM-contract 
meerwaarde op kan leveren. Bij infrastructuurprojecten die via een DBFM (Design, Build, Finance en 
Maintain) -contract worden aanbesteed, draagt de overheid integrale onderdelen van een bouwproject 
(ontwerp, bouw, onderhoud en financiering) over aan een private opdrachtnemer. 
• 15.06 Netwerkgebonden kosten HVWN. Op dit artikelonderdeel worden de aan het netwerk te 
relateren apparaatskosten (inclusief afschrijving en rente) van Rijkswaterstaat en de overige 
netwerkgebonden kosten geraamd. De overige netwerkgebonden kosten komen ten goede aan 
verkeersmanagement, beheer, onderhoud, vervanging, aanleg en DBFM, en betreffen taken die 
gecentraliseerd binnen Rijkswaterstaat worden opgepakt. Het gaat bij deze zogeheten landelijke taken 
 
50
 https://www.rijksfinancien.nl/jaarverslag/2020/XII/onderdeel/894428
