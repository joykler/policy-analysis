Duurzaamheid 
Met betrekking tot CO2-uitstoot stelde de EU zich tot doel de uitstoot van transport tegen 2050 met 60% terug 
te dringen ten opzichte van 1990. De CO2-emmissies van de Europese vloot moeten tegen 2050 met 40% 
22
verlagen in vergelijking met 2005. 
23
De Europese Green Deal (2019) , en daaropvolgende Europese klimaatwetgeving, verhoogde de ambitie naar 
een reductie van de totale CO2-uitstoot van 90% tegen 2050. Voor het einde van 2030 zou al een reductie van 
55% gerealiseerd moeten worden. 
De snelheid waarmee de visies met betrekking tot duurzaamheid zich de laatste jaren opvolgen en de steeds 
hoger liggende ambities zijn een duidelijke indicatie van het toenemende maatschappelijke belang van dit 
onderwerp. Deze ontwikkeling is duidelijk waarneembaar binnen de onderzochte beleidsperiode (2015-2020). 
De nadruk lag toen vooral op de visievorming. De acties op het terrein volgen pas later, grotendeels buiten de 
onderzochte periode. 
2.5. Verantwoordelijkheid van de Rijksoverheid 
In de rijksbegroting staan de rollen en verantwoordelijkheden van de Rijksoverheid ten aanzien van 
scheepvaart en havens beschreven. Het ministerie van IenW maakt onderscheid in (doen)uitvoeren en 
24
regisseren om de beleidsdoelstellingen van artikel 18 te realiseren. 
(Doen) uitvoeren 
De minister van IenW is verantwoordelijk voor het in stand houden van een robuust hoofdnetwerk van 
25
vaarwegen. Via het Infrastructuurfonds (artikel 15, 17 en 18) investeert de minister door middel van aanleg 
en benutting in dit netwerk, in binnenhavens en in de maritieme toegang van zeehavens om een goede en 
betrouwbare bereikbaarheid over water van de economische kerngebieden te realiseren. Aanleg- en 
benuttingsprojecten worden in het Meerjarenprogramma Infrastructuur, Ruimte en Transport (MIRT) 
vastgelegd. 
De minister is daarnaast verantwoordelijk voor toezicht en nautisch beheer. Rijkswaterstaat (Rijkswaterstaat) 
voert als beheerder het beheer, onderhoud en vervanging uit. De uitgaven aan beheer, onderhoud en 
vervanging worden verantwoord op het Infrastructuurfonds (artikel 15). 
Regisseren 
De minister van IenW is verantwoordelijk voor de vormgeving en deels ook voor de uitvoering van het 
26
maritiem beleid. Dit laat zich vertalen naar de volgende taken: 
• De minister zorgt voor regelgeving en beleid op het gebied van milieu, veiligheid, marktordening, 
bemanningszaken en security.  
 
22
 Indien haalbaar stelt men zelfs een hogere ambitie van 50% reductie voor. 
23
 Aangezien de Green Deal dateert van 2019 en de vertaling ervan naar EU-doelstellingen pas in het najaar van 2020 vorm kregen, is dit 
beleid – hoewel anno 2022 zeer sturend – in de onderzochte beleidsperiode nog niet ten volle geïmplementeerd. Wel is een duidelijke 
kentering in de internationale publieke opinie en in het internationale beleid al voelbaar in de periode 2015-2020. In 2021 keurde de EU 
het Fit For 55 programma goed dat het wetgevende proces nodig om de ambities waar te maken in een stroomversnelling dient te 
brengen. Voor 2030 blijft de ambitie op een 55% reductie van de CO2-uistoot, maar tegen 2050 zou de EU volledig klimaatneutraal moeten 
zijn. 
24
 Ministerie van Financiën (2019). Rijksbegroting 2020. 
25
 Dat in 2021 (begroting 2022) omgevormd is tot het Mobiliteitsfonds. 
26
 Verwerking van Rijksbegroting 2020, Ministerie van Financiën.
