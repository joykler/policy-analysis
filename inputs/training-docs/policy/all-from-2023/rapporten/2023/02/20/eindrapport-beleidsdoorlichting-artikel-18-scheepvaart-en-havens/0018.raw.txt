3. Beleidsreconstructie 
In dit hoofdstuk beschrijven we de doelen en instrumenten die zijn ingezet voor het beleid dat valt onder 
artikel 18 van de begroting van het ministerie van IenW in de periode 2015 – 2020. Hiermee gaan we in op RPE-
vraag: 
5. Wat is de aard en samenhang van de ingezette instrumenten? 
We gaan allereerst in op de algemene beleidsdoelstelling en de uitwerking daarvan in beleid (3.1). Vervolgens 
beschrijven we per beleidsdomein – zeevaart (3.2), zeehavens (3.3) en binnenvaart (3.4) – de beleidsinzet in de 
periode 2015 – 2020 en de bijbehorende beleidsinstrumenten. Deze beleidsreconstructie maakt onder meer 
inzichtelijk hoe het uitgevoerde beleid aansluit bij en inspeelt op de in hoofdstuk 2 beschreven trends. 
3.1. Algemene doelstellingen  
De algemene doelstelling van het beleid ten aanzien van scheepvaart en havens staat jaarlijks vermeld in de 
rijksbegroting: ‘Het realiseren van een efficiënt, veilig en duurzaam goederenvervoersysteem, waarbinnen de 
27
internationale concurrentiekracht van de mainport en van de Nederlandse maritieme sector wordt versterkt.’ 
Deze doelstelling wordt verder niet geconcretiseerd of uitgewerkt; kwalificaties als ‘efficiënt, ‘veilig’ en 
‘duurzaam’ zijn ook niet geoperationaliseerd. 
De algemene doelstelling is in de onderzoeksperiode (2015 – 2020) niet gewijzigd. De strekking ervan is ook 
hetzelfde als het algemene beleidsdoel in de onderzoeksperiode van de vorige beleidsdoorlichting (2007 – 
28
2014). Kijken we echter naar de invulling van het algemene beleidsdoel dan zien we daarin in de 
onderzoeksperiode wel verschuivingen en accentverschillen ten opzichte van de vorige onderzoeksperiode. We 
beschrijven hierna de drie belangrijkste veranderingen. 
Naar een meer integrale benadering 
Deze onderzoeksperiode kenmerkt zich door een verschuiving van een voorheen meer sectorale benadering 
naar een meer integrale benadering. Rond het begin van de onderzoeksperiode groeide het besef van 
toenemende samenhang en verknoping van de verschillende maritieme sectoren. Ook zag men de noodzaak 
om beter aan te sluiten bij trends en ontwikkelingen in de maatschappij. Bij een steeds nauwer samenwerkend 
29
maritiem cluster past een rijksbreed en integraal maritiem overheidsbeleid.  
Zoals toegelicht in het vorige hoofdstuk verscheen in 2015 de Nederlandse Maritieme Strategie 2015-2025, een 
30
integraal strategiedocument met rijksbreed maritiem beleid. De strategie gaat over het hele maritieme 
cluster (naast zeevaart, zeehavens en binnenvaart ook maritieme dienstverlening, maritieme toeleveranciers, 
offshore, scheepsbouw, visserij, waterbouw en watersportindustrie). De ambitie van het Rijk luidt: ‘Een 
internationale duurzame maritieme toppositie van Nederland door integrale samenwerking tussen 
Rijksoverheid en maritiem cluster op basis van een gezamenlijke maritieme strategie’. De Nederlandse 
Maritieme Strategie is een coproductie van de Rijksoverheid en de maritieme sector. Het Rijk rekent tot zijn 
verantwoordelijkheid de inzet voor: een gunstig vestigingsklimaat en een Europees en mondiaal gelijk 
 
27
 Ministerie van Infrastructuur en Milieu (2015 - 2020). Rijksbegroting 2015 – 2020. 
28
 Berenschot (2016). Beleidsdoorlichting Scheepvaart en Havens. 
29
 Tweede Kamer, vergaderjaar 2014–2015, 31 409, nr. 70. 
30
 IenM (2015). De Nederlandse Maritieme strategie 2015-2025. Den Haag: Ministerie van Infrastructuur en Milieu. 
 
 
 
 
18
