dat het aantal onderzoeken relatief beperkt is: niet alle beleidsinstrumenten die in de onderzochte periode zijn 
ingezet, zijn geëvalueerd.  
• Als het gaat om zeevaart is alleen een evaluatie uitgevoerd van de drie fiscale regelingen. Deze evaluatie 
is uitgebreid en geeft goed inzicht in de doeltreffendheid en doelmatigheid van die regelingen, maar 
beslaat niet het volledige beleidsterrein van zeevaart. Uitgaven aan beleidsondersteuning en -advies 
(waaronder de BOA- activiteiten van Rijkswaterstaat), kennismakingsstages voor potentiële studenten 
nautisch onderwijs en bijdragen aan internationale organisaties en gremia (zoals de IMO of de North 
Atlantic Ice Patrol) zijn niet geëvalueerd. Dit geldt evenmin voor het budget dat beschikbaar was voor de 
verduurzaming en innovatie van de zeevaart (uitvoering Green Deal) en de vervanging van het 
simulatorcentrum MARIN (beide in 2020), maar aangezien die uitgaven relatief kort geleden zijn gedaan 
kan het zijn dat hiervoor op een later moment nog evaluaties beschikbaar komen. De evaluatie van de 
fiscale regelingen betreft wel het grootste deel van de financiële inzet op het terrein van zeevaart (het 
budgettair belang van de regelingen was in 2020 begroot op in totaal circa € 225 miljoen, tegenover 
53
naar schatting enkele miljoenen aan uitgaven voor zeevaart ), echter met de kanttekening dat de 
fiscale regelingen niet op beleidsartikel 18 van het ministerie van IenW worden verantwoord maar 
onderdeel zijn van de begroting van het ministerie van Financiën.  
 
• Wat betreft zeehavens zijn drie van de ingezette beleidsinstrumenten geëvalueerd. De eerste twee 
betreffen projecten die binnen de periode 2015 – 2020 zijn afgerond. Het gaat om het 
subsidieprogramma Zeehaveninnovatieproject en het Project Mainportontwikkeling Rotterdam. Beide 
instrumenten zijn geëvalueerd op doeltreffendheid. Ten derde is een generieke evaluatie beschikbaar 
van het functioneren van de ACM, onder andere verantwoordelijk voor het toezicht op het loodswezen. 
De uitgebreide incidentele inzet in de periode 2017 – 2020 rondom het herstel van havens in het 
Caribisch gebied (voornamelijk schadeherstel na orkaan Irma) is niet geëvalueerd. Hiermee zijn in de 
periode 2015-2020 wel aanzienlijke uitgaven gemoeid geweest. De uitgaven aan beleidsondersteuning 
en -advies (waaronder de BOA- activiteiten van Rijkswaterstaat) en bijdragen aan internationale 
organisaties en gremia (IALA) zijn niet geëvalueerd. 
 
• Op het gebied van binnenvaart zijn vier instrumenten geëvalueerd, waarvan twee bekostigd zijn vanuit 
beleidsartikel 18 (de subsidieregeling Tijdelijke regeling Quick Wins Binnenhavens en het 
subsidieprogramma Innovaties Duurzame Binnenvaart) en twee fiscale regelingen onderdeel zijn van de 
begroting van het ministerie van Financiën (MIA\Vamil-regeling en de Energie-investeringsaftrek (EIA)-
regeling). Dit dekt niet het volledige beleidsterrein af. Voor een aantal beleidsinstrumenten waarvan 
een evaluatie ontbreekt valt dat mogelijk te verklaren door het recente of incidentele karakter van het 
instrument, zoals de Subsidie Modular Energy Concepts, de uitkering voor de optimalisatie van de 
binnenvaartinfrastructuur aan de gemeente Tilburg en de Tijdelijke subsidieregeling Duurzame 
Binnenvaartmotoren (2020-2021). De uitgaven aan beleidsondersteuning en -advies (waaronder de 
BOA- activiteiten van Rijkswaterstaat) en bijdragen aan internationale organisaties en gremia zijn niet 
geëvalueerd. 
Sommige van de uitgaven die wij hiervoor noemen (zoals de contributies aan internationale organisaties) zijn 
verplicht, bijvoorbeeld vanuit de ondertekening van een verdrag. Het doen van deze uitgaven staat op zichzelf 
dus niet ter discussie. Dit betekent echter niet dat het niet de moeite waard is om deze uitgaven en de 
bijbehorende beleidsinzet te evalueren. Onderzoek naar deze instrumenten kan bijvoorbeeld uitwijzen dat de 
positie of invloed die met de uitgaven worden verkregen (bijvoorbeeld deelname in een internationale 
organisatie) beter kunnen worden benut. Een vergelijkbaar punt kan worden gemaakt ten aanzien van 
 
53
 In de Rijksbegroting worden de uitgaven onder beleidsartikel 18 niet uitgesplitst naar de domeinen zeevaart, zeehavens en binnenvaart, 
waardoor niet precies valt te achterhalen welk aandeel van de uitgaven is besteed aan zeevaart (of de twee andere domeinen).
