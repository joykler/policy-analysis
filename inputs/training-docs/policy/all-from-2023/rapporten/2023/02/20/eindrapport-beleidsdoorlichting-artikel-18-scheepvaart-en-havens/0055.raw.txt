Veiligheid 
Rijkswaterstaat rapporteert over het op orde zijn van de vaarwegmarkeringen (figuur 7). In de periode 2018 – 
2021 lag de score bij de meeste meetmomenten onder de norm. In 2021 was 93% van de vaarwegmarkeringen 
op orde. Rijkswaterstaat maakt zich voor de toekomst zorgen over deze indicator, onder andere doordat er 
74
problemen zijn rondom inkoop de beschikbaarheid van markeerschepen van de Rijksrederij. 
 
75
Figuur 7. Vaarwegmarkering op orde. 
Doeltreffendheid en doelmatigheid van beleid HVWN 
Het enige evaluatieonderzoek dat beschikbaar is met betrekking tot verkeersmanagement en instandhouding 
en aanleg van het hoofdvaarwegennet betreft de in 2021 uitgevoerde doorlichting van Rijkswaterstaat op 
76
grond van de Regeling agentschappen. In deze evaluatie is de organisatie in den brede doorgelicht op 
doelmatigheid. Improven concludeert dat onvoldoende informatie beschikbaar is waarmee een beeld van de 
meerjarige ontwikkeling van doelmatigheid kan worden verkregen. Er kan daardoor niet worden aangetoond of 
Rijkswaterstaat sinds 2016 meer of minder doelmatig is gaan werken. Improven stelt verder vast dat de 
aandacht voor doelmatigheid (één van de hoofdredenen voor de agentschapsvorming) in de werking van het 
sturingsmodel van Rijkswaterstaat is ondergesneeuwd en vrijwel geen rol speelt. Ook wordt geconcludeerd de 
informatievoorziening op het gebied van prestatiesturing (beheer en onderhoud van de netwerken) 
onvoldoende functioneert. Investeringen in prestatiesturing door Rijkswaterstaat en het ministerie van IenW 
hebben niet opgeleverd wat men er van had verwacht. De huidige (prestatie-)indicatoren brengen de risico’s 
onvoldoende in beeld. Bij het uitvoeren van de SLA 2018-2021 is sprake geweest van een groeiende 
hoeveelheid uitgesteld onderhoud, wat leidde tot toenemende risico’s voor de te behalen prestaties. In de 
verantwoording op basis van de (prestatie-)indicatoren komen deze risico’s onvoldoende duidelijk naar voren. 
Improven ziet dat in toenemende mate aandacht is voor de sturingsproblematiek. Zo is recent een nieuwe 
overlegstructuur in werking getreden. Het is op dit moment nog te vroeg om een uitspraak te doen over de 
resultaten en effecten hiervan. 
In de kabinetsreactie gaat het ministerie van IenW mee met de aanbevelingen die Improven doet. Als het gaat 
om doelmatigheid, geeft het ministerie van IenW aan indicatoren te ontwikkelen voor doelmatigheid, de 
prestatie-eisen en sturingsrelaties te herzien, doelmatigheid consequent te gaan bespreken met 
Rijkswaterstaat en uitgebreider te gaan benchmarken tussen Rijkswaterstaat-regio’s. 
 
74
 Rijkswaterstaat (2022). SLA-rapportage S2-2021. 
75
 Voor de S2 wordt er voor PIN 5 Vaarwegmarkering op orde alleen gerapporteerd over het hele jaar, de YTD-score. Deze score bouwt 
verder op de S1 score, en kan alleen maar afnemen met elke vaarwerkmarkering die niet binnen de normtijd is hersteld. Rijkswaterstaat 
(2022). SLA-rapportage S2-2021. 
76
 Improven (2022). Doorlichting Rijkswaterstaat.
