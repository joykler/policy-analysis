36
onderzoeksperiode steeds belangrijkere onderwerpen geworden. Zoals in hoofdstuk 2 beschreven zorgen 
beide vraagstukken voor uitdagingen (bijvoorbeeld veranderende transportstromen, omgang met lage 
waterstanden, verduurzaming van de vloot), maar bieden ze evengoed kansen (bijvoorbeeld nieuwe 
werkgelegenheid en het exporteren van Nederlandse kennis). De urgentie van deze onderwerpen vertaalt zich 
in toegenomen beleidsinzet. 
Belangrijk in dit verband om te noemen is de Green Deal Zeevaart, Binnenvaart en Havens. Deze Green Deal 
geeft invulling aan het regeerakkoord van het kabinet Rutte III (oktober 2017), waarin wordt vastgesteld dat in 
de zeevaart en binnenvaart nog veel milieuwinst te behalen is, en dat met de sector een Green Deal zal worden 
opgesteld voor verduurzaming van de zeevaart, binnenvaart en havens. De Green Deal bevat een uitwerking 
van maatregelen die deels ook staan genoemd in het Werkprogramma Maritieme Strategie en Zeehavens 2018 
– 2021 en vormt daarmee een bijdrage aan de Maritieme Strategie 2015 – 2025. De Green Deal is afgesloten in 
2019, aan het einde van de onderzoeksperiode. In de Green Deal zijn lange termijn ambities vastgelegd (voor 
37
2030, 2035 en 2050) en vertaald naar doelen voor 2024 voor binnenvaart en zeevaart. 
Meer inzet op maritieme veiligheid 
Voor maritieme veiligheid geldt eveneens dat het in de onderzoeksperiode meer prioriteit heeft gekregen. 
Maritieme veiligheid omvat zowel nautische veiligheid (safety) als maritieme (cyber)security. Er hebben diverse 
incidenten plaatsgevonden op en rond de Nederlandse vaarwegen met aanzienlijke gevolgen. Het gaat dan 
bijvoorbeeld om het ongeval met de olielekkage in de haven van Rotterdam (aanvaring van de Bow Jubail met 
een steiger in 2018), het verlies van een groot aantal zeecontainers door de MSC Zoe (2019), de hack van APM-
terminals (2017) en de aanvaring van de stuw bij Grave (2016). Deze incidenten maakten onder andere 
duidelijk dat voor de toekomst behoefte is aan een integrale risicogestuurde aanpak waarmee de maritieme 
veiligheid structureel wordt geborgd. 
In het beleidskader In Veilige Vaart Vooruit (2020) zijn de uitgangspunten voor een risicogestuurde aanpak op 
38
het gebied van maritieme veiligheid op de Noordzee, op de binnenwateren en in de havens vastgelegd. Het 
kennen, analyseren en beheersen van de grootste risico’s draagt bij aan het continu verbeteren van maritieme 
veiligheid. De inzet op maritieme veiligheid is noodzakelijk om mens en milieu te beschermen. Daarnaast is een 
veilige en vlotte doorgang van het scheepvaartverkeer een essentiële randvoorwaarde voor een Nederlandse 
maritieme toppositie, en daarmee voor het versterken van de Nederlandse economie.  
Voor het beleidskader op het gebied van maritieme veiligheid geldt, evenals voor de Green Deal, dat deze is 
verschenen aan het einde van de onderzoeksperiode. De uitwerking en werking ervan valt daarmee 
grotendeels buiten de scope van deze beleidsdoorlichting. 
3.2. Zeevaart: beleidsinzet en instrumenten 
Beleidsinzet zeevaart 2015 – 2020 
Door trage economische groei na de economische crisis (2007 – 2011) en overcapaciteit lagen tarieven voor 
veel Nederlandse reders aan het begin van de onderzoeksperiode (2015) al geruime tijd beneden het 
39
kostendekkend niveau. Reders hadden moeite om externe financiers te vinden om hun verliezen af te 
dekken. In de jaren daarna trok de wereldhandel weliswaar aan waardoor het perspectief verbeterde, maar de 
 
36
 Zie ook: KiM (2019). Trends en hun invloed op zeehavens; KiM (2020). Trends en de Nederlandse zeevaart. 
37
 De (zee)havenbedrijven vallen buiten de Green Deal, maar vervullen een faciliterende rol. 
38
 Tweede Kamer, vergaderjaar 2020–2021, 31 409, nr. 307. 
39
 Ministerie van Infrastructuur en Waterstaat (2018). Werkprogramma Maritieme Strategie en Zeehavens 2018 – 2021. 
 
 
 
 
21
