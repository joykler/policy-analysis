uitgaven relatief kort geleden zijn gedaan kan het zijn dat hiervoor op een later moment nog evaluaties 
beschikbaar komen.  
Zeehavenbeleid. Voor een deel van de instrumenten binnen het zeehavenbeleid zijn geen evaluaties 
beschikbaar. Het gaat onder andere om de bijdragen die zijn geleverd aan Caribisch Nederland en andere 
medeoverheden, waarmee grote bedragen zijn gemoeid. Het ontbreken van (onafhankelijk) 
evaluatieonderzoek naar deze instrumenten is te verklaren door enerzijds het karakter van de instrumenten 
(bijvoorbeeld noodhulp en wederopbouw aan Caribisch Nederland) en het moment van realisatie (de bijdrage 
aan Noord-Holland voor de Energiehaven IJmuiden vonden plaats in 2020). Evenals bij zeevaart zijn de uitgaven 
aan beleidsondersteuning en -advies (waaronder de BOA-activiteiten van Rijkswaterstaat) en (verplichte) 
bijdragen aan internationale organisaties en gremia niet geëvalueerd. 
Binnenvaartbeleid. Voor een deel van de instrumenten binnen het binnenvaartbeleid zijn geen evaluaties 
beschikbaar. Voor een aantal daarvan valt dat mogelijk te verklaren door het recente of incidentele karakter, 
zoals de Subsidie Modular Energy Concepts (2020), de uitkering voor de optimalisatie van de 
binnenvaartinfrastructuur aan de gemeente Tilburg (2020) en de Tijdelijke subsidieregeling Duurzame 
Binnenvaartmotoren (2020 - 2021). Verder zijn net als bij zeevaart en zeehavens de uitgaven aan 
beleidsondersteuning en -advies (waaronder de BOA-activiteiten van Rijkswaterstaat) en (verplichte) bijdragen 
aan internationale organisaties en gremia niet geëvalueerd. 
Over het algemeen is er weinig evaluatieve informatie beschikbaar over de werkzaamheden van 
Rijkswaterstaat op het gebied van verkeersmanagement en instandhouding en aanleg van het 
hoofdvaarwegennet. Dit is opvallend in het licht van de eerdere constatering dat hiermee veruit het grootste 
gedeelte van de totale uitgaven zijn gemoeid. Het enige evaluatieonderzoek dat beschikbaar is, betreft de in 
2021 uitgevoerde doorlichting van Rijkswaterstaat op grond van de Regeling agentschappen, waarin de 
organisatie in den brede is doorgelicht op doelmatigheid.  
RPE-vraag 10. In hoeverre maakt het beschikbare onderzoeksmateriaal uitspraken over de doeltreffendheid 
en de doelmatigheid van het beleidsterrein mogelijk? 
93
Het is niet mogelijk om op het niveau van het algemene beleidsdoel uit de Rijksbegroting een uitspraak te 
doen over de doeltreffendheid en doelmatigheid van het beleid. Dit is ook geconstateerd in de vorige 
beleidsdoorlichting en toen zijn daaraan aanbevelingen gekoppeld. Onder andere werd aanbevolen om voor de 
drie domeinen (zeevaart, zeehavens en binnenvaart) subdoelen te formuleren die een nadere specificering zijn 
van het algemene doel, het aantal indicatoren uit te breiden (naar thema) en explicieter per beleidsinstrument 
de beoogde bijdrage aan de subdoelen en het algemene beleidsdoel te formuleren (in termen van resultaten 
en effecten). De minister van IenW heeft in 2017 aangeven voor de invulling van deze aanbevelingen aan te 
94
sluiten bij het werkprogramma voor de maritieme strategie. Besloten werd om de tussentijdse evaluatie van 
het werkprogramma af te wachten en de bestaande indicatoren en kengetallen in de begroting voorlopig te 
handhaven. Die tussentijdse evaluatie heeft niet plaatsgevonden en de indicatoren en kengetallen zijn niet 
meer aangepast. 
Om toch uitspraken te kunnen doen over de doeltreffendheid en doelmatigheid van het beleid op het terrein 
van scheepvaart en havens, hebben we gekeken naar beschikbare evaluaties van beleidsinstrumenten. Daarbij 
valt allereerst op dat voor deze onderzoeksperiode minder evaluaties beschikbaar zijn dan in de vorige 
beleidsdoorlichting. Daarnaast dekken de onderzoeken niet de volledige beleidsinzet op de verschillende 
domeinen af. Voor zeevaart- en zeehavenbeleid waren in de vorige beleidsdoorlichtingsperiode brede 
evaluaties beschikbaar die een groot deel van beide beleidsterreinen afdekten. Dat is voor deze periode niet 
 
93
 Het realiseren van een efficiënt, veilig en duurzaam goederenvervoersysteem, waarbinnen de internationale concurrentiekracht van de 
mainport en van de Nederlandse maritieme sector wordt versterkt. 
94
 Tweede Kamer, vergaderjaar 2017–2018, 31 409, nr. 175. 
 
 
 
 
73
