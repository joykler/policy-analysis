Bijdrage aan (inter-)nationale organisaties  7.905  -   7.905  
      
 Waarvan bijdrage aan CCR/IMO (HGIS)  5.405  -   5.405  
       Waarvan overige bijdrage aan 
2.500  -   2.500  
(inter-)nationale organisaties  
  
 Begrote totale uitgaven op artikel 15 Hoofdvaarwegennet  5.621.784  -  5.621.784  
   waarvan  
     
    
 15.01   Exploitatie  47.805  -  47.805  
    
 15.02   Onderhoud en vernieuwing  2.076.299  -  2.076.299  
    
 15.03   Ontwikkeling  1.288.278  -  1.288.278  
    
 15.04   Geïntegreerde contractvormen/PPS  418.666  -  418.666  
    
 15.06   Netwerkgebonden kosten HVWN  1.790.736  -  1.790.736  
  
Begrote totale uitgaven op artikel 17.06 Project Mainportontwikkeling Rotterdam  3.375 - 3.375 
Tabel 22. Impact op budget - Toespitsing beleid op infrastructuur en internationale afspraken.  
Zoals bovenstaande tabel aangeeft, leidt deze ingreep tot een besparing van € 108 miljoen (over 5 jaar). De 
besparing kan dus voor eentiende bijdragen aan de totale besparingsopgave (€ 1,15 miljard over een periode 
van 5 jaar). 
Impact besparing 
Door fors te korten op middelen voor beleidsvorming wordt het moeilijker voor het Rijk om in samenwerking 
met de sector te werken aan maatschappelijke opgaven. Zonder samenwerkingskanalen (Topsector Logistiek) 
en subsidies zal het Rijk minder goed kunnen inspelen op ontwikkelingen in de sector en beperkt in staat zijn 
om gerichte financiële prikkels te geven. Het bereiken van doelstellingen rond innovatie, verduurzaming van de 
sector, et cetera kan vrijwel alleen nog via wet- en regelgeving worden nagestreefd. Het wegvallen van 
subsidies kan bovendien tot een concurrentieel nadeel leiden voor de Nederlandse maritieme sector indien 
andere landen wel blijven inzetten op het financieel ondersteunen van de sector. 
Denkrichting 2 – Ingrijpen op verkeersmanagement, beheer en onderhoud 
Becijfering besparing 
De tweede denkrichting zoekt de besparingen binnen artikel 15 Hoofdvaarwegennet. Gelet op het feit dat 93% 
van de gebudgetteerde uitgaven van 2022 juridische verplichtingen met zich meebrengen, zullen besparingen 
niet kunnen plaatsvinden zonder contractbreuk. Rijkswaterstaat geeft daarbij aan dat de contracten met 
aannemers vaak voor meerdere jaren zijn aangegaan en besparingen in latere jaren dus eveneens gepaard 
gaan met contractbreuk. 
Daarbij is een onderscheid te maken tussen contracten gelinkt aan de ontwikkeling van nieuwe infrastructuur 
(artikelen 15.03 Ontwikkeling en 15.04 Geïntegreerde contractvormen/PPS) en de overige posten binnen 
artikel 15, die gericht zijn op het verkeersmanagement, beheer en onderhoud. Voordat nieuwe infrastructuur 
gerealiseerd is, is een heel proces doorlopen dat – globaal – bestaat uit een verkenningsfase, gevolgd door een 
planningsfase en realisatiefase. Naarmate de fases worden doorlopen worden, gaat het Rijk steeds meer 
verplichtingen aan. Vooral in de realisatiefase worden die verplichtingen contractueel vastgelegd, inclusief 
boeteclausules in geval van contractbreuk. Gelet op de lange doorlooptijd van infrastructuurprojecten, bevindt 
het merendeel van de begrote budgetten zich in de realisatiefase. Besparingen op artikelen 15.03 Ontwikkeling 
en 15.04 Geïntegreerde contractvormen/PPS binnen de onderzochte periode 2022 – 2026 zijn dan ook niet 
realiseerbaar zonder omvangrijke boetes te betalen. Indien het Rijk beslist om nu minder of geen nieuwe 
infrastructuurprojecten op te starten zal dit wel op langere termijn (na 2026) tot een besparing kunnen leiden. 
Om deze redenen is het logischer om in de besparingsoefening, die betrekking heeft op de periode 2022 – 
2026, de artikelen 15.03 en 15.04 buiten beschouwing te laten, en de focus van besparingsoefening te leggen
