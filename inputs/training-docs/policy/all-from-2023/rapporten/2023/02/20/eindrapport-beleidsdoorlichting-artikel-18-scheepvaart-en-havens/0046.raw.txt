Doeltreffendheid en doelmatigheid van beleid 
Van alle (generieke en specifieke) beleidsinstrumenten binnen het zeevaartbeleid is alleen van de drie fiscale 
regelingen zeevaart een recente evaluatie beschikbaar (over de periode 2014 – 2019).  
Deloitte concludeert dat de ontwikkeling van de Nederlandse zeevaartsector achterblijft bij de Europese en 
57
mondiale ontwikkeling. Nederland kan zich steeds minder onderscheiden op het wereldtoneel op kwaliteit 
doordat andere (niet-EU) landen een inhaalslag in kwaliteit van hun maritieme clusters maken of hebben 
gemaakt en diploma-eisen voor zeevarenden internationaal zijn geharmoniseerd. Voor Nederlandse partijen 
wordt daardoor lage kosten steeds belangrijker terwijl de kosten van een Nederlandse zeevarende hoger zijn 
dan van een niet-EU zeevarende. 
Desondanks oordeelt Deloitte dat de Tonnageregeling en de Afdrachtvermindering zeevaart doeltreffend zijn, 
in de zin dat ze een belangrijke basisvoorwaarde vormen voor de Nederlandse concurrentiepositie in de 
zeevaart. De regelingen dragen bij aan het behoud van de maritiem cluster; zonder de regelingen zou de 
zeevaartsector minder concurrerend zijn en nog verder achterop zijn geraakt. Ten aanzien van de Willekeurige 
afschrijving zeeschepen oordeelt Deloitte kritisch. Door het zeer gelimiteerde gebruik van de regeling, levert 
deze geen noemenswaardige bijdrage aan de beleidsdoelstellingen. Deze conclusies liggen in lijn met de 
58
conclusies uit de vorige beleidsdoorlichting. 
In het rapport doet Deloitte geen duidelijke uitspraak over de doelmatigheid van de fiscale regelingen. De 
verhouding tussen opbrengsten en kosten is niet vast te stellen, omdat de opbrengsten lastig zijn te 
bepalen/kwantificeren.  
Volgens Deloitte is verandering nodig om de Nederlandse concurrentiepositie te versterken zodat Nederland 
niet achter blijft lopen in ontwikkeling op Europa en de wereld. Deze verandering kan zowel economisch 
(fiscaal) als niet-economisch zijn. Het niveau van steun dat uitgaat van de tonnageregeling en 
afdrachtvermindering zou minimaal behouden moeten blijven en liefst worden verbreed. Nu richten de 
regelingen zich nog specifiek op het vervoersdeel van de zeevaartsector; verbreding naar andere delen van de 
maritieme cluster (bijvoorbeeld waterbouw) ligt in lijn met de Maritieme Strategie. Verder zou naast kosten 
nadrukkelijker ook gekeken moeten worden naar de kwaliteit van de dienstverlening in Nederland, zoals (het 
gebrek aan) gemak waarmee in Nederland zaken kan worden gedaan en het (als weinig klantgericht ervaren) 
scheepsregister. 
Conclusies 
Van geen van de (generieke en specifieke) beleidsinstrumenten binnen het zeevaartbeleid die worden 
bekostigd vanuit beleidsartikel 18 is een evaluatie beschikbaar die betrekking had op (een deel van) de 
onderzoeksperiode. Voor de fiscale regelingen zeevaart, die onderdeel zijn van de begroting van het ministerie 
van Financiën, is wel een recente evaluatie beschikbaar. We kunnen daardoor alleen voor dat deel van het 
beleid een uitspraak doen over doeltreffendheid en doelmatigheid. 
De Tonnageregeling en de Afdrachtvermindering zeevaart zijn doeltreffend in de zin dat ze een belangrijke 
voorwaarde vormen voor de concurrentiepositie van de Nederlandse zeevaartsector. Ze leveren een bijdrage 
op de clusterbrede thema’s handel en – in mindere mate – human capital uit de Nederlandse Maritieme 
Strategie. De bijdrage van de Willekeurige afschrijving zeeschepen is verwaarloosbaar. Over de doelmatigheid 
van de drie regelingen is weinig bekend. 
 
57
 Deloitte (2021). Evaluatie van de fiscale maatregelen in het Nederlandse zeescheepvaartbeleid in de periode 2014 tot en met 2019. 
58
 Berenschot (2016). Beleidsdoorlichting Scheepvaart en Havens. 
 
 
 
 
46
