MIT advies 2023-2 
Vertegenwoordigers van werknemers en patiëntenorganisaties zien vooral 
Datum 
negatieve effecten. Door krapte op de arbeidsmarkt is de druk op werknemers 
22-02-2023 
 
groot. Werknemersorganisaties schatten de gevolgen voor ziekteverzuim negatief 
 
in: als mensen gedwongen worden na een positieve test of met klachten op het 
werk te verschijnen, blijven ze uiteindelijk langer ziek en steken ze mogelijk meer 
andere mensen aan.  
 
Patiëntenorganisaties geven aan dat bij afschaling kwetsbare mensen in de kou 
worden gezet. De omgeving wordt voor kwetsbare mensen onveiliger en mensen 
zullen zich isoleren, zoals eerder tijdens de coronacrisis ook het geval was. 
Medisch kwetsbare werknemers durven mogelijk niet meer naar het werk te 
komen. Hierdoor kunnen arbeidsconflicten ontstaan, of kan zelfs ontslag kan 
volgen. Verpleegkundigen en verzorgenden wijzen erop dat zorginstellingen en 
zorgpersoneel altijd hun verantwoordelijkheid zullen blijven nemen om kwetsbare 
groepen te beschermen. 
 
COVID-19 is geen griep 
Gesprekspartners zijn niet zozeer beducht voor de acute klachten ten gevolge van 
COVID-19, maar vooral voor de restklachten (Long Covid). Meerdere 
gesprekspartners geven aan dat er nog veel te weinig bekend is over Long Covid. 
Dit gaat gepaard met onzekerheid en daardoor ontstaan zorgen en angst. 
Patiëntenorganisaties en werknemersorganisaties geven aan dat de overheid te 
weinig doet aan registratie en onderzoek van Long Covid.  
 
Kwetsbare groepen 
Medisch en sociaal kwetsbaar 
Patiëntenorganisaties benadrukken het belang van de huidige basisadviezen. De 
groep ‘medisch kwetsbaren’ was voor de coronacrisis al gewend om voor zichzelf 
voorzorgmaatregelen te treffen. Tijdens de coronacrisis werd er meer rekening 
gehouden met hen, maar na de crisis voelen patiënten zich opnieuw in de steek 
gelaten. Ze missen solidariteit in de samenleving, en empathie en ondersteuning 
van de overheid.  
 
De gevolgen van afschaling van de basisadviezen voor medisch kwetsbaren (en 
hun naasten en mantelzorgers) kunnen volgens patiëntenorganisaties groot zijn. 
Zij zijn al gewend om de nodige voorzorgmaatregelen te nemen, maar kunnen 
zich genoodzaakt zien (meer) in isolement te gaan leven. Vaak stapelen de 
gevolgen zich op: langdurig gezondheidsverlies, terugval door vermoeidheid, 
minder werk, minder inkomen, minder sociale contacten, mindere kwaliteit van 
leven. Mensen zonder partner en éénoudergezinnen die ziek worden, worden 
genoemd als extra risicogroep. Werknemersorganisaties melden van hun kant ook 
dat met kwetsbare (oudere of chronisch zieke) werknemers op de werkvloer vaak 
geen of onvoldoende rekening wordt gehouden. 
 
De organisaties geven aan dat de groep ‘medisch kwetsbaren’ groot is als 
iedereen met een verminderde afweer (ouderen, onderliggend lijden) wordt 
meegerekend. Daarvoor kunnen de cijfers van de griepprik worden gebruikt. De 
groep met een hoog medisch risico (waaronder bijvoorbeeld oncologische en 
hematologische patiënten) wordt geschat op enkele honderdduizenden. 
 
Kwetsbaar voor het virus en economisch kwetsbaar 
Gesprekspartners geven aan dat er vooral gevolgen zijn voor mensen met fysieke 
beroepen die niet kunnen thuiswerken en vaak ook geen afstand kunnen houden 
Pagina 40 van 43
