MIT advies 2023-2 
de hygiënemaatregelen regelmatig handen wassen en ventilatie. Bijvoorbeeld vanwege het 
Datum 
belang van deze hygiënemaatregelen voor infectieziekten, zoals corona maar ook andere 
22-02-2023 
virusinfecties, zoals influenza.  
 
- Wees open en helder over de voor- en nadelen van het afschalen van basisadviezen. En leg 
duidelijk uit hoe nadelige effecten en risico’s, bijvoorbeeld bij kwetsbare groepen, zijn 
afgewogen tegen voordelen van het afschalen van de basisadviezen, zoals bij jongeren.  
- Licht toe welke risico’s en gevoelens van onveiligheid er nu kunnen zijn voor kwetsbare 
groepen. Neem hierbij in ogenschouw dat de risico’s niet voor alle kwetsbare groepen 
hetzelfde zijn. Informeer mensen over hun eigen gezondheidsrisico bij een besmetting met 
het virus. Wijs mensen met een kwetsbare gezondheid op de maatregelen die zij zelf kunnen 
nemen. Dit hoeft niet hetzelfde te zijn voor alle personen met onderliggend lijden of 
bewoners van een instelling. Bijvoorbeeld het vragen aan bezoek om eerst te testen, afstand 
te houden of een mondkapje te dragen. 
- Besteed aandacht aan solidariteit en de verantwoordelijkheid die mensen (willen) hebben 
voor hun eigen gezondheid en die van anderen. Wijs ook niet-medisch kwetsbare groepen 
op mogelijkheden om anderen in hun omgeving te kunnen blijven beschermen. Daarnaast 
verdient het de aanbeveling in de communicatie voldoende aandacht te besteden aan de 
betekenis van de gedeelde (en eigen) verantwoordelijkheid van mensen voor hun 
gezondheid en die van anderen. Bijvoorbeeld door het doen van een zelftest bij klachten 
voor bezoek aan een familielid met een kwetsbare gezondheid. 
- Het SCP heeft in eerdere adviezen gewezen op het risico dat het opnieuw invoeren van 
maatregelen minder snel geaccepteerd kan worden. Naast duidelijke en transparante uitleg 
en onderbouwing van de voor-en nadelen van het afschalen op dit moment is het ook van 
belang om mensen te infomeren over onzekerheid: zowel over de kennis over de gevolgen 
van afschaffing als over het verloop van de pandemie. En over pandemische paraatheid voor 
andere infectieziekten, zoals mogelijke toename in verspreiding van mpox (apenpokkenvirus) 
of vogelgriep onder mensen. Communiceer duidelijk over het risico op zwaardere 
coronascenario’s of vogelgriep onder mensen. Communiceer duidelijk over het risico op 
zwaardere coronascenario’s of andere virologische bedreigingen en de mogelijkheid dat er 
nieuwe maatregelen of adviezen overwogen kunnen worden. Dit draagt bij aan het voor 
burgers meer voorspelbaar maken van het corona- en pandemische beleid. 
- Heb aandacht voor hoe informatie iedereen bereikt. Houd in communicatie rekening met 
verschillende groepen die op verschillende manieren kunnen reageren op afschaling van 
basisadviezen. Bijvoorbeeld met gevoelens van verbazing dat deze basisadviezen nog golden, 
gevoelens van opluchting, angst, onzekerheid of van afkeer. 
 
  
Pagina 14 van 43
