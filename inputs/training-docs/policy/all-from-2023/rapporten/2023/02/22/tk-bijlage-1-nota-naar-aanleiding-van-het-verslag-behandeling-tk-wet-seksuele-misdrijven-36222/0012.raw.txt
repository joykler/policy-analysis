delicten zijn gesteld. Dit wetsvoorstel introduceert de volgende nieuwe delicten met de volgende 
maximale gevangenisstraffen (hierna: GS):  
- schuldaanranding (2 jaar GS; artikel 240);  
- opzetaanranding (6 jaar GS; artikel 241, eerste lid); 
- schuldverkrachting (4 jaar GS; artikel 242);  
- opzetverkrachting (9 jaar GS; artikel 243, eerste lid); 
- verkrachting van een kind van zestien tot achttien jaar (9 jaar GS; artikel 246, eerste lid); 
- sexchatting (2 jaar GS; artikel 251, eerste lid, onder a). 
 
Dit wetsvoorstel bevat ook delicten die gelden als rechtsopvolger van huidige strafbaarstellingen. 
Bij de volgende delicten is de maximumgevangenisstraf verhoogd ten opzichte van het huidige 
equivalent daarvan:  
- aanranding van een kind van zestien tot achttien jaar, met gebruik van een 
verleidingsmiddel of tegen betaling (6 jaar GS; artikel 245, eerste lid, onder c en d, nu 4 
jaar GS; huidige artikelen 248a en 248b Sr);  
- aanranding van een kind van twaalf tot zestien jaar (8 jaar GS; artikel 247, eerste lid, nu 6 
jaar GS; huidig artikel 247 Sr) 
- verkrachting van een kind van twaalf tot zestien jaar (12 jaar GS; artikel 248, eerste lid, 
thans 8 jaar GS; huidig artikel 245 Sr); 
- gekwalificeerde verkrachting van een kind van twaalf tot zestien jaar (15 jaar GS; artikel 
248, tweede lid; nu 10 jaar en 8 maanden; huidig artikel 245 jo. 248, vijfde lid, Sr); 
- aanranding van een kind beneden twaalf jaar (10 jaar GS; artikel 249, eerste lid, nu 6 jaar 
GS; huidig artikel 247 Sr); 
- verkrachting van een kind beneden twaalf jaar (15 jaar GS; artikel 250, eerste lid, nu 12 
jaar GS; huidig artikel 244 Sr); 
- gekwalificeerde verkrachting van een kind beneden twaalf jaar (18 jaar GS; artikel 250, 
tweede lid; nu 16 jaar GS; huidig artikel 244 jo. 248, vijfde lid, Sr); 
- kinderpornografie (6 jaar GS; artikel 252, nu 4 jaar GS; huidig artikel 240b, eerste lid Sr); 
- bijwonen kinderpornografische voorstelling (6 jaar GS; artikel 253, nu 4 jaar GS; huidig 
artikel 248c Sr); 
- aanstootgevend gedrag (6 maanden GS; artikel 254b, nu 3 maanden GS; huidig artikel 
239, aanhef en onder 1 en 3, Sr). 
 
De leden vragen verder of de regering kan aangeven bij welke van de hiervoor weergegeven 
voorgestelde maximumstraffen het advies van de Afdeling advisering van de Raad van State niet is 
opgevolgd. Voordat ik daaraan gevolg geef, verdient opmerking dat de genoemde adviezen over de 
strafmaxima telkens inhouden om in de toelichting het desbetreffende strafmaximum beter te 
motiveren of, voor zover dit niet dragend kan worden gemotiveerd, van de beoogde verhoging ten 
opzichte van het huidige strafmaximum af te zien. In alle gevallen is ernaar gestreefd opvolging te 
geven aan het advies, hetzij door aanscherping van de motivering in de memorie van toelichting 
hetzij door bijstelling van het voorgestelde strafmaximum. 
 
Naar aanleiding van het advies van de Afdeling zijn de verhoogde strafmaxima voor de 
verschillende vormen van kinderaanranding en kinderverkrachting in elk van de 
leeftijdscategorieën nader gemotiveerd in de memorie van toelichting (paragrafen 2.1, 3.2 en 3.3 
van het algemeen deel). In dat advies is verder aanleiding gevonden om de trapsgewijze verhoging 
bij de kinderdelicten bij te stellen, in die zin dat de verhoging met een derde telkens is 
gemaximeerd tot drie jaar gevangenisstraf. Dat brengt mee dat – ten opzichte van het 
wetsvoorstel dat aan de Afdeling is voorgelegd – twee strafmaxima naar beneden zijn bijgesteld: 
het betreft het strafmaximum voor gekwalificeerde verkrachting van een kind van twaalf tot zestien 
jaar (van zestien naar vijftien jaar gevangenisstraf) en de gekwalificeerde verkrachting van een 
kind beneden twaalf jaar (van twintig naar achttien jaar gevangenisstraf).  
 
Daarnaast heeft de Afdeling in de hiervoor bedoelde zin geadviseerd over de strafmaxima voor 
kinderpornografie onderscheidenlijk het bijwonen van een kinderpornografische voorstelling. In
