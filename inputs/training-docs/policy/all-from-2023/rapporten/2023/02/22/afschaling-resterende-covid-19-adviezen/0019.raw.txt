MIT advies 2023-2 
Vertrouwen in het coronabeleid van de overheid 
Datum 
22-02-2023 
 
Uit het trendonderzoek blijkt dat meer dan een derde (37%) van de mensen redelijk 
 
veel tot heel veel vertrouwen heeft in het coronabeleid van de overheid, nog een 
ruime derde (37%) heeft een beetje vertrouwen en een kwart (26%) heeft weinig 
tot helemaal geen vertrouwen in het coronabeleid. Het vertrouwen in het 
coronabeleid is lager onder mensen met een medische kwetsbaarheid en mensen 
die eenzaam zijn (respectievelijk 32% en 21% hebben redelijk/heel veel 
vertrouwen). Ongeveer 20% van de mensen vindt dat er op dit moment (veel) te 
weinig maatregelen zijn (74% ‘voldoende maatregelen’ en 6% ‘(veel) te veel’). 
Mensen met een medische kwetsbaarheid en mensen die sterk eenzaam zijn, zijn 
het meer eens met dat er te weinig maatregelen zijn (respectievelijk 28% en 30%).  
 
Vertrouwen
100,0%
90,0%
80,0%
70,0%
60,0%
50,0%
40,0%
30,0%
20,0%
10,0%
0,0%
Okt '22 Nov '22 Dec '22 Jan '23
Hoeveelheid maatregelen (percentage (veel) te weinig)
(Redelijk / heel) veel vertrouwen in coronabeleid van de overheid
 
In een eerder gepubliceerde memo van de gedragsunit (november 2021) hebben 
we onderzoek gepresenteerd naar draagvlak en vertrouwen. De conclusie destijds 
was: “Hoewel er geen beleidskeuzes mogelijk lijken waarmee iedereen tevreden is, 
lijken de volgende punten van belang voor de ervaren rechtvaardigheid van beleid, 
en dus draagvlak en vertrouwen: 1. Perspectieven en expertise van burgers, 
organisaties en experts in de brede zin aan de voorkant meenemen in een 
transparant proces van beleidsvorming en communicatie daarover. 2. Maatregelen 
die onevenredig één groep treffen dan wel negatieve (langetermijn)effecten 
opleveren waar mogelijk vermijden; en beleid maken om de negatieve impact te 
dempen. 3. Voorkomen van te snelle versoepelingen en beleid weer terug moeten 
draaien. 4. De onderbouwing van beleidskeuzes en dilemma’s helder en transparant 
uitleggen.”  
Pagina 19 van 43
