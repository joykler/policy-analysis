MIT advies 2023-2 
Bijlage 1:  Vertrouwen in het coronabeleidbeleid van de 
Datum 
22-02-2023 
overheid  
 
 
Hieronder wordt een overzicht gegeven van een snelle scan van de literatuur over 
vertrouwen in coronabeleid en factoren die hierbij een rol spelen. Bij het onderdeel 
“achtergrond” wordt de gevonden literatuur weergegeven in meer detail. 
Opgenomen studies zijn beoordeeld op kwaliteit en enkel stukken van minstens 
gemiddelde kwaliteit zijn opgenomen. Rapporten kunnen niet op dezelfde manier 
beoordeeld worden als studies maar we nemen enkel rapporten op waarbij claims 
onderbouwd worden met literatuur.  
 
1. Wetenschappelijke publicaties 
Een internationale vragenlijststudie () onderzocht de samenhang tussen publiek 
vertrouwen in de overheid en de publieke overtuiging in de waarheidsgetrouwheid 
van de overheid, met betrekking tot de maatregelen die genomen werden om 
COVID-19 te beschrijden (Liu et al., 2022). Gesteld wordt dat de 
verantwoordingsplicht en transparantie van overheidsinstellingen en hun vermogen 
om aan de verwachtingen van het publiek te voldoen, van fundamenteel belang zijn 
voor het kweken van publiek vertrouwen. Benadrukt wordt het belang van 
transparantie en waarheidsgetrouwheid in officiële communicatie met burgers. De 
vaak herhaalde mantra ‘We zitten allemaal in hetzelfde schuitje’ mag nooit worden 
vergeten, en de geest van communitarisme die hieruit voortkomt, moet de basis 
worden voor gecoördineerde internationale reacties op pandemieën. 
Een studie die gebruik heeft gemaakt van vragenlijstdata op individueel niveau (21 
landen, N=26.248) en landelijke data (17 landen), heeft gekeken naar openheid van 
de overheid en vertrouwen (Schmidthuber et al., 2020). Resultaten tonen aan dat 
structurele openheid over het algemeen positief geassocieerd is met meer 
vertrouwen door het publiek. Dit effect wordt gedeeltelijk gemedieerd door de 
perceptie van een individu om zinvolle mogelijkheden te hebben voor politieke 
participatie. Als overheden zich richten op het voldoen aan burgerverwachtingen 
rondom mogelijkheden van betrokkenheid bij democratische besluitvorming, leidt 
dat waarschijnlijk tot meer vertrouwen van burgers. Het verbeteren van het gevoel 
van empowerment van burgers om overheidssystemen te beïnvloeden, helpt 
daarmee openheid om te zetten in een groter niveau van vertrouwen. 
Een literatuurreview aangevuld met inductieve content analyse komt met een 
geïntegreerd raamwerk voor het beoordelen van pandemische veerkracht van 
gemeenschappen (N=115 studies, november 2021) (Suleymany et al., 2022). Hieruit 
komen vijf dimensies naar voren: institutioneel (waaronder vertrouwen), sociaal, 
economisch, infrastructuur en demografisch. Daarmee is weerbaarheid van de 
gemeenschap tegen pandemieën een multidimensionale benadering met meerdere 
criteria en factoren. Gesteld wordt dat overheidsinstellingen zorgvuldig moeten 
Pagina 21 van 43
