van een kinderpornografische voorstelling (artikel 253). Voor deze delicten – aanranding en 
verkrachting in de leeftijdscategorie twaalf tot zestien jaar en in de leeftijdscategorie beneden 
twaalf jaar, seksuele benadering van kinderen, kinderpornografie en het bijwonen van een 
kinderpornografische voorstelling – geldt dat de in de artikelen 247 tot en met 253 bepaalde 
gevangenisstraffen met drie jaar worden verhoogd in geval deze delicten worden gepleegd tegen 
een kind dat in een familiaire of andere afhankelijkheidspositie ten opzichte van de dader verkeert 
(artikel 254, eerste lid, onderdeel d).  
 
Om seksueel grensoverschrijdend gedrag en seksueel geweld fundamenteel aan te pakken en te 
voorkomen dat seksueel geweld zich generatie op generatie herhaalt, is ook een 
cultuurverandering nodig. Het kabinet werkt hieraan onder andere in het kader van de uitvoering 
van het Nationaal Actieprogramma Aanpak seksueel grensoverschrijdend gedrag en seksueel 
geweld dat op 13 januari jl. door de ministers van Onderwijs, Cultuur en Wetenschap en Sociale 
Zaken en Werkgelegenheid is gepresenteerd (Kamerstukken II 2022/23,34843, nr. 67). Hiermee 
zet het kabinet een stap om seksueel grensoverschrijdend gedrag en seksueel geweld samen met 
alle betrokken partijen uit onze samenleving tegen te gaan. Onder meer door het bevorderen van 
bewustwording en het stimuleren van het maatschappelijk gesprek over seksueel 
grensoverschrijdend gedrag en seksueel geweld, het stellen van kaders via wet- en regelgeving, 
aandacht te besteden aan de rol van omstanders en goede hulpverlening te bieden (met aandacht 
voor het doorbreken van intergenerationele overdracht), moet dit maatschappelijke probleem 
bestreden worden. Het ervaren van erkenning door slachtoffers wordt voor een belangrijk deel 
bepaald door sociale steun uit de omgeving. De inzet op bewustwording, het gesprek in de 
samenleving en aandacht voor omstanders en naasten, wordt bijgedragen aan een samenleving die 
deze vorm van geweld (h)erkent en begrip toont aan degenen die er mee te maken krijgen. In het 
kader van dit programma zal ook bekendheid worden gegeven aan het wetsvoorstel seksuele 
misdrijven en de normen erachter. Ook is regeringscommissaris Mariette Hamer aangesteld om het 
kabinet gevraagd en ongevraagd te adviseren bij de totstandkoming en uitvoering van het 
actieprogramma. De regeringscommissaris zal ook het maatschappelijk gesprek aanjagen om de 
verandering te realiseren die nodig is om de cultuur te doorbreken die leidt tot seksueel 
grensoverschrijdend gedrag en seksueel geweld.  
 
In reactie op de initiatiefnota van het Kamerlid Van der Werf, ‘Let’s talk about seksueel geweld’, 
waarin aandacht voor veilige gezinnen in het Nationaal Actieprogramma Aanpak seksueel 
grensoverschrijdend gedrag en seksueel geweld wordt gevraagd, heeft het kabinet aangegeven dat 
daarin de focus nadrukkelijk niet alleen op slachtoffers komt te liggen, maar ook op plegers en 
naasten en omgeving, waaronder ouders. Er zal aandacht zijn voor de rol die ouders kunnen 
hebben op het gebied van preventie, maar ook voor de rol van verschillende professionals om het 
bespreken van het thema seksualiteit te normaliseren en van daaruit beter te kunnen signaleren. 
In overleg met relevante partijen, waaronder de VNG, zal in het kader van het Nationaal 
Actieprogramma Aanpak seksueel grensoverschrijdend gedrag en seksueel geweld worden bezien 
hoe signalering door consultatiebureaus kan worden versterkt (Kamerstukken II 2022/23, 36234, 
nr. 3). 
 
Bovenstaande activiteiten in het kader van het actieprogramma zijn aanvullend op trajecten die nu 
al lopen. Zo is binnen de aanpak van huiselijk geweld en kindermishandeling specifiek aandacht 
voor het signaleren en duurzaam oplossen van huiselijk geweld en kindermishandeling, waaronder 
seksueel geweld. Tevens wordt via het Landelijk Netwerk zorg/straf Huiselijk Geweld en 
Kindermishandeling geïnvesteerd in de intensieve vroegtijdige samenwerking tussen o.a. de politie, 
reclassering, het openbaar ministerie, de Raad voor de Kinderbescherming en Veilig Thuis. Ik wil 
benadrukken dat slachtoffers van seksueel geweld bij verschillende organisaties terecht kunnen 
voor advies, ondersteuning en hulp, zoals bij Veilig Thuis, het Centrum Seksueel Geweld of 
Slachtofferhulp Nederland. Het Centrum Seksueel Geweld biedt slachtoffers medische en 
psychische hulp. Slachtofferhulp Nederland biedt emotionele en juridische ondersteuning. Beide 
organisaties verwijzen slachtoffers zo nodig door naar gespecialiseerde hulpverlening. 
 
8
