MIT advies 2023-2 
genoemd. Ventilatie in schoolgebouwen is ook belangrijk; hieraan wordt al 
Datum 
gewerkt. 
22-02-2023 
 
 
 
Jongeren signaleren dat de mogelijkheden voor het online volgen van onderwijs 
fors zijn afgenomen. Die voorzieningen zijn wel nodig bij handhaving van de 
basisadviezen. De ouderwetse participatieplicht geldt weer en thuisblijven met een 
positieve test wordt snel gezien als een smoes. Schoolleiders melden terzijde dat 
OCW de examen- en toetsregeling weer heeft teruggebracht op het niveau van 
vóór corona. In het onderwijs is niemand daar blij mee; de pandemie mag dan 
(bijna) zijn afgelopen, maar de gevolgen nog (lang) niet. 
 
Registratie van en onderzoek naar Long Covid wordt door meer partijen genoemd 
als noodzakelijk flankerend beleid om de onzekerheid weg te nemen. 
 
(Sociale) norm 
Zolang COVID-19 een risico is, zouden de basisadviezen de norm moeten zijn. Het 
is belangrijk rekening te houden met elkaar en dus ook met kwetsbare groepen in 
de samenleving. In zorginstellingen geldt dit met name (de norm wordt daar 
discipline genoemd). Dit vinden de meeste gesprekspartners als het om COVID-19 
gaat. Ook uit oogpunt van pandemische paraatheid zouden de basisadviezen als 
de norm moeten worden gehandhaafd. Tegelijkertijd zien partijen dat deze norm 
op dit moment onder druk staat en door velen niet wordt nageleefd. Werkgevers 
vinden dat, zodra dit verantwoord is, gezond verstand de boventoon moet voeren, 
en werkgevers en werknemers in overleg moeten treden bij ziekteverzuim.  
 
Desgevraagd is de norm volgens de meeste partijen voor besmettelijke 
infectieziektes in het algemeen: wie ziek is, blijft thuis. Dit is voor thuiswerkers 
sowieso geen probleem, en bij milde klachten kan soms ook wel in fysieke 
beroepen worden doorgewerkt. In de onderwijssector is dit volgens de 
schoolleiders alweer gangbaar. 
 
Patiëntenorganisaties zien graag dat alle geldende basisadviezen de norm worden, 
niet alleen voor COVID-19 maar ook voor andere besmettelijke infectieziektes:  
hygiëne en vaccineren, zelftesten en isoleren, maar wat hen betreft ook geen 
handen schudden en (enige) afstand houden. De zelftest voor COVID-19 zien zij 
liefst worden uitgebreid tot een multi-test die ook de heersende griepvirussen 
identificeert. Zij wijzen erop dat eventuele afschaling van basisadviezen het 
moeilijker maakt voor kwetsbare mensen om anderen te vragen rekening met hen 
te houden.  
 
Jongeren constateren dat de norm bij corona - maar daardoor ook bij andere 
infectieziekten - is verschoven. Het is egoïstisch (asociaal) om je ziek in een 
mensenmassa te begeven. Bij afschaling van de basisadviezen vrezen zij dat 
wellicht de discussies over solidariteit en (a)sociaal gedrag weer gaan spelen. Dit 
heeft in het verleden tot fricties geleid. 
 
 
Communicatie 
De overheid moet in haar communicatie over coronamaatregelen duidelijk 
aangeven welke risico’s van COVID-19 er nog zijn. Alle partijen stellen 
duidelijkheid op prijs. Als de basisadviezen gehanteerd blijven, dan moet duidelijk 
zijn hoe belangrijk die nog zijn. Als wordt afgeschaald, dan moet duidelijk zijn dat 
er geen risico’s meer zijn. De overheid zou dan de norm “wie ziek is, blijft thuis” 
Pagina 42 van 43
