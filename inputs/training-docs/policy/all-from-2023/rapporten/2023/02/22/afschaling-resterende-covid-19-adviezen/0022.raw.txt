MIT advies 2023-2 
plannen voor mogelijke omstandigheden, en situaties en mogelijke risico’s moeten 
Datum 
monitoren om een veerkrachtige gemeenschap tegen pandemieën op te bouwen. 22-02-2023 
 
 
Daarbij is het belangrijk dat deze stappen samen met burgers moeten worden 
genomen, om het tempo en de efficiëntie te verhogen.   
Een Delphi-studie met multidisciplinair panel van 386 academische, gezondheids-, 
(niet) overheids- en andere COVID-19 experts (112 landen en gebieden), 
ontwikkelde een reeks van 41 consensusverklaringen en 57 aanbevelingen aan (o.a.) 
regeringen. Dit betreffen aanbevelingen om COVID-19 te helpen eindigen een 
publieke bedreiging te zijn (Lazarus et al., 2022). Instellingen en individuen moeten 
het publieke vertrouwen bevorderen door zich te trainen in het opbouwen van 
vertrouwen en het ontwikkelen van communicatie strategieën gericht op 
vertrouwen (zie Tabel 4 in het artikel voor details). Ook moeten samenwerkingen 
met gemeenschapsleiders en de wetenschappelijke gemeenschap worden 
uitgebreid, evenals het samenwerken met individuen en organisaties die reeds 
vertrouwen in een gemeenschap hebben opgebouwd. Unaniem wordt aanbevolen 
verschillende communicatiemiddelen voor verschillende doelgroepen te gebruiken, 
om het vertrouwen verder te winnen. 
 
2  Beschikbare rapporten  
Het OECD heeft enkele rapporten gepubliceerd, waaronder een publicatie van hun 
vragenlijstonderzoek ‘Drivers of Trust in Public Institutions’ onder 22 landen 
(N=50.000). Hieruit komt naar voren dat vertrouwen vooral gedreven wordt door 
competenties (d.w.z. responsiviteit, betrouwbaarheid) en waarden (d.w.z. 
integriteit, openheid, eerlijkheid) van openbare instellingen (2021a). Uit meerdere 
OECD-rapporten, gepubliceerd tussen 2017 en 2021 volgen aanbevelingen aan de 
overheid over hoe deze competenties en waarden kunnen worden geïntegreerd in 
de manier waarop regeringen overheidsbeleid maken en uitvoeren, om het 
publieke vertrouwen te verbeteren (of te behouden). 
Responsiviteit 
• Verbetering van openbare diensten, in termen van toegang, kwaliteit en 
responsiviteit, speelt een belangrijke rol bij het versterken van het 
vertrouwen in de overheid. Een beter begrip van de behoeften, ervaringen 
en voorkeuren van burgers kan leiden tot beter gerichte diensten, ook voor 
achtergestelde bevolkingsgroepen, vaak tegen weinig extra kosten. (OECD, 
2017); 
• Beter in contact komen en samenwerken met burgers bij het ontwerpen, 
uitvoeren en hervormen van beleid om de responsiviteit te verbeteren 
(responsief zijn naar burgers hun zorgen en naar wat belangrijk voor hen is) 
(OECD, 2021a). 
• Effectieve communicatie kan helpen om specifieke subgroepen te bereiken, 
en het kan voor dialoog met burgers zorgen, zodat beleid en diensten 
Pagina 22 van 43
