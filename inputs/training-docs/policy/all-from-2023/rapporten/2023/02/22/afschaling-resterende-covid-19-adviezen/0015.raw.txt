MIT advies 2023-2 
Bijlage 3 – Kennisnotitie RIVM/Gedragsunit 
Datum 
 
22-02-2023 
 
Meest recente gedragsinzichten m.b.t. aanpassingen maatregelenpakket 
 
Op 7 februari is vanuit het MIT het verzoek gekomen om een kennisnotitie te maken 
i.v.m. voorgenomen besluitvormingen aangaande aanpassingen in het 
maatregelenpakket. Hierbij was het verzoek om waar mogelijk in te gaan op 
kwetsbare groepen in de samenleving die onderscheiden worden door het MIT 
(medisch kwetsbaren, mensen aan de frontlinie, sociaal en economisch 
kwetsbaren).  Het gaat hierbij om de volgende opties: 
• thuisblijven bij klachten en doen van een zelftest; 
• In isolatie gaan bij een positieve test. 
 
Deze kennisnotitie is gebaseerd op resultaten uit het gedrags-wetenschappelijk 
onderzoek van het RIVM en de GGD’en en een quick scan van beschikbare 
literatuur.  
Kernbevindingen: 
Naleving, draagvlak, en verwachte impact van afschaling 
- T.a.v. medisch kwetsbare groepen (in ons onderzoek 
geoperationaliseerd als mensen die een onderliggende aandoening 
hebben waardoor het risico op ernstig verloop van een covid-infectie 
groter is): 
o Onder mensen met een medische kwetsbaarheid, in vergelijking 
met de algemene populatie, is het draagvlak voor de huidige 
maatregelen hoger, en maakt een groter gedeelte (20 %) zich 
zorgen over het coronavirus.  
o Onder mensen met een medische kwetsbaarheid is het aandeel 
dat vindt dat er op dit moment te weinig maatregelen gelden 
hoger dan in de algemene populatie 
o Onderzoek uit maart ’22 (na afschaling van veel maatregelen in 
feb ’22) liet zien dat een klein deel van de bevolking zich sociaal 
isoleerde uit angst voor besmetting. Dit kwam meer voor onder 
mensen met een medische kwetsbaarheid. Mensen die zich 
sociaal isoleerden gaven aan vooral behoefte te hebben aan 
begrip en mogelijkheden om voorzorgsmaatregelen te nemen 
(bijv. mondkapje dragen, afstand houden). Ook zagen we een 
mogelijke rol voor zorgverleners, zowel in het bieden van 
informatie aan deze groepen om hen te helpen een individuele 
risico-afweging te maken als in het signaleren van potentiële 
mentale gevolgen zoals eenzaamheid. 
 
- T.a.v. sociaal kwetsbare groepen (in ons onderzoek geoperationaliseerd 
als mensen die eenzaam zijn):  
Pagina 15 van 43
