MM 
 
 
 
 
 
 
 Maatschappelijk Impact Team 
 
> Retouradres; Postbus 687, 2501 CR Den Haag 
 
 
Maatschappelijk Impact 
 
Team 
Ministerie van Sociale Zaken en Werkgelegenheid 
 
Drs M. van Wallenburg, secretaris generaal 
Postbus 687,  
Parnassusplein 5 
2501 CR Den Haag 
info@mit-team.nl 
2509 LV Den Haag 
 
 
 
 
 
 
 
  
Datum 22-02-2023 
Betreft MIT-advies 2023-2 
Afschaling resterende COVID-19 adviezen 
  
 
Geachte mevrouw van Wallenburg, 
Hieronder treft u het aangevraagde advies van het Maatschappelijk Impact Team 
over de afschaling van de resterende COVID-19 adviezen.   
 
Aanleiding 
Op 7 februari 2023 heeft het Maatschappelijk Impact Team (MIT) een 
adviesaanvraag ontvangen van de waarnemend secretaris-generaal van het 
ministerie van Sociale Zaken en Werkgelegenheid (SZW). De adviesaanvraag 
betreft de omgang met en de eventuele afschaling van de basisadviezen om thuis 
te blijven bij klachten en een zelftest te doen, en om in isolatie te gaan bij een 
positieve test.  
 
Het MIT is gevraagd om in algemene zin de sociaalmaatschappelijke en 
economische impact van de eventuele afschaling te beoordelen en hierover te 
adviseren. Aanvullend heeft het MIT een aantal deelvragen gekregen over 
draagvlak voor de basisadviezen, generiek of specifiek beleid voor bepaalde 
groepen, het verstrekken van persoonlijke beschermingsmiddelen en zelftesten, 
algemeen geldende voorschriften voor infectieziekten en de internationale context.  
 
Daarnaast is het MIT gevraagd of de adviezen ook van toepassing zijn op de BES-
eilanden. Het MIT kan op dit moment onvoldoende beoordelen of de adviezen voor 
1
Europees Nederland ook relevant zijn voor Caribisch Nederland.   
 
Adviezen 
Op basis van de kennis die het MIT heeft verzameld vanuit wetenschap en 
praktijk, geeft het MIT aan het kabinet de volgende adviezen. 
 
Advies 1. Schaal basisadviezen pas af als COVID-19 endemisch is 
Afschaling van de basisadviezen is wat het MIT betreft pas aan de orde als de 
2
situatie in Nederland – of nog liever: in Europa of mondiaal - endemisch wordt 
verklaard en COVID-19 daadwerkelijk als ‘een van de vele virussen’ kan worden 
 
1
 Zie bijlage 1, toelichting en verantwoording adviezen 
2
 Bij voorkeur voert Nederland samen met de andere EU-lidstaten beleid in Europees verband, zoals ook is 
gebeurd met de maatregelen voor reizigers uit China: Infectieziektenbestrijding | Tweede Kamer der 
Staten-Generaal 
Pagina 1 van 43
