MIT advies 2023-2 
Duiding basisadviezen 
Datum 
De basisadviezen om thuis te blijven bij klachten, te testen bij klachten en bij een 
22-02-2023 
 
positieve test in isolatie te gaan, zijn de laatste COVID-19-adviezen die nu nog 
 
28
gelden naast de hygiëne-, ventilatie- en vaccinatie-adviezen. Het gaat om 
adviezen en niet om (handhaafbare) maatregelen, zoals eerder in de coronacrisis 
29
wel het geval was. Het MIT gaat er op basis van de beschikbare kennis en 
ervaringen uit de praktijk vanuit dat thuisblijven en testen bij klachten in het 
algemeen niet als belastend worden ervaren. Het isolatie-advies - minimaal vijf en 
maximaal tien dagen - is in lichte mate vrijheidsbeperkend, maar de duur hiervan 
is niet zodanig dat hiervan een effect valt te verwachten voor het welbevinden van 
30
mensen. Wel zou het ziekteverzuim door isolatie van de éne werknemer kunnen 
leiden tot oplopende werkdruk voor de andere werknemer. Vanwege acute 
continuïteitsvraagstukken in de zorg zijn protocollen voor het zorgpersoneel 
ontwikkeld waarbij zij onder specifieke condities ook bij een positieve zelftest 
31
kunnen blijven werken.  
 
Bij een meerderheid van de bevolking bestaat nog steeds draagvlak voor de 
32
basisadviezen. Wel nemen in de tijd het draagvlak voor en de naleving van de 
33
basisadviezen onder de bevolking gestaag af. Uit de gesprekken met de praktijk 
krijgt het MIT een wisselend beeld over naleving en draagvlak. Alle 
gesprekspartners benadrukken echter dat met de huidige basisadviezen goed te 
34
leven valt.  
 
Hoewel een groot deel van de samenleving inmiddels lijkt te leven zonder grote 
zorgen over COVID-19, signaleert het MIT tegelijkertijd dat er ook groepen zijn 
35 
die nog wel geconfronteerd worden met de pandemie en de gevolgen daarvan.
Er leven vooral zorgen bij mensen die medisch kwetsbaar zijn, en binnen deze 
groep met name bij de medisch kwetsbaren met een hoog risico. Patiënten die 
problemen hebben met hun immuunsysteem - en hun gezinnen en mantelzorgers 
– lopen risico’s en nemen de nodige voorzorgmaatregelen. Ook sommige mensen 
in beroepen die meer bloot staan aan het virus (zorg, onderwijs, openbaar 
vervoer, publieke diensten, contactberoepen, productie, distributie) voelen zich 
nog niet veilig en blijven voorzichtig. Bij patiënten en mensen in fysieke beroepen 
die zich niet veilig voelen speelt niet zozeer de zorg om de acute verschijnselen 
van besmetting met het virus, maar veel meer de angst voor het ontwikkelen van 
36
Long Covid. Van Long Covid zijn steeds meer gevallen bekend die ook kunnen 
 
28
 Adviezen om corona te voorkomen | Coronavirus COVID-19 | Rijksoverheid.nl 
29
 Thuisblijven bij klachten en isolatie bij een positieve (GGD-)test zijn al vrijwel aan het begin van de 
coronacrisis (maart 2020) ingevoerd als maatregelen en twee jaar later als adviezen in gebruik gebleven. 
Vanaf december 2021 is de zelftest ingevoerd. Coronavirus tijdlijn | Rijksoverheid.nl 
30
 Henssler et al. (2020) laten in een overzicht van de wetenschappelijke literatuur zien dat na 
quarantaines die langer dan een tot twee weken duren verhoogde risico’s optreden voor de mentale 
gezondheid  
31
 Update COVID-19 leidraad Testbeleid en inzet zorgmedewerkers in het ziekenhuis | Federatie Medisch 
Specialisten (demedischspecialist.nl); Uitgangspunten testbeleid en inzet zorgmedewerkers buiten het 
ziekenhuis | LCI richtlijnen (rivm.nl) 
32
 Zie de Kennisnotitie Gedragsunit RIVM (7 februari 2023), paragraaf 2. 
33
 Zie figuur 1 uit de Kennisnotitie Gedragsunit RIVM (7 februari 2023). Volgens de Gedragsunit van het 
RIVM (ronde 34, nog te publiceren) doet 53% van mensen met klachten een coronatest en gaat 53% van 
de mensen met een positieve testuitslag in isolatie (82% als we mensen meerekenen die alleen een frisse 
neus gaan halen). Combineren we deze cijfers dan ligt het percentage van de mensen met een 
symptomatische coronabesmetting dat in isolatie gaat rond de 28% (43% bij “isolatie plus frisse neus”). 
Meer informatie over vorige rondes: Naleving van en draagvlak voor de basis gedragsregels | RIVM 
34
 Zie bijlage 4, samenvatting gesprekken praktijkkringen 
35
 Zie figuur 3 uit bijlage 3, kennisnotitie Gedragsunit RIVM (7 februari 2023) 
36
 Omdat in Nederland geen registratie plaatsvindt van Long Covid, moeten aantallen worden geschat. In 
het Verenigd Koninkrijk gaat het om 3,4% van de bevolking (omgerekend naar Nederland zou het dan 
gaan om 600.000 mensen). Presentatie Mevrouw Jolande Sap – Voorzitter van het Maatschappelijk 
Pagina 6 van 43
