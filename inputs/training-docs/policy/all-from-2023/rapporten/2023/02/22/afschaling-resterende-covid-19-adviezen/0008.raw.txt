MIT advies 2023-2 
 
Datum 
 
22-02-2023 
 
Economische effecten 
 
Werkgevers beschouwen afschaling van de basisadviezen als neutraal tot 
gematigd positief. Ook voor zzp’ers kan afschaling in principe gunstig zijn; en 
hetzelfde geldt voor studenten en scholieren, in verband met de continuïteit van 
het onderwijs. Werknemers, zzp’ers en studenten met een positieve test maar 
zonder klachten kunnen blijven werken en studeren. Het positieve effect geldt met 
name in sectoren waarbij fysieke aanwezigheid vereist is; voor de sectoren waar 
werknemers thuis kunnen werken heeft de afschaling van de huidige 
basisadviezen minder impact. Werkgevers geven tegelijkertijd aan dat afschaling 
van basisadviezen niet dé oplossing is voor de krapte op de arbeidsmarkt, de 
44
oplopende werkdruk en het hoge ziekteverzuim.  
 
Werkgevers stellen als belangrijke voorwaarde dat de afschaling duurzaam moet 
zijn, en dat er niet binnen de kortste keren weer sprake is van opschaling. Het 
grillige beleid van op- en afschaling wordt genoemd als een van de grootste 
pijnpunten voor werkgevers uit de voorbije jaren. 
 
Werknemers zien de afschaling van de basisadviezen als (gematigd) negatief. Hun 
voornaamste pijnpunt is dat de gezondheid en veiligheid op de werkplek onder de 
huidige maatregelen al niet altijd gegarandeerd worden, laat staan als de 
45
basisadviezen worden afgeschaald. De druk van werkgevers op besmette 
werknemers om met (milde) klachten op de werkvloer te verschijnen, zal na 
afschaling – als het ware gelegitimeerd door de overheid – toenemen. Voor de 
medisch kwetsbare collega’s kan dit niet alleen leiden tot hogere 
gezondheidsrisico’s, maar mogelijk ook tot arbeidsconflicten of zelfs tot verlies van 
werk en inkomen.   
  
 
44
 Ziekteverzuim (cbs.nl); Werknemers relatief lang afwezig bij verzuim door werkdruk (cbs.nl). 
Ziekteverzuim ten gevolge van COVID-19 maakt op dit moment waarschijnlijk nog maar een klein aandeel 
uit van het totale ziekteverzuim (6% bij de Arbo unie). De gesprekspartners geven aan dat in deze winter 
vooral ‘de griep’ heerst, en ziekteverzuim door COVID-19 hieraan ondergeschikt is. 
45
 Zie bijvoorbeeld het kort geding dat FNV en CNV hebben aangespannen tegen de staat vanwege de 
onveiligheid voor het zorgpersoneel: Kort geding tegen Staat om long covid slachtoffers uit zorg gaat 
definitief door - FNV 
Pagina 8 van 43
