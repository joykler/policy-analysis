MIT advies 2023-2 
op het werk, zoals in de zorg, het onderwijs, het openbaar vervoer, bij 
Datum 
productiebedrijven en in distributiecentra. Mensen die een fysiek beroep vervullen, 
22-02-2023 
 
hebben een grotere kans om met het virus in aanraking te komen. Een deel van 
 
de fysieke beroepen wordt vervuld door mensen in een sociaaleconomisch 
kwetsbare positie, zoals arbeidsmigranten, flexwerkers en zzp’ers. Zij zullen er 
veel aan doen om te kunnen doorwerken, ook als zij klachten hebben. 
 
Werknemers dringen aan op een veilige werkplek. De sectorplannen borgen dit 
volgens hen onvoldoende. In sommige sectoren hebben werknemers niet 
meegetekend. Op basis van de Arbowetgeving zijn werkgevers verplicht een 
risico-inventarisatie en -evaluatie te maken, en in afstemming met medewerkers 
een plan van aanpak om risico’s te voorkomen en in te dammen. Volgens de 
werknemersorganisaties zijn deze risico-analyses en plannen door lang niet alle 
organisaties gemaakt. De afschaling van basisadviezen zou moeten leiden tot een 
hernieuwde risico-inventarisatie.  
 
Moment van afschaling 
Zolang de risico’s nog niet voorbij zijn, is eigenlijk geen van de gesprekspartners 
voorstander van afschaling. Het is voor alle gesprekspartners begrijpelijk dat 
zolang de pandemie er nog is, de basisadviezen blijven gelden. Bijna alle partijen 
waarschuwen niet te vroeg af te schalen. Als de pandemie echt weg is, is het wel 
het goede moment voor afschaling. Dit leidt waarschijnlijk tot opluchting bij een 
groot deel van de samenleving.  
 
Er kan wat patiënten- en werknemersorganisaties betreft pas sprake zijn van 
afschaling van de basisadviezen als het zeker is dat corona even mild is als 
verkoudheid of griep. Duidelijk moet zijn dat de kans op Long Covid aanzienlijk is 
verminderd. Maar afschaling is volgens hen vooralsnog niet wenselijk. Met 
afschaling verdwijnt de ruggensteun van de rijksoverheid om voorzichtig om te 
gaan met COVID-19.  
 
Voor werkgevers is voorwaarde dat de afschaling niet binnen de kortste keren 
weer wordt teruggedraaid. Twee jaar coronabeleid hebben geleerd dat 
ondernemers geraakt worden door (voortdurend) op- en afschalen. Ondernemers 
hebben vooral last gehad van onduidelijkheid en onzekerheid. Ook jongeren geven 
aan dat met name de onvoorspelbaarheid van de maatregelen traumatisch is 
geweest. Werknemers- en patiëntenorganisaties vrezen juist dat er geen weg 
terug is bij het verlaten van de basisadviezen.  
 
Flankerend beleid 
Werkgevers denken dat er bij afschaling van de basisadviezen geen flankerend 
beleid nodig is. De schoolleiders zijn van mening dat – gelet op de sterk 
afgenomen vraag - de regeling voor zelftesten niet hoeft te worden gecontinueerd. 
 
Werknemers willen inzetten op het reguliere instrumentarium: risico-inventarisatie 
en -evaluatie, de bijbehorende plannen en toezicht door de arbeidsinspectie. 
Daarnaast zien werknemers wel meerwaarde in het gratis aanbieden van 
mondneusmaskers en zelftesten door werkgevers of anders via de gemeente, GGD 
of huisarts. Ook de toegankelijkheid tot vaccinaties noemen werknemers 
belangrijk – als eigen keuze, ook als zij strikt genomen niet tot de risicogroep 
behoren. Voor het onderwijspersoneel en voor zzp’ers in de zorg wordt het belang 
van een aanvullende inkomensverzekering respectievelijk compensatieregeling 
Pagina 41 van 43
