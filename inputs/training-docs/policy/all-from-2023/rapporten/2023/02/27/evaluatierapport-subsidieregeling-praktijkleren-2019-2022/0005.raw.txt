algemeen goed verloopt en geeft aan dat ze graag zien dat de subsidieregeling de komende 
jaren op een vergelijkbare wijze wordt voortgezet. Slechts 11% vindt de aanvraag 
(helemaal) niet gemakkelijk. Een op de tien aanvragers vond de tijdsinvestering (zeer) 
groot. Uit de aanvullende interviews blijkt dat men de tijd ervoor overhad.  
 
In welke mate is de Subsidieregeling praktijkleren doeltreffend? 
In het algemeen geldt dat de procedure goed loopt en relatief weinig problemen oplevert. 
RVO heeft hier de afgelopen jaren ook flink in geïnvesteerd. Soms worden er door bedrijven 
nog drempels ervaren die er in enkele gevallen toe leiden dat zij geen subsidie aanvragen. 
Vanuit de gesprekken hebben we echter niet de indruk dat dit bedrijven weerhoudt om een 
leerplek aan te bieden.  
 
Werkgevers die praktijkleerplaatsen aanbieden doen dat om verschillende redenen. De 
meest genoemde motieven zijn: binden van studenten aan de organisatie, bijdragen aan 
ontwikkeling van studenten en het hebben van extra “handjes” in de uitvoering. Bijna 2 op 
de 3 werkgevers heeft in 2021-2022 last gehad van een personeelstekort. Een ruime 
meerderheid geeft aan dat dit weinig of geen invloed heeft op het aanbieden van 
praktijkleerplaatsen. Van de werkgevers die aangeven dat het personeelstekort wél van 
invloed was op de motivatie om praktijkleerplaatsen aan te bieden, biedt de helft van hen 
meer plaatsen aan, terwijl 1 op de 5 juist minder plaatsen aan is gaan bieden of hiermee 
is gestopt.  
 
Over de rol van de subsidieregeling op het aanbieden van praktijkleerplaatsen zijn 
werkgevers verdeeld; voor 28 procent heeft de subsidieregeling (helemaal) niet 
bijgedragen aan de motivatie om een praktijkleerplaats aan te bieden, terwijl eenzelfde 
percentage werkgevers juist aangeeft dat de subsidie hier (heel) veel aan heeft 
bijgedragen. Voor werkgevers die hebben aangegeven dat de Subsidieregeling praktijkleren 
bijgedragen heeft aan hun motivatie om een praktijkleerplaats aan te bieden, is de hoogte 
van het bedrag voor 1 op de 3 werkgevers niet doorslaggevend, terwijl het voor 1 op de 5 
van grote invloed was op het aanbieden van praktijkleerplaatsen. De Subsidieregeling 
praktijkleren speelt voor werkgevers dus een wisselende rol bij het aanbieden van 
praktijkleerplaatsen. 
 
In welke mate is de Subsidieregeling praktijkleren doelmatig? 
De Rijksdienst voor Ondernemend Nederland (RVO) voert de Subsidieregeling praktijkleren 
uit. De uitvoering van de Subsidieregeling praktijkleren is doelmatig. De uitvoeringskosten 
beslaan ongeveer één procent van het beleidsbudget. Dat is relatief laag in vergelijking met 
andere subsidieregelingen in de uitvoering bij RVO. De regeling wordt efficiënt uitgevoerd.  
 
In welke mate is de Subsidieregeling praktijkleren rechtmatig? 
Door RVO wordt gecontroleerd of de aanvrager van de subsidie praktijkleren hier ook 
daadwerkelijk recht op heeft. Hierbij controleren zij of er aan de juiste voorwaarden wordt 
voldaan, of de student of leerling aanwezig is geweest en ook begeleiding heeft gekregen. 
Op die manier wordt geborgd dat de subsidie ook bij de juiste groepen terecht komt en 
hiervan geen oneigenlijk gebruik wordt gemaakt. Werkgevers die het niet eens zijn met het 
oordeel van RVO, kunnen in beroep gaan. Aanvragers omschrijven het proces als een 
rechtvaardige procedure met zorgvuldige controles. Vijf procent van de ondervraagde 
aanvragers heeft ervaring met een of meerdere afwijzingen van de subsidieaanvraag. Circa
