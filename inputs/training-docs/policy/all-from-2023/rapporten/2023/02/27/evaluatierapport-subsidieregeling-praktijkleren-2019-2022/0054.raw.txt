met overige, vergelijkbare subsidies. Met dit laatste doelden de respondenten er meestal 
op dat ze in het algemeen graag op de hoogte gehouden zouden worden van mogelijke 
subsidies, zoals de Subsidieregeling praktijkleren, of de behoefte aan een overzicht van 
mogelijke subsidies, omdat het anders lastig is om achter het bestaan ervan te komen: 
“Het zou fijn zijn als de verschillende subsidieregelingen overzichtelijk op een rijtje zouden 
staan, dat je niets dubbel aanvraagt en ook niet iets mist”. Het verstrekken van dergelijke 
informatie reikt verder dan de subsidieregeling Praktijkleren. 
 
Vervolgens zien we dat 48 respondenten de vraag hebben benut om iets te noemen met 
betrekking tot de financiën. Meestal betreft dit de wens dat het subsidiebedrag hoger wordt, 
omdat de kosten van de begeleiding bij de opleiding in de praktijk – volgens deze 
werkgevers – vele malen hoger zijn dat het subsidiebedrag, waardoor het voor sommige 
bedrijven bijvoorbeeld niet altijd mogelijk is om praktijkleerplaatsen aan te blijven bieden. 
Daarnaast doet een aantal respondenten andere suggesties: “Wellicht is een bonus systeem 
voor praktijk leerlingen die daadwerkelijk binnen de tijd hun opleiding succesvol afronden 
zinvol om een impuls te geven aan de kwaliteit naast de kwantiteit.” 
 
Kwaliteit van de begeleiding 
Zorgen over de kwaliteit van de begeleiding worden door meerdere stakeholders 
(werkgevers, docenten/ bpv-coördinatoren) geuit. Dat begint volgens sommige werkgevers 
al bij de erkenning: “Het worden van een erkend leerbedrijf bij de SBB is zeer eenvoudig. 
Mijns inziens té eenvoudig. (...) Het is zonde als de leerplekken ongeschikt zijn en als er 
dan toch subsidies worden toegekend.” Na de erkenning blijft controle van belang, zeker 
omdat veel leerbedrijven al geruime tijd praktijkleerplaatsen aanbieden: “Er moet meer 
controle komen op de leerbedrijven ten aanzien van hun inzet ten aanzien van de leerling. 
SBB moet weer een consulent in het leven roepen om deze leerlingen te bezoeken op hun 
leerbedrijf en daar te controleren of het leerbedrijf daadwerkelijk bezig is met het opleiden 
van deze leerling en/of deze leerling goed wordt behandeld ten aanzien van werkuren en 
uitbetaalde uren.” 
  
Er wordt overigens niet enkel in negatieve zin over de kwaliteit van de begeleiding 
gesproken. Sommige werkgevers willen graag laten zien dat zij goed leerbedrijven zijn, en 
zich op dit punt mogelijk onderscheiden van de rest: “Dat je moet aantonen dat de 
medewerker sprongen maakt qua opleiding intern, waarom is er anders een subsidie?” 
 
Uit het groepsgesprek met docenten en bpv-coördinatoren kwam naar voren dat het 
wellicht wenselijk zou zijn om meer voorwaarden aan de aanvrager van de subsidie te 
stellen. Het doel hiervan is om werkgevers te stimuleren om daadwerkelijk tijd te besteden 
aan begeleiding van studenten – ze krijgen hier immers subsidie voor. Als voorbeeld 
benoemt deze bpv-coördinator een online training van de MBO-Raad voor 
praktijkbeoordelaars, die modules bevat over het afnemen en beoordelen van 
praktijkexamens. Het volgen van deze training zou bijvoorbeeld een voorwaarde kunnen 
zijn voor het verkrijgen van de subsidie, om de kwaliteit van de begeleiding te vergroten. 
SBB laat weten dat het bij de boordeling van leerbedrijven al meeneemt of er voldoende 
gekwalificeerde medewerkers zijn. 
 
Om tot kwalitatief goede begeleiding te komen, is afstemming met de docent noodzakelijk. 
Werkgevers geven aan dat dit wisselend gebeurt: “Wij zijn van mening dat ook het ROC 
 45
