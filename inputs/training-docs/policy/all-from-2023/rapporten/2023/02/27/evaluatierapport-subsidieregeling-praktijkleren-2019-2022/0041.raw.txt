de gevangenis beland. Het geeft mij voldoening dat hij toch zijn VSO gehaald heeft, dat 
hebben we samen geflikt.” 
 
Het is voor te stellen dat het personeelstekort invloed heeft op het al dan niet aanbieden 
van praktijkleerplaatsen. Van de 4703 werkgevers heeft 63 procent last gehad van een 
personeelstekort in het studiejaar 2021-2022 (figuur 5.5). Zij dragen hier verschillende 
redenen voor aan. Veruit de belangrijkste reden is dat het – als gevolg van het 
personeelstekort – moeilijk bleek om gekwalificeerd personeel aan te trekken. Ook een 
toename van de vraag naar het product of de dienst van het bedrijf of de moeite om goed 
personeel te behouden bleken voor meer dan een derde van de werkgevers de oorzaak van 
het personeelstekort. 
 
31% 27% 25% 14% 3%
0% 20% 40% 60% 80% 100%
Helemaal geen invloed Weinig invloed Enige invloed Veel invloed Heel veel invloed
 
Figuur 5.5. Mate waarin personeelstekort van invloed was op motivatie om 
praktijkleerplaatsen aan te bieden (n=2.946). 
 
Een personeelstekort blijkt niet overal dezelfde mate van invloed te hebben op het al dan 
niet aanbieden van een praktijkleerplaats. Zo geeft ruim de helft (58%) van de werkgevers 
met een personeelstekort aan dat dit hier weinig tot geen invloed op heeft gehad. Tijdens 
interviews lichtten werkgevers toe dat zij het aanbieden van praktijkleerplaatsen niet als 
een directe oplossing zien voor het personeelstekort. Het begeleiden van studenten kost 
immers tijd, en studenten werken bijna nooit alleen: 
 
“Voor iedere extra student die wordt aangenomen bij ons, moet er ook begeleidingstijd 
vanuit een betaalde medewerker vrij/beschikbaar komen.” 
 
Voor 17 procent van de werkgevers gold dit echter wel; het tekort had hier (heel) veel 
invloed op het aanbieden van praktijkleerplaatsen (figuur 5.5). Van de 1.235 werkgevers 
die aangeven dat het personeelstekort van invloed was op motivatie om 
praktijkleerplaatsen aan te bieden, leidt het personeelstekort er bij 52% toe dat ze juist 
meer praktijkleerplaatsen gaan aanbieden, bijvoorbeeld door onderbezetting van het eigen 
personeel. Een deel van de werkgevers (19%) geeft juist aan minder plaatsen aan te bieden 
door het tekort. Het gebrek aan begeleidingsmogelijkheden door onderbezetting zou hier 
bijvoorbeeld een reden voor kunnen zijn. Onder de antwoordmogelijkheid ‘anders, namelijk’ 
noemen werkgevers onder andere dat ze actiever zijn gaan werven en dat ze contact 
hebben gezocht met opleidingen en onderwijsinstellingen. Een deel van de werkgevers 
geeft echter ook aan dat het personeelstekort niets verandert aan het aanbieden van 
praktijkleerplaatsen. Al met al reageren de werkgevers op verschillende manieren op het 
personeelstekort, blijkt uit de enquête. 
 
 32
