6.2.3 Hoogte van het subsidiebedrag 
Op dit moment krijgen bedrijven maximaal 2700 euro per praktijkleerplaats als 
tegemoetkoming in de kosten. Volgens brancheorganisaties en werkgevers staat dit bedrag 
niet in verhouding tot de daadwerkelijke kosten die bedrijven maken voor de begeleiding 
van leerlingen en studenten. Dit bedrag zou daarom volgens hen verhoogd moeten worden 
en minstens worden geïndexeerd. Ook RVO pleit voor een indexatie. Brancheorganisaties 
geven aan dat bedrijven een groot deel van de opleiding van bbl-studenten op zich nemen 
en dat dit beter beloond zou mogen worden. Als extra reden waarom het bedrag verhoogd 
zou moeten worden noemen brancheorganisaties ook het verschil in kosten tussen BOL en 
BBL: “Het gat tussen wat het onderwijs ontvangt voor een bbl-student en bol-student is 
groter dan de subsidie. Dat is eigenlijk het deel dat het bedrijf doet. Voor overheid is de bbl 
een stuk goedkoper.” Vanuit het ministerie wordt de kanttekening geplaatst dat de subsidie 
bedoeld is als tegemoetkoming voor bedrijven, en dat de regeling dus niet als doel heeft 
om de kosten volledig te dekken. Daarnaast zien werkgevers dat opleiden in de praktijk 
geven en nemen is: “Opleiden kost 50% van de tijd, uitgevoerde werkzaamheden door de 
leerling, levert 50% op en is dus kosten neutraal. Alleen de opleidingskosten zouden naar 
mijn idee gesubsidieerd moeten worden.” 
 
Vanuit het ministerie werd ook genoemd dat het uiteindelijke subsidiebedrag dat bedrijven 
ontvangen behoorlijk kan verschillen per onderwijssector, afhankelijk van de mate van 
bevraging. Zo week het bedrag in het hbo in 2019 en 2020 behoorlijk af van de andere 
onderwijscategorieën, omdat er sprake was van overvraging. De vraag is daarom in 
hoeverre de verschillende subsidieplafonds tussen onderwijssectoren wenselijk zijn en je 
uit zou moeten gaan van één bedrag voor alle sectoren gezamenlijk. 
6.2.4 Meer zekerheid over de subsidie  
Vanuit brancheorganisaties en de werkgevers zelf wordt aangegeven dat er behoefte is aan 
meer zekerheid over de subsidie. Dat gaat ten eerste om zekerheid over de hoogte van het 
subsidiebedrag. Omdat er een subsidieplafond is, kan het subsidiebedrag lager uitvallen 
dan het maximale subsidiebedrag van 2700 euro als veel bedrijven een subsidie aanvragen. 
Volgens brancheorganisaties is die onzekerheid niet wenselijk: “Als de subsidie fors lager 
uitvalt, dan zitten bedrijven met een groot tekort in hun begroting. Dat ondermijnt het 
draagvlak voor deze regeling.” Dit wordt onderstreept tijdens de gesprekken met de 
werkgevers, waarin zij ook aangeven dat het noodzakelijk is dat eerder duidelijk is welk 
bedrag aan subsidie ze mogen verwachten. Het ministerie heeft de afgelopen jaren niet 
gekozen voor een open-einde regeling, maar een subsidieregeling waarbij na afloop van 
het studiejaar kan worden ingediend en daarna controles plaatsvinden. Deze keuze is 
gemaakt vanwege de grote budgetoverschrijdingen en het oneigenlijke gebruik bij de 
voorloper van de subsidieregeling praktijkleren, de Wet Vermindering Afdracht onderwijs 
(WVA). Het ministerie wil kijken naar mogelijkheden om bedrijven door communicatie meer 
zekerheid te geven over het subsidiebedrag door rekening te houden met voorspellingen in 
leerling/ studentenaantallen.  
 
Naast meer zekerheid over de hoogte van het subsidiebedrag, zouden bedrijven ook 
gebaat zijn bij meer zekerheid over de looptijd van de subsidie. Op dit moment moeten 
bedrijven na afloop van elk studiejaar opnieuw een aanvraag doen. Brancheorganisaties 
geven aan dat zij voorafgaand meer zekerheid zouden willen over het recht op subsidie 
gedurende de hele duur van de opleiding: “Als je als bedrijf een vierjarige verbinding 
 48
