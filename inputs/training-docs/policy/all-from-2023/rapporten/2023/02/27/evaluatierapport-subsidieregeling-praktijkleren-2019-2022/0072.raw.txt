aan de motivatie om een praktijkleerplaats aan te bieden, terwijl eenzelfde percentage 
werkgevers juist aangeeft dat de subsidie hier (heel) veel aan heeft bijgedragen. Voor 
werkgevers die hebben aangegeven dat de Subsidieregeling praktijkleren bijgedragen heeft 
aan hun motivatie om een praktijkleerplaats aan te bieden, is de hoogte van het bedrag 
voor 1 op de 3 werkgevers niet doorslaggevend, terwijl het voor 1 op de 5 van grote invloed 
was op het aanbieden van praktijkleerplaatsen. De Subsidieregeling praktijkleren speelt 
voor werkgevers dus een wisselende rol bij het aanbieden van praktijkleerplaatsen. 
 
In welke mate is de Subsidieregeling praktijkleren doelmatig? 
De Rijksdienst voor Ondernemend Nederland (RVO) voert de Subsidieregeling praktijkleren 
uit. De uitvoering van de Subsidieregeling praktijkleren is doelmatig. De uitvoeringskosten 
beslaan ongeveer één procent van het beleidsbudget. Dat is relatief laag in vergelijking met 
andere subsidieregelingen in de uitvoering bij RVO. De regeling wordt efficiënt uitgevoerd.  
 
In welke mate is de Subsidieregeling praktijkleren rechtmatig? 
Door RVO wordt gecontroleerd of de aanvrager van de subsidie praktijkleren hier ook 
daadwerkelijk recht op heeft. Hierbij controleren zij of er aan de juiste voorwaarden wordt 
voldaan, of de student of leerling aanwezig is geweest en ook begeleiding heeft gekregen. 
Op die manier wordt geborgd dat de subsidie ook bij de juiste groepen terecht komt en 
hiervan geen oneigenlijk gebruik wordt gemaakt. Werkgevers die het niet eens zijn met het 
oordeel van RVO, kunnen in beroep gaan. Aanvragers omschrijven het proces als een 
rechtvaardige procedure met zorgvuldige controles. Vijf procent van de ondervraagde 
aanvragers heeft ervaring met een of meerdere afwijzingen van de subsidieaanvraag. Circa 
de helft is het oneens met de reden voor afwijzing. Gemiddeld wordt tegen zo’n 1% van 
alle aanvragen per jaar bezwaar gemaakt. Volgens RVO is dat relatief weinig. Er is weinig 
sprake van onvoorziene effecten of onbedoeld gebruik.  
 
Gezien de geringe omvang van het aantal afwijzingen, de daaruit volgende bezwaarzaken 
en de correcties achteraf bevelen we geen wijzigingen aan. Heldere communicatie over de 
voorwaarden blijft onverminderd van belang. Door verschillende stakeholders zijn soms 
zorgen over de kwaliteit van de begeleiding (waarvoor de subsidie een tegemoetkoming is) 
geuit. Tegelijkertijd constateren we dat er met eventuele aanvullende criteria voor 
aanvragers de administratieve lasten, de uitvoerbaarheid van de regeling voor RVO en 
daarmee de uitvoeringskosten in het geding komen. Aanvullende criteria voor aanvragers 
om de kwaliteit van de begeleiding te blijven borgen zijn derhalve niet wenselijk. 
 
In hoeverre moet de Subsidieregeling praktijkleren worden doorontwikkeld en/of 
uitgebreid? 
Uit het onderzoek is duidelijk naar voren gekomen dat werkgevers zeer tevreden zijn met 
de subsidieregeling: maar liefst 99 procent van hen is van plan om in studiejaar 2022-2023 
(opnieuw) een aanvraag voor de subsidie te doen. Toch noemen de deelnemers aan het 
onderzoek ook een aantal inhoudelijke verbetersuggesties. Op basis van die suggesties 
doen we hieronder, in volgorde van ervaren belangrijkheid, enkele aanbevelingen. 
 
1. Geef bedrijven meer zekerheid over de subsidie. Het bedrijfsleven wil meer 
zekerheid over het te verwachten subsidiebedrag. Omdat de subsidieregeling 
een open-einde regeling betreft, staat het maximum bedrag niet 
noodzakelijkerwijs gelijk aan het bedrag dat wordt toegekend. Door uit te gaan 
 63
