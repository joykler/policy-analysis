subsidiebedrag niet te verminderen bij ziekte van de student. Aan de andere kant geeft 
RVO aan dat de subsidie bedoeld is voor kosten voor de opleiding in de praktijk en dat de 
student daarvoor aanwezig dient te zijn.  
 
Daarnaast geeft een subsidieadviseur aan dat het aantal uren begeleiding per week 
verschilt en dat daar in de regeling ook rekening mee gehouden kan worden. Zo komt het 
volgens hem vaak voor dat bedrijven in de eerste weken veel meer uren kwijt zijn aan 
begeleiding dan in de laatste weken. Voor die laatste weken ontvangen de bedrijven dan 
geen subsidie als de student niet aanwezig is, terwijl bedrijven die (hetzelfde aantal) uren 
meer uitspreiden over de weken wel over al deze weken subsidie ontvangen als studenten 
in alle weken aanwezig zijn. Om hier rekening mee te houden zou voor de uitvoerbaarheid 
van de regeling een uitdaging zijn. 
 
Daarnaast kwam uit de vorige evaluatie naar voren dat er, met name in de landbouw, soms 
voor één student of leerling meerdere keren subsidie ontvangen wordt als die leerling of 
student bij meerdere bedrijven een leerwerkplek heeft. Volgens RVO komt dit nog steeds 
voor. Het is echter de vraag in hoeverre dit rechtmatig is.  
 
Naast het bedrag afhankelijk maken van het aantal uren in plaats van het aantal weken, 
pleiten vertegenwoordigers uit het onderwijs ervoor om voor het vso en pro wat coulanter 
om te gaan met de voorwaarde dat de subsidie enkel aangevraagd kan worden voor het 
laatste jaar van de student. Zij geven aan: “Het is lastig te bepalen wanneer er sprake is 
van een laatste jaar. Dit kan door omstandigheden bij de leerling soms wat langer duren 
dan een jaar. Maar als bedrijf heb je na dat jaar geen recht meer op subsidie”. Volgens 
RVO ligt hier ook een taak van de onderwijsinstellingen om duidelijkheid te verschaffen 
over het laatste jaar. 
 
In de focusgroepen met vertegenwoordigers uit het onderwijs en de overheid werd nog een 
punt genoemd over de erkenning van collectieve leerbedrijven. Dit zijn bedrijven die 
studenten in het mbo en hbo in dienst nemen en kunnen plaatsen bij individuele 
leerwerkplekken. De studenten worden begeleid op de individuele leerwerkplekken, maar 
daarnaast kunnen ook de collectieve leerbedrijven zelf een deel van deze begeleiding op 
zich nemen. In het mbo zijn deze collectieve leerbedrijven daarom erkend als leerbedrijf en 
kunnen ze aanspraak maken op de Subsidieregeling praktijkleren. In het hbo is dat niet het 
geval. Hierin zou volgens de geïnterviewde personen één lijn getrokken moeten worden. 
 
Ten slotte geven enkele geïnterviewde werkgevers aan de zomervakantie een ongelukkige 
periode te vinden om de aanvraag te moeten indienen. Als er bijvoorbeeld aanvullende 
informatie vanuit de onderwijsinstellingen nodig is, ervaren ze vaak moeilijkheden om hen 
te bereiken. Een ruimere periode voor het indienen van de aanvraag zou volgens hen 
gewenst zijn. 
6.3 Procedurele verbeterpunten 
Voor de procedure geldt dat er soms drempels worden ervaren die er in enkele gevallen toe 
leiden dat bedrijven geen subsidie aanvragen. Vanuit de groepsgesprekken hebben we 
echter niet de indruk dat dit bedrijven weerhoudt om een praktijkleerplaats aan te bieden. 
 50
