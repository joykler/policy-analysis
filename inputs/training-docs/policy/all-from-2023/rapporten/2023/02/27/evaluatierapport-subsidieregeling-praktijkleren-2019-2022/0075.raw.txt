5. Communiceer duidelijk over de voorwaarden voor het hbo. Met name 
voor werkgevers die een praktijkleerplaats aanbieden aan studenten van een 
deeltijdopleiding in het hbo zijn zich er niet bewust van dat ze onder de juiste 
voorwaarden ook in aanmerking komen voor de subsidie. Het is daarom 
belangrijk om goed te blijven communiceren over de voorwaarden van de 
subsidieregeling. 
 
6. Blijf duidelijk communiceren over de benodigde gegevens. Het komt 
voor dat bedrijven geen subsidie ontvangen omdat niet alle gegevens van de 
student of leerling compleet zijn, zoals een handtekening of een BPV boek. 
RVO wijst zowel bedrijven als subsidie-intermediairs op het tijdig verzamelen 
van gegevens. Het is belangrijk dat ze hierover blijven communiceren. 
 
7. Inventariseer mogelijkheden om het aanvraagproces te automatiseren 
en gegevens vooraf in te vullen. Werkgevers ervaren een grote 
administratielast, mede door een grote hoeveelheid gegevens die ze dienen in 
te vullen bij de aanvraag. Een deel hiervan zou mogelijk geautomatiseerd of – 
zoals bij de belastingaangifte gebruikelijk is – vooraf alvast ingevuld kunnen 
worden, bijvoorbeeld door een koppeling met DUO of SBB. Inventariseer en 
onderzoek of dit mogelijk is, op welke manieren en in welke mate dit de 
administratiedruk bij werkgevers zou verkleinen. Een nadeel van het 
automatisch invullen van gegevens is dat het mogelijk leidt tot meer foute 
informatie. 
 
8. Zorg ervoor dat de controle door RVO makkelijk uitvoerbaar blijft. De 
Subsidieregeling praktijkleren is door RVO goed uitvoerbaar, waardoor ook de 
uitvoeringskosten laag blijven. Wel wijst het RVO op een aantal aspecten die 
de controle (kunnen) bemoeilijken. Zo heeft RVO soms twijfels over of er 
daadwerkelijk sprake is van begeleid onderwijs, maar kunnen ze daar moeilijk 
zicht op krijgen. Ook het werken met POKs op dossierniveau en het werken 
met SBI codes in plaats van crebocodes leidt tot meer uitvoeringskosten. Het 
is belangrijk dat hier aandacht voor is, zodat de regeling goed uitvoerbaar blijft. 
 
Uitbreiding naar Caribisch Nederland 
Een subdoel van de evaluatie was daarnaast om te verkennen in hoeverre het wenselijk en 
uitvoerbaar is om de subsidieregeling ook aan te bieden in Caribisch Nederland. Omdat er 
grote verschillen zijn in het onderwijssysteem tussen de eilanden van Caribisch Nederland, 
is er in overleg met het ministerie van OCW besloten om het onderzoek uitsluitend te richten 
op de situatie op Bonaire.  
 
Op basis van het verkennend onderzoek met RVO en stakeholders, concluderen we dat het 
wenselijk en uitvoerbaar is om de regeling naar Bonaire uit te breiden. Echter, de regeling 
kan niet één-op-één worden overgenomen. De grote contextuele verschillen tussen 
Europees Nederland en Bonaire maken dat en het van belang is om duidelijke keuzes te 
maken over de wijze waarop de subsidieregeling op Bonaire overgenomen kan worden. 
Belangrijke voorwaarden zijn dat: 
- Er wordt gecommuniceerd in meerdere talen: Nederlands, Papiaments, Engels en 
Spaans. 
 66
