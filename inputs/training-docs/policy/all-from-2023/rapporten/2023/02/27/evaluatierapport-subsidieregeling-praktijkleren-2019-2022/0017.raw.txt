In deze interviews kwamen verschillende onderwerpen aan bod: het vinden van een 
praktijkleerplaats, de ervaringen met praktijkleerplaatsen en de begeleiding en de 
contactmomenten. Deze gesprekken hebben allemaal online plaatsgevonden met één of 
twee studenten (van dezelfde organisatie) tegelijk. De gesprekken duurde over het 
algemeen circa 45 minuten. Bij ieder gesprek waren één of twee onderzoekers aanwezig. 
De gesprekken zijn opgenomen en vervolgens uitgewerkt en thematisch geanalyseerd.  
 
Kenmerken geïnterviewde studenten 
We hebben verschillende typen studenten gesproken om zoveel mogelijk verschillende 
ervaringen op te halen. Als we kijken naar het opleidingsniveau van de participanten, 
hebben we twee studenten van mbo niveau 2, één student van mbo niveau 3, drie van mbo 
niveau 4 gesproken, twee hbo-studenten en twee PhD-studenten (oftewel toio’s 
(technologisch ontwerpers in opleiding) gesproken. Vier studenten waren zogenaamde zij-
instromers; zij hebben (veel) werkervaring in een andere branche. Als onderdeel van hun 
carrière-switch volgen zij een diplomagerichte bbl-opleiding bij een bekostigde mbo-
instelling. De studenten werken in verschillende branches (zie figuur 2.1 voor een overzicht 
van de branches uit de vragenlijst), maar het grote deel van de studenten die we gesproken 
hebben werkt in de gezondheids- en welzijnszorg. Twee studenten zijn werkzaam in de 
‘bouwnijverheid’ en drie in de ICT. 
2.6 Groepsgesprek met docenten en bpv-coördinatoren 
Om een beeld te krijgen van de ervaringen van betrokkenen vanuit het onderwijs hebben 
we een groepsgesprek georganiseerd voor docenten en bpv-coördinatoren. Op basis van 
de via RVO verkregen gegevens van de opleidingen, hebben we een selectie gemaakt van 
16 opleidingen die we wilden benaderen. Hierbij hebben we gekozen voor opleidingen die 
– op basis van het aantal keer dat het crebo in combinatie met de onderwijsinstelling 
voorkwam in de gegevens van 2021 – ruime ervaring hebben met studenten die 
gebruikmaken van praktijkleerplaatsen. Daarnaast hebben we bij de selectie rekening 
gehouden met sector, regio van de onderwijsinstelling en het niveau van de opleiding. Het 
gesprek is uiteindelijk met drie personen van verschillende opleidingen – Hospitality, 
Schipper binnenvaart en Business services en Commercieel – en onderwijsinstellingen 
gevoerd. Afwezige docenten en bpv-coördinatoren hebben we de mogelijkheid geboden om 
schriftelijke input aan te leveren via de mail. Eén van hen heeft van deze mogelijkheid 
gebruikgemaakt. Deze selectie is noch representatief voor alle opleidingen noch voor de 
zorg- en bouwopleidingen waar relatief veel subsidiegeld in is verstrekt. Desondanks geeft 
dit groepsgesprek een aanvullend inzicht in de ervaringen van docenten en bpv-
coördinatoren met praktijkleerplaatsen en de Subsidieregeling praktijkleren. In bijlage 1 
staat een overzicht van de gesprekspartners. 
2.7 Focusgroepen met stakeholders Europees Nederland 
Er zijn drie groepsgesprekken gevoerd met vertegenwoordigers vanuit het bedrijfsleven, 
de overheid en het onderwijs. Deze drie groepsgesprekken waren vooral gericht op 
verklaringen voor eerdere bevindingen, mogelijke verbeteringen en de doorontwikkeling 
van de Subsidieregeling praktijkleren. Voor het groepsgesprek met vertegenwoordigers uit 
 8
