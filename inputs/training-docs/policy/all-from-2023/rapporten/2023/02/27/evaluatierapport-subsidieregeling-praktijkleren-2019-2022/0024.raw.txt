medewerker van RVO: “Dit sluit aan bij een deel van de studenten voor wie theorie lastig 
is en die meer tot hun recht komen in een praktijkgerichte omgeving.” 
 
Meer bekendheid met de regeling 
Een laatste mogelijke verklaring voor het toenemend aantal aanvragen is dat de regeling 
bij verschillende groepen bedrijven meer bekend wordt. Ook de voorwaarden zijn steeds 
meer bekend, waardoor het aantal afgewezen subsidieaanvragen is afgenomen. 
 
Coronamaatregelen 
Hoewel in alle sectoren het aantal praktijkleerplaatsen door de jaren heen is gestegen, is 
er in het vo en mbo in het studiejaar 2020-2021 sprake van een lichte daling in het aantal 
gesubsidieerde praktijkleerplaatsen. Dit heeft mogelijk te maken met de 
coronamaatregelen, waardoor er een tekort aan praktijkplaatsen was.  
3.4 Voorspelling van arbeidsmarktontwikkelingen 
De verschillende betrokkenen vinden het lastig om een voorspelling te doen van het 
toekomstig gebruik van de regeling als gevolg van arbeidsmarktontwikkelingen. Hierbij 
wordt vooral gekeken naar de rol van mogelijke toekomstige personeelstekorten. In 
paragraaf 5.2 bespreken we hoe werkgevers daar het afgelopen jaar mee omgingen. 
 
Uit het gesprek met docenten en bpv-coördinatoren komt naar voren dat het 
personeelstekort invloed heeft op het aanbieden van praktijkleerplaatsen. Zo blijkt in de 
binnenvaart de vraag naar personeel dusdanig groot, dat studenten alle keuze hebben bij 
het vinden van een werkgever voor hun praktijkleerplaats. Ze verdienen hier als student 
ook relatief veel geld – in vergelijking met stages of een bijbaan – en wanneer een ander 
bedrijf in de binnenvaart een hoger salaris voor een praktijkleerplaats biedt, kunnen ze 
gemakkelijk overstappen. Docenten denken dat de bereidheid van werkgevers om 
praktijkleerplaatsen aan te bieden groter wordt als de tekorten verder oplopen, en de keuze 
wordt door de student vaak gemaakt op basis van het salaris. Uit het gesprek met docenten 
en bpv-coördinatoren in de horeca merken dat het eisenpakket waar studenten aan moeten 
voldoen steeds kleiner wordt, als gevolg van het personeelstekort. Doordat werkgevers op 
zoek zijn naar studenten kunnen ze namelijk minder eisen. Hierdoor hebben de studenten 
ook meer keuzes bij het kiezen van een werkgever. Aan de andere kant ervaren docenten 
en bpv-coördinatoren ook dat sommige werkgevers als gevolg van het personeelstekort 
onvoldoende personeel hebben om studenten te begeleiden. Om deze reden is het voor 
werkgevers niet mogelijk om een praktijkleerplaats aan te bieden.  
 
De gevolgen van personeelstekorten kwam ook in een aantal gesprekken met de studenten 
indirect naar voren. Bij één werkgever was het personeelstekort een reden om 
praktijkleerplaatsen aan te bieden. De effecten van personeelstekorten zijn ook terug te 
zien in de ervaringen van drie studenten die werkzaam zijn bij dezelfde werkgever die we 
gesproken hebben. Allereerst is de sollicitatieprocedure voor de studenten heel erg snel 
gegaan, en de studenten konden snel aan de slag. Daarnaast is er veel wisseling in 
personeel en dus ook in de mensen die hen begeleiden vanuit het bedrijf. Eén van hen heeft 
bijvoorbeeld drie verschillende begeleiders gehad. Ook wordt er in de organisatie veel 
gewerkt met invallers en zzp’ers met een tijdelijke opdracht, waardoor de studenten soms 
 15
