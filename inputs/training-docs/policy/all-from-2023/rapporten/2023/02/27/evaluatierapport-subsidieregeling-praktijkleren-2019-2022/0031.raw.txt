vonden het subsidiebedrag te beperkt om hier invloed op uit te oefenen. Dit sluit aan bij de 
ervaringen van werkgevers die hier wel actief aan werkten; zij zagen de subsidie als 
tegemoetkoming voor de extra tijd en begeleiding die gevraagd werd.  
4.5 Ervaringen met de uitvoering  
In de volgende paragrafen beschrijven we achtereenvolgens de ervaringen van 
werkgevers, subsidie-intermediairs en studenten. Omdat het gaat om ervaringen, is het 
mogelijk dat deze niet overeen komen met de werkwijze van RVO en/ of dat RVO deze 
signalen niet herkent. 
4.5.1 Werkgevers 
 
Door het RVO is in 2015, 2017 en 2022 een klanttevredenheidsonderzoek (KTO) uitgevoerd 
onder werkgevers die de Subsidieregeling praktijkleren hebben aangevraagd. In 2022 
scoort het RVO hierop gemiddeld een 7.9, dat hoger is dan de tevredenheid over het 
gemiddeld totaal aan onderzochte subsidieregelingen die het RVO in hetzelfde jaar 
uitvoerde. Vooral de correcte en snelle vraagbeantwoording wordt door onderzochte 
aanvragers erg gewaardeerd. Als verbeterpunten in het KTO worden door aanvragers 
genoemd: minder handmatige administratie in het proces (bijvoorbeeld door meer te 
automatiseren) en meer voorlichting over de juiste opleidingscodes en start- en einddata 
van opleidingen. 
 
 
16%
Anders, namelijk ...
41%
Praktijkbegeleider
9%
Subsidieadviseur/intermediair
10%
HR-medewerker
(Salaris)administratie/ legal
25%
 
Figuur 4.1. Functie van aanvragers van de subsidie (n=4.090) 
 
Zoals blijkt uit figuur 4.1, wordt de aanvraag van de subsidie door medewerkers met 
verschillende functies gedaan. Een kleine 10 procent van de werkgevers maakt hiervoor 
gebruik van een externe partij, zoals een subsidieadviseur of een ander soort intermediair. 
De keuze om de aanvraagprocedure al dan niet uit te besteden lijkt niet samen te hangen 
met de grootte van de bedrijven, blijkt uit de interviews. Er lijkt niet echt een bepalende 
factor te zijn waarom een werkgever al dan niet gebruik maakt van een subsidieadviseur 
of een ander soort intermediair. Meestal doet een HR-medewerker of een 
salarisadministrateur binnen het bedrijf de aanvraag. Andere personen die de werkgevers 
 22
