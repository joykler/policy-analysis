moeten werkgevers het ziekteverzuim van studenten doorgeven, want deze wordt immers 
niet gesubsidieerd. Voor werkgevers die veel studenten in dienst hebben, kan dit veel tijd 
kosten. Hoewel dit niet expliciet werd genoemd door werkgevers, is het aannemelijk dat 
dezelfde administratie voor studenten niet wordt bijgehouden als voor medewerkers in 
dienstverband. Tijdens een interview licht een werkgever toe: 
 
“Je moet zo verschrikkelijk veel data verzamelen, en filteren, en verwerken, het is een 
idioot hoop werk. Een groot drama is het crebo-nummer, want dit kan gedurende het jaar 
wisselen als een student doorstroomt naar het volgende niveau. Dat moet ik allemaal 
opzoeken, en verwerken in het Excel-bestand. Het is ook dan niet voldoende om alleen het 
meest recente crebo-nummer aan te geven, zoals we deze in ons eigen systeem bijhouden. 
Voor RVO moet ik zelf gaan opzoeken wanneer studenten met opleiding zijn begonnen, als 
het halverwege het jaar is dan moet ik gaan opzoeken wat de studenten hiervoor hebben 
gedaan. Daarnaast kunnen ROC’s op verschillende manieren met crebo-nummers omgaan. 
Het is allemaal handwerk.” 
 
Aanvraagperiode 
Een ander punt dat door meerdere werkgevers tijdens interviews werd aangegeven, had 
betrekking op de periode van de aanvraagprocedure. De zomervakantie vonden zij een 
ongelukkige periode voor het bereiken van onderwijsinstellingen wanneer aanvullende 
informatie voor de aanvraag nodig was. Tegelijkertijd blijkt uit het gesprek met de docenten 
dat zij nauwelijks betrokken worden bij of vragen krijgen over de aanvraag van de subsidie. 
Zij geven aan het idee te hebben dat de werkgevers goed weten hoe ze de subsidie aan 
moeten vragen. Het opstellen en delen van praktijkovereenkomsten is op deze drie 
opleidingen een geautomatiseerd proces, waardoor de opleidingen en werkgevers ook daar 
weinig contact over hebben – dit werkt namelijk goed.  
 
Een werkgever, die verder tevreden was met de aanvraagprocedure, gaf aan graag 
voorbeelden te willen krijgen van hoe verslagen geschreven moesten worden om aan de 
eisen van RVO te voldoen en zo herschrijven te voorkomen.  
 
Tijdsinvestering  
Een groot deel van de werkgevers vraagt voor meerdere studenten subsidie aan. Omdat 
het voor hen lastig kan zijn om terug te rekenen hoeveel tijd zij kwijt zijn met een enkele 
aanvraag, hebben we in de vragenlijst onder werkgevers gevraagd naar de ervaren 
tijdsinvestering. Dat de meeste werkgevers niet al te veel tijd kwijt zijn aan de 
subsidieaanvraag blijkt ook uit hoe zij deze tijdsinvestering ervaren hebben. Bijna vier op 
de tien werkgevers heeft deze investering als (zeer) klein ervaren. Slechts 10 procent vond 
deze tijdsinvestering (zeer) groot (figuur 4.3). Werkgevers die veel tijd aan de 
aanvraagprocedure besteedden, zeiden tijdens de interviews dat ze de tijd ervoor 
overhadden. 
 
 
 24
