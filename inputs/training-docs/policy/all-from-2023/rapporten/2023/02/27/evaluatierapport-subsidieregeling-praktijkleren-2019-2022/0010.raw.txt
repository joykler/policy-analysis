1 Inleiding  
1.1.  Achtergrond  
Het verweven van onderwijs met de praktijk is om meerdere redenen waardevol voor de 
maatschappij. Praktijkleren bevordert het leerproces van studenten, door hen in staat te 
1
stellen hun kennis in de praktijk te brengen . Ook werkgevers zijn gebaat bij 
2
beschikbaarheid van personeel met specifieke expertise . Tot slot draagt praktijkleren bij 
aan het versterken van de arbeidsmarktpositie van leerlingen en studenten binnen diverse 
(en soms kwetsbare) groepen.  
 
Om deze redenen wil de overheid werkgevers stimuleren om praktijkleerplaatsen aan te 
bieden. Een praktijkleerplaats is een mogelijkheid die een bedrijf biedt om in een 
praktijksituatie kennis en ervaring op te doen en is verbonden aan een diplomagericht 
traject. Praktijkleerplaatsen kunnen verschillende vormen aannemen, bijvoorbeeld 
afhankelijk van het opleidingsniveau van de student. Zo worden in het mbo 
praktijkleerplaatsen uitgevoerd in het kader van beroepspraktijkvorming (bpv) en zijn deze 
over het algemeen verbonden aan een arbeidsovereenkomst.  
 
Sinds 2014 is de Subsidieregeling praktijkleren van kracht. Met deze subsidieregeling 
krijgen werkgevers een tegemoetkoming voor de kosten die ze maken voor de begeleiding 
van leerlingen en studenten en de loonkosten van promovendi of technologisch ontwerpers 
in opleiding (toioâ€™s). Het maximale subsidiebedrag dat werkgevers kunnen ontvangen is 
2.700 euro per gerealiseerde praktijkleerplaats.  
 
Voor een aantal sectoren is de subsidieregeling uitgebreid. Het gaat om een aanvullende 
subsidie voor:  
- mbo bbl-leerplaatsen voor de sectoren landbouw, horeca en recreatie (2019-
2020 tot en met 2023-2024);  
- mbo bbl-leerplaatsen voor conjunctuurgevoelige sectoren (2020-2021 en 
2021-2022);  
- hbo-leerplaatsen voor de tekortsectoren techniek (inclusief ICT) en 
gezondheidszorg (2020-2021 en 2021-2022).  
1.2.  Aanleiding  
In 2018 heeft Regioplan een evaluatie uitgevoerd naar deze subsidieregeling over de 
periode 2014-2018. Een belangrijke conclusie uit dit rapport was dat de subsidieregeling 
heeft bijgedragen aan een verhoging van het aantal praktijkleerplaatsen en dat dit aantal 
zou afnemen bij afschaffing van de subsidieregeling. De conclusies uit het rapport waren 
aanleiding om de subsidieregeling met nog eens vier jaar te verlengen, tot eind 2022. Als 
gevolg van planningsbeperkingen en de wens van OCW om grondig onderzoek uit te laten 
 
1
 Nieuwenhuis, Hoeve, Nijman & van Vlokhoven (2017). Pedagogisch-didactische vormgeving van 
werkplekleren in het initieel beroepsonderwijs: een internationale reviewstudie. 
https://www.nro.nl/sites/nro/files/migrate/reviewwerkplekleren_405-15-710.pdf  
2
 Havekes & Drenth (2005). De leerwerkplaats: samen leren in de praktijk. Bohn Stafleu van Loghum. 
 1
