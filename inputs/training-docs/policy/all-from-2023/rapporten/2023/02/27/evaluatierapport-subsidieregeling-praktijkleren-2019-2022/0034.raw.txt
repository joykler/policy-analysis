1
10% 28% 29% 8% 2% 23%
0% 20% 40% 60% 80% 100%
Zeer klein Klein Niet klein, niet groot Groot Zeer groot Ik heb daar geen zicht op
 
Figuur 4.3. Ervaren tijdsinvestering indienen subsidieaanvraag (n=4044) 
 
Aanvullende subsidies  
De werkgevers die in aanmerkingen kwamen voor de aanvullende subsidie zijn tijdens de 
interviews gevraagd naar hun ervaringen hiermee. Een werkgever, die vanuit haar functie 
als voorzitter van een brancheorganisatie sprak, vertelde dat veel opleidingsbedrijven 
problemen hebben ervaren bij het aanvragen van de aanvullende subsidie. De selectie van 
bedrijven die in aanmerking kwam voor de aanvullende subsidie zou worden bepaald aan 
8
de hand van de SBI-code van de hoofdactiviteit van een bedrijf . Niet altijd was de juiste 
activiteit ingeschreven en moesten bedrijven dit bij de KvK aanpassen om in aanmerking 
te kunnen komen voor de aanvullende subsidie. Omdat dit veel extra werk vergde, heeft 
volgens de geïnterviewde werkgever bijna de helft van de opleidingsbedrijven die in 
aanmerking hadden kunnen komen voor de aanvullende subsidie, deze niet kunnen 
aanvragen. Een andere werkgever bevestigt de complexiteit van de aanvraagprocedure van 
de aanvullende subsidie. Volgens de betreffende werkgever was het in te vullen Excel-
bestand voor het aanvragen van de aanvullende subsidie erg onoverzichtelijk, waardoor 
men bepaalde kolommen zou zijn vergeten om in te vullen en hierdoor het extra toeslag 
niet toegekend gekregen.  
4.5.2 Subsidie-intermediairs 
De subsidie-intermediairs die zijn geïnterviewd zijn tevreden over de aanvraagprocedure. 
Ze vinden de voorwaarden en de stappen in het proces helder en ook makkelijk uit te 
voeren. Als verbeterpunt noemen ze wel het mogelijk automatisch invullen van gegevens, 
zoals klantgegegevens, crebo en Kvk-nummer. Zo vertelt een adviseur: “We hebben veel 
te maken met bedrijven die terugkomen en opnieuw een aanvraag doen. Het zou makkelijk 
zijn als we klantgegevens niet opnieuw hoefden in te voeren.” 
4.6 Onvoorziene effecten en onbedoeld gebruik  
Er is volgens RVO weinig sprake van onvoorziene effecten of onbedoeld gebruik van de 
Subsidieregeling praktijkleren: fraude komt nauwelijks voor. Door RVO zelf wordt hierop 
gecontroleerd, ook in samenwerking met de Inspectie van het Onderwijs en SBB. Aspecten 
 
8
 Volgens geïnterviewde RVO-medewerkers wordt op verzoek van het ministerie van OCW gewerkt met SBI-codes, 
omdat dit overeen zou komen met de werkwijze van enkele veelgebruikte statistieken.  
 
 25
