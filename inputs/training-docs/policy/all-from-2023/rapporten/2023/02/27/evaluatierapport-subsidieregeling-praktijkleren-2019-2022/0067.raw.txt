Eenzelfde subsidiebedrag toekennen aan werkgevers op Bonaire zou de eenvoudigste en 
meest logische werkwijze zijn Dit voorkomt extra complicaties bij gevallen waar bedrijven 
offshore werken of bedrijven met vestigingen zowel op Caribisch als Europees Nederland. 
De economische situatie op Bonaire is echter heel anders dan die in Nederland, waar het 
minimumloon 60% van het Nederlandse minimumloon bedraagt. De lonen verschillen 
echter sterk per sector. Bovendien is de Bonairiaanse munteenheid de dollar en geen euro, 
waardoor de valutakoers van invloed zou kunnen zijn op het toegekende subsidiebedrag.  
 
 Onderzoek wat een geschikt maximaal subsidiebedrag zou kunnen zijn 
 
 Neem in de voorwaarden op welke type bedrijven aanspraak kunnen maken op de 
subsidieregeling 
 
Voorwaarden 
Werkgevers in Nederland moeten aan vijf voorwaarden voldoen om in aanmerking te komen 
voor de subsidie praktijkleren mbo-bbl:  
1) Zij dienen een erkenning te hebben ontvangen van het SBB voor de betreffende 
mbo-opleiding. 
2) Studenten moeten mimimaal 610 klokuren beroepspraktijkvorming in het erkende 
leerbedrijf te hebben gevoerd. 
3) Studenten moeten gedurende het desbetreffende studiejaar of een deel daarvan 
een beroepsopleiding hebben gevolgd die gericht is op het behalen van een 
kwalificatie die is opgenomen in het crebo. 
4) Er dient een geldige praktijkleerovereenkomst te zijn opgesteld.  
5) De werkgever moet over een administratie beschikken van zowel de aanwezigheid 
als de begeleiding van de student.  
 
Op Bonaire bestaat al een soortgelijk proces dat de meeste van bovenstaande punten 
bestrijkt: 
- Leerbedrijven ontvangen hun erkenning van de ROA. Daarbij is OCW voornemens 
om in de toekomst één gezamenlijke registratie van leerbedrijven te hebben waarin 
zowel de door SBB als de door ROA CN geregistreerde leerbedrijven in staan.  
- Bonairiaanse studenten moeten ook 610 klokuren maken (plus 200 uur bot),  
- mbo-opleidingen in Bonaire zijn ook gekoppeld aan een crebo-nummer 
- er worden ook praktijkleerovereenkomsten opgesteld.  
 
Het voldoen aan het laatste criteria, rondom de administratie, wordt echter door 
geïnterviewde stakeholders gezien als een belangrijk aandachtspunt. Als gevolg van de 
beperkte financiële middelen van kleine bedrijven en het bestaan van een gemeenschap 
waarin het gebruikelijk is om elkaar waar mogelijk te helpen door ad hoc werk te laten 
uitvoeren om zo een inkomen te verdienen, worden veel praktijkleerplaatsen door 
studenten onbetaald uitgevoerd. Hierdoor is (uitgebreide) financiële verantwoording minder 
noodzakelijk, en wordt een urenadministratie niet altijd bijgehouden. Wanneer voor de 
subsidieregeling een uitgebreide administratie zou moeten worden bijhouden, dan zou dat 
(door kleine bedrijven) als een grote last kunnen worden ervaren. Ontmoedigd door de 
hoeveelheid werk die gepaard gaat met het onderhouden van een dergelijke administratie, 
 58
