• leerweg en leerjaar: door brancheorganisaties werd gepleit om de 
subsidieregeling praktijkleren uit te breiden naar bol-opleidingen waarbij 
een groot percentage van de opleiding in de praktijk plaatsvindt. Op die 
manier krijgen bedrijven die deze studenten opvangen ook compensatie 
voor hun begeleiding. Dezelfde reden geven vertegenwoordigers uit het 
onderwijs als onderbouwing om de regeling uit te breiden naar de 
overige leerjaren in het vmbo, vso en pro. Het nadeel hiervan is echter 
dat het veel extra uitvoeringskosten met zich meebrengt. Daarnaast zou 
het maximale subsidiebedrag dat per werkgever wordt uitgekeerd fors 
omlaag gaan bij uitbreiding met deze doelgroepen. De suggestie is 
daarom om alleen voor deze uitbreiding te kiezen als daar ruimte voor 
is in het totale subsidiebudget; 
• type bedrijven: een mogelijkheid om extra subsidiebudget vrij te 
maken is door het uitsluiten van semi-overheidsorganisaties, omdat dit 
momenteel gezien kan worden als het rondpompen van geld tussen 
overheidsinstellingen.  
 
4. Denk na over de voorwaarden van de regeling. Er zijn een aantal 
mogelijkheden om de voorwaarden van de Subsidieregeling praktijkleren te 
verruimen: 
• Meer coulance bieden in de regeling wat betreft de periode dat de 
subsidie beschikbaar is voor de doelgroep vso en pro. Omdat niet altijd 
duidelijk is wanneer er sprake is van het laatste jaar, krijgen werkgevers 
soms niet voor de volledige begeleidingsperiode subsidie. Een nadeel 
van deze coulance is dat het meer controle vraagt vanuit RVO en 
daarmee ook meer uitvoeringskosten. 
• Een mogelijkheid is om in de subsidieregeling uit te gaan van uren in 
plaats van weken. Op die manier sluit je beter aan bij de situatie in de 
praktijk, waarbij het aantal uren begeleiding per week kan variëren. Ook 
deze maatregel zou een stijging van de uitvoeringskosten met zich 
meebrengen.  
• Overweeg om de indieningsperiode te verruimen. Werkgevers ervaren 
dat het in de zomerperiode lastig is om de vereiste documenten van 
onderwijsinstellingen en studenten en leerlingen te verkrijgen. Door een 
verruiming van de indieningsperiode te hanteren (zoals 1 oktober als bij 
Stagefonds Zorg), zijn hiervoor meer mogelijkheden. Daarnaast zouden 
werkgevers (nog) meer geïnformeerd kunnen worden over het belang 
van en de benodigde documentatie voor het tijdig indienen. 
 
5. Maak een koppeling met de subsidieregeling praktijkleren in de derde 
leerweg. Ook vanuit de subsidieregeling praktijkleren derde leerweg van het 
Ministerie van SZW wordt het aanbieden van praktijkleerplaatsen 
gestimuleerd. Door de regelingen met elkaar te verbinden kan de 
administratieve last voor bedrijven worden verminderd. RVO ziet echter wel 
uitdagingen omdat beide regelingen op een andere manier zijn ingericht, 
bijvoorbeeld het aantal aanvraagmomenten.  
 
Daarnaast zijn er nog een aantal aandachtspunten: 
 65
