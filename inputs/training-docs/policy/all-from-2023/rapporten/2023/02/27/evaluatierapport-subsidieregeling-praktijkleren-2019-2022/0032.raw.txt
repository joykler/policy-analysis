noemen zijn voornamelijk de accountant of financieel manager van het bedrijf. Bij bedrijven 
die meerdere soorten subsidies aanvroegen, werd dit ook door subsidiemedewerkers 
uitgevoerd, die als taak hadden om subsidiekansen te vinden en subsidies aan te vragen. 
Ook directeuren van bedrijven met een klein en groot aantal werknemers hebben de 
subsidie aangevraagd. Soms wordt dit verklaard door de geringe omvang van het bedrijf, 
maar directeuren van grotere bedrijven nemen dit ook op hun rekening. Een directeur legt 
tijdens een interview uit dat hij de aanvraagprocedure zelf doet om zijn collega's het 
‘omslachtige proces’ (zoals deze persoon het omschrijft) te besparen. 
 
Ervaren gemak 
Uit figuur 4.2 blijkt dat het indienen van de subsidieaanvraag door ongeveer 45 procent 
van de werkgevers als (heel) gemakkelijk wordt ervaren. De verschillende verbeteringen in 
de aanvraagprocedure die zijn doorgevoerd in de loop der jaren, worden in de gesprekken 
met werkgevers benoemd als positieve ontwikkelingen. Zo wordt een deel van de aanvraag 
nu automatisch ingevuld.. Werkgevers vinden het ook prettig dat RVO herinneringen stuurt 
om de subsidie aan te vragen.  
 
 
2% 9% 31% 34% 9% 16%
0% 10% 20% 30% 40% 50% 60% 70% 80% 90% 100%
Helemaal niet gemakkelijk Niet gemakkelijk Neutraal
Gemakkelijk Heel gemakkelijk Ik heb daar geen zicht op
 
Figuur 4.2. Ervaren gemak van het indienproces van de subsidieaanvraag (n=4.044) 
 
Werkgevers die de aanvraagprocedure positief waarderen, hebben meestal al ervaring met 
het aanvragen van de Subsidieregeling praktijkleren. Volgens een werkgever heeft deze 
ervaring geholpen om het proces 'onder controle' te krijgen, zoals door hem wordt 
omschreven. Een andere werkgever geeft aan dat zijn bedrijf nu zijn administratie heeft 
afgestemd op de eisen van RVO voor het aanvragen van de Subsidieregeling praktijkleren, 
waardoor de procedure een stuk eenvoudiger is geworden:  
 
“Je moet er even inkomen. Maar als je het eenmaal vaker gedaan hebt, dan wijst het zich 
eigenlijk altijd wel gewoon vanzelf en vind ik het niet heel ingewikkeld, maar je moet het 
wel even weten en vaker gedaan hebben.” 
 
Ten opzichte van het aantal werkgevers die positieve ervaringen hebben met de 
aanvraagprocedure, geeft 10 procent in de enquête juist aan dit proces als (helemaal niet) 
gemakkelijk te hebben ervaren. Tijdens de interviews beschrijven zij de aanvraagprocedure 
als een omslachtig proces, waarbij veel informatie nodig is die al bekend zou moeten zijn 
via andere databestanden. Bijvoorbeeld het crebo-nummer dat bij via DUO is, of het KvK-
nummer via de KvK. In reactie hierop geeft RVO aan pas sinds kort toegang te hebben tot 
deze informatie, en zal dit in de dooronwikkeling van de subsidieregeling verwerken. Ook 
 23
