Bron: Handhavingscontroles subsidieregeling praktijkleren studiejaar 2019/2020 (RVO).  
*
In 2019-2020 zijn vanwege de Coronamaatregelen geen bezoekcontroles uitgevoerd. In 
2018-2019 geldt dat in veel mindere mate bezoekcontroles zijn uitgevoerd.  
  
Op basis van de controles achteraf worden correcties doorgevoerd in het subsidiebedrag 
dat bedrijven hebben ontvangen. In tabel 4.1 is te zien bij hoeveel procent van de 
gecontroleerde bedrijven een correctie is doorgevoerd. Dit percentage is na het studiejaar 
2016-2017 gedaald en bedroeg in 2021 ongeveer een kwart van de bedrijven. In 2019-
2020 is een verklaring voor het lagere percentage het feit dat er coulance is toegepast 
voor de weken waarin een bedrijf gedwongen gesloten was door Corona. In deze weken 
kwamen bedrijven sowieso in aanmerking voor subsidie, ongeacht de daadwerkelijke 
aanwezigheid van de leerling/student in die weken.  
 
In tabel 4.1 is ook te zien hoe groot de financiële correctie is. Dit bedrag is in 2018-2019 
en 2019-2020 een stuk lager dan voorgaande jaren.  Dit wordt mede veroorzaakt doordat 
in 2020 weinig en 2021 geen grote bedrijven zijn gecontroleerd. Bij die bedrijven worden 
normaal gesproken bezoekcontroles afgelegd, maar dat was in die jaren (deels) niet 
mogelijk vanwege Corona. Een andere verklaring is dat er in de loop van 2020 formats 
zijn ontwikkeld door RVO voor het bijhouden van aanwezigheidsadministratie en een 
begeleidingsadministratie. Wellicht heeft dat geleid tot minder correcties wegens het 
ontbreken van (delen van) de praktijklerenadministratie.  
4.3 De aanvragers  
In 2021 hebben ongeveer 25.000 bedrijven subsidie aangevraagd voor circa 131.000 
praktijkleerplaatsen (zie tabel 4.2). Het merendeel van deze praktijkleerplaatsen wordt 
uitgevoerd in het mbo (91.6%), met name de sectoren zorg en welzijn (38%) en techniek 
en procesindustrie (18%). De meeste aanvragen worden toegekend voor mbo niveau 3 
(43%) en het minst voor mbo niveau 1 (2%). In het hbo is de sector gezondheidszorg het 
meest vertegenwoordigd (67%). Voor het vo geldt dat er vanuit het praktijkonderwijs de 
meeste plekken zijn aangevraagd en toegekend (73%). In het wo bestaat het aantal 
gesubsidieerde plekken in 2021 bijna volledig uit plekken voor promovendi (n=950), voor 
toio’s zijn maar zes plekken aangevraagd en toegekend.  
  
 19
