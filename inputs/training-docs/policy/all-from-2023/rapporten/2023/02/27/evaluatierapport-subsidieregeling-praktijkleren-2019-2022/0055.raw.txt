een verplichting heeft. Leerlingen worden verschillend begeleid door school. De ene 
leerkracht hebben wij als [werkgever] regelmatig contact mee en de ander helemaal niet. 
Zelfs na herhaaldelijk verzoek een gesprek komt er in sommige gevallen geen contact.”  
6.2.1 Uitbreiding of beperking doelgroepen 
Tijdens de gesprekken en focusgroepen deden de geïnterviewden verschillende suggesties 
om de doelgroep van de subsidieregeling uit te breiden. Zo pleit een vertegenwoordiger 
van het onderwijs ervoor om de regeling voor het vso, pro en vmbo niet alleen te beperken 
tot leerlingen met bepaalde uitstroomprofielen of leerlingen die in het laatste jaar zitten: 
“Als je het hebt over kwetsbare jongeren dan zou wat mij betreft het gehele vmbo, vso, 
pro en entree en mbo-2 eronder mogen vallen.” Ook het ministerie van OCW ontvangt 
vragen over de beperking van de regeling in het VSO tot het laatste jaar: “Voor het VSO is 
het niet altijd duidelijk waarom de regeling zich beperkt tot het laatste jaar. De praktijk is 
verdeeld over meerdere jaren.” Dit beeld komt ook naar voren tijdens de gesprekken met 
werkgevers, die het als oneerlijk beschouwen dat de subsidie in het vso enkel voor het 
laatste leerjaar aangevraagd kan worden; ook gedurende de eerdere jaren kost de 
begeleiding van studenten immers tijd en geld. Een uitbreiding met deze doelgroepen zou 
wel zorgen voor een lager subsidiebedrag per praktijkleerplaats. Daarnaast plaats RVO nog 
een andere kanttekening: “enkel in het laatste jaar is sprake van een “aanzienlijke” stage. 
Voor de uitvoering zou deze uitbreiding ook erg veel werk kosten, omdat stagebedrijven 
niet zijn opgenomen in de BRON.”. 
 
Naast een uitbreiding van de doelgroep in het vso, pro en vmbo, zou de regeling in het mbo 
ook deels uitgebreid moeten worden naar mbo-bol, vinden brancheorganisaties. Volgens 
hen vindt ook in de bol een groot deel van het onderwijs plaats in de praktijk, mede door 
flexibilisering van de opleidingen. Dat geldt bijvoorbeeld ook voor sommige keuzedelen of 
deelcertificaten, maar die vallen nu buiten de regeling omdat het niet gaat om een hele 
kwalificatie. Om deze reden zijn brancheorganisaties er voorstander van om de regeling uit 
te breiden naar bol-opleidingen waarbij een groot percentage van het onderwijs ook 
plaatsvindt in de praktijk. Vanuit het ministerie is men terughoudend om alle bol-
opleidingen toe te laten tot de regeling: “Dat gaat om zoveel studenten. Als we die 
betrekken dan gaat het bedrag zodanig dalen, dat het een halve maatregel wordt.” Ook 
RVO onderschrijft dat. 
 
Tot slot zou volgens RVO overwogen kunnen worden om in de regeling (semi)-
overheidsorganisaties uit te sluiten: “Dit leidt tot het rondpompen van geld tussen 
overheidsinstellingen. Financieel blijft er dan minder over om te verdelen onder andere 
(kleinere) aanvragers en het bedrijfsleven.” 
 
6.2.2 Differentiatie van het subsidiebedrag naar doelgroep 
In de focusgroepen is door zowel een aantal brancheorganisaties als vertegenwoordigers 
van het ministerie de suggestie gedaan om binnen de Subsidieregeling praktijkleren meer 
te focussen op sectoren waar structurele tekorten zijn of verwacht worden. Binnen het mbo 
wordt de regeling momenteel breed ingezet in alle bbl-opleidingen. Een beleidsmedewerker 
van het ministerie geeft aan: “Als gevolg financiële crisis is destijds besloten om bbl in de 
volle breedte te stimuleren. Maar je kunt je afvragen waarom dat in de huidige situatie nog 
steeds zo zou moeten zijn.” Hoewel men het erover eens is dat de praktijkleerplaatsen in 
 46
