In studiejaar 2018-2019 vond er opnieuw een uitbreiding van de doelgroepen plaats. In het 
hbo komen sindsdien ook de sectoren gezondheidszorg en gedrag en maatschappij in 
aanmerking voor de subsidie.  
 
Naast uitbreidingen van de doelgroepen voor de reguliere subsidie, zijn er de afgelopen 
jaren ook een aantal aanvullende subsidies beschikbaar gesteld voor: 
1. erkende leerbedrijven die een mbo bbl-leerplek aanbieden in de sectoren 
landbouw, horeca en recreatie. Deze aanvullende subsidie is in de studiejaren 
2019-2020 tot en met 2021-2022 beschikbaar gesteld vanuit de motie 
5
Heerma . De aanvulling is bedoeld om werkgevers in sectoren met 
seizoensgebonden werk te stimuleren om jaarcontracten aan te bieden; 
2. erkende leerbedrijven die een mbo bbl-leerplek aanbieden in contact- en 
conjunctuurgevoelige sectoren. Deze aanvullende subsidie is in de studiejaren 
2020-2021 en 2021-2022 beschikbaar gesteld omdat deze sectoren 
onevenredig hard getroffen zijn door de coronapandemie; 
3. bedrijven die een leerplek aanbieden voor een duale of deeltijd hbo-opleiding 
in de sectoren techniek en gezondheidszorg, waarbij de beroepsuitoefening 
een verplicht onderdeel van de opleiding vormt. Deze aanvullende subsidie is 
in de studiejaren 2020-2021 en 2021-2022 beschikbaar gesteld omdat in deze 
sectoren personeelstekorten worden voorzien. 
3.2 Ontwikkeling in het aantal aanvragen en toekenningen  
Sinds 2014 is een bedrag van ongeveer 200 miljoen euro beschikbaar voor de 
Subsidieregeling praktijkleren. In de studiejaren 2020-2021 en 2021-2022 is dit bedrag 
tijdelijk verhoogd met middelen vanuit het coronasteunpakket en het Nationaal Programma 
6
Onderwijs (NPO). Dit had in 2020-2021 tot gevolg dat aan alle subsidieaanvragers de 
maximumsubsidie kon worden uitgekeerd. Het grootste deel van het budget gaat sinds het 
begin van de regeling naar de doelgroep mbo. Voor het vo is het kleinste deel van het 
budget beschikbaar.  
 
Sinds het studiejaar 2019-2020 zijn een aantal aanvullende subsidies beschikbaar gesteld 
voor praktijkleerplaatsen in specifieke sectoren. In het mbo gaat het om 10.6 miljoen euro 
extra per studiejaar vanaf 2019-2020 voor praktijkleerplaatsen in de landbouw, horeca en 
recreatie. Daarnaast was er in 2020-2021 en 2021-2022 in het mbo 15.8 miljoen euro extra 
beschikbaar voor de contact- en conjunctuurgevoelige sectoren. Tot slot werd er in het hbo 
in 2020-2021 en 2021-2022 6.7 miljoen aanvullende subsidie beschikbaar gesteld voor de 
sectoren techniek en gezondheidszorg. De aanvullende subsidies zijn vrijwel volledig benut. 
Hieronder beschrijven we de ontwikkeling in het aantal aanvragen per onderwijssoort (zie 
ook bijlage 2). 
 
  
 
5
 Kamerstukken II 35074, nr. 50 
6
 Staatscourant 2022, 18804 
 11
