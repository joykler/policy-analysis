begeleiding die zij studenten boden vond dus niet plaats op de werkvloer tijdens de 
dagelijkse praktijk, maar tijdens losse trainingen in groepen. 
4.4 Bereik doelgroep 
Zoals eerder beschreven richt de Subsidieregeling praktijkleren zich op een aantal 
specifieke groepen: 
• kwetsbare groepen op de arbeidsmarkt voor wie toegang tot de arbeidsmarkt 
niet vanzelfsprekend is; 
• (hbo-)studenten die een opleiding volgen in sectoren waar een tekort ontstaat 
aan gekwalificeerd personeel; 
• wetenschappelijk personeel, dat onmisbaar is voor de Nederlandse 
kenniseconomie. 
 
Volgens verschillende geïnterviewden komt de subsidie ook bij deze doelgroepen terecht. 
Opvallend is dat de doelgroep mbo bbl, waar toch het grootste deel van de subsidie naartoe 
gaat, geen specifieke plek heeft in deze beschrijving. RVO zegt hierover: “de doelgroep in 
het mbo is breder dan in de regeling geformuleerd. Het gaat niet alleen om kwetsbare 
jongeren.” 
 
Van de twaalf geïnterviewde werkgevers werken er twee specifiek met deze doelgroep. Een 
werkgever werkte met studenten met een niet-Nederlandse achtergrond, die de 
Nederlandse taal vaak ook niet vloeiend spraken en daardoor moeite hadden om op de 
arbeidsmarkt te komen, de ander werkte met leerlingen uit het vso. Beide werkgevers 
hadden een intrinsieke motivatie om bij te dragen aan een meer inclusieve en eerlijke 
maatschappij. Tegelijkertijd benadrukten zij ook dat het werken met een kwetsbare 
doelgroep meer tijd en energie kost dan een niet-kwetsbare doelgroep. Daarom gaf een 
werkgever aan dat het mooi zou zijn als er binnen de subsidieregeling aandacht zou zijn 
voor het type studenten en het subsidiebedrag daar op voor bepaalde doelgroepen hoger 
zou zijn. (zie ook paragraaf 7.2).  
 
De andere geïnterviewde werkgevers werken met een bredere groep studenten. Binnen 
deze groep kan het voorkomen dat een jongere extra ondersteuning of aandacht nodig 
heeft. Werkgevers geven aan dat zij het in deze situaties lastig vinden om te bepalen welke 
rol zij moeten spelen. Zo vertelt een werkgever over een student met 
verslavingsproblematiek die uiteindelijk is gestopt met zijn opleiding en de 
praktijkleerplaats. De werkgever zag het niet als zijn verantwoordelijkheid om hier een rol 
in te spelen:  
 
“ik heb ook wel eens het gevoel dat ouders ook altijd denken dat de opleiding of de 
opvoeding zeg maar ergens anders moet plaatsvinden, maar het begint toch echt thuis” 
 
Uit de gesprekken met werkgevers blijkt dat het bevorderen van kansengelijkheid daarmee 
in de meeste gevallen geen (extra) motivatie lijkt te zijn voor het aanbieden van 
praktijkleerplaatsen. De rol van de subsidieregeling om bij te dragen aan kansengelijkheid 
lijkt dus beperkt. Op de vraag hoe de subsidie hier verder aan zou kunnen bijdragen, gaven 
veel werkgevers aan dat ze niet zien hoe de subsidie hier aan kan bijdragen. Sommigen 
 21
