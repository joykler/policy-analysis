voeren is de subsidieregeling met een jaar verlengd van 1 januari 2023 tot en met 31 
december 2023.  
 
Om te bepalen óf en op welke manier de regeling moet worden voortgezet, moet de werking 
ervan opnieuw geëvalueerd worden. De toenemende aandacht voor onder andere 
kansengelijkheid, tegengaan van stagediscriminatie en betere aansluiting met behoeftes 
van sectoren die te maken hebben met een personeelstekort, heeft ertoe geleid dat OCW 
overweegt deze regeling voort te zetten en/of aan te passen.  
1.3.  Onderzoeksvragen  
Het doel van het evaluatieonderzoek “Subsidieregeling praktijkleren” is om inzicht te krijgen 
in de uitvoering, doelmatigheid en doeltreffendheid van deze subsidieregeling. Met de 
verkregen informatie uit de evaluatie kan het ministerie van OCW bepalen of de 
subsidieregeling in de huidige vorm kan worden voortgezet, of dat er aanleiding is om 
inhoudelijke wijzigingen door te voeren.  
 
Het onderzoek is gestructureerd aan de hand van zes onderzoeksvragen: 
1) Hoe ontwikkelt zich het gebruik van de Subsidieregeling praktijkleren in de 
periode 2019-2022? 
2) Wat zijn de prestaties en effecten van de Subsidieregeling praktijkleren? 
3) In welke mate is de Subsidieregeling praktijkleren doeltreffend? 
4) In welke mate is de Subsidieregeling praktijkleren doelmatig? 
5) In welke mate is de Subsidieregeling praktijkleren rechtmatig? 
6) In hoeverre moet de Subsidieregeling praktijkleren worden doorontwikkeld 
en/of uitgebreid? 
1.4.  Leeswijzer  
In het volgende hoofdstuk (hoofdstuk 2) beschrijven we de onderzoeksmethodologie en 
dataverzameling van de zes onderzoeksactiviteiten. Namelijk, de desk research, de 
verdiepende gesprekken met RVO medewerkers en subsidie-intermediairs, vragenlijst 
onder werkgevers, verdiepende gesprekken met werkgevers, studenten en docenten, 
focusgroepen met stakeholders uit Europees Nederland en de focusgroep met stakeholders 
uit Caribisch Nederland. In hoofdstuk 3 beschrijven we de ontwikkeling van het gebruik van 
de regeling. Daarna, in hoofdstuk 4, gaan we in op verschillende aspecten gerelateerd aan 
de uitvoering van de regeling, zoals de doelmatigheid, rechtmatigheid en de ervaringen 
met de uitvoering. De doeltreffendheid van de regeling wordt in hoofdstuk 5 vanuit 
verschillende perspectieven besproken. Hoofdstuk 6 beschrijft de visie van de stakeholders 
op de doorontwikkeling van de regeling, welke in hoofdstuk 7 zijn verwerkt tot concrete 
aanbevelingen. 
 
 
 2
