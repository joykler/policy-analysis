aangaat wil je liever weten of de subsidie beschikbaar blijft.” Ook vinden zij dat eerder 
bekend moet worden gemaakt of de huidige subsidieregeling (die liep t/m 2022) wordt 
verlengd: “Het is elke keer de vraag of de regeling overeind blijft. Dat horen we heel erg 
laat en dat leidt tot stress.” 
6.2.5 Verbinden met andere subsidieregelingen 
De brancheorganisaties zijn zich ervan bewust dat de Subsidieregeling praktijkleren derde 
leerweg niet onder verantwoordelijkheid valt van het ministerie van OCW, maar vinden wel 
dat het ministerie van OCW daarin een rol zou moeten pakken: “Hoewel er sprake is van 
verschillende doelgroepen, regelingen en ministeries zie ik vanuit de verantwoordelijkheid 
voor een leven lang leren en onderwijs wel een duidelijke taak ook voor OCW.” 
Uitvoeringsorganisatie RVO ziet uitdagingen bij het combineren van beide regelingen 
vanwege de verschillende tijdvakken: “De regeling praktijkleren in de derde leerweg is niet 
studiejaar gebonden. Het gaat vaak om korte cursussen of juist langere. Het is ook een 
veel dynamischer regeling, met wel 2 of 3 aanvraagmomenten in het jaar.” OCW 
onderschrijft dit ook, maar geeft wel aan samen met andere ministeries te zoeken naar 
manieren om het aantal regelingen te beperken vanwege de regeldruk die dit geeft bij 
bedrijven.  
 
Als de regeling voor de derde leerweg meer gekoppeld wordt aan de reguliere 
subsidieregeling praktijkleren, vinden brancheorganisaties dat er ook naar de voorwaarden 
gekeken zou moeten worden. Binnen de subsidieregeling praktijkleren in de derde leerweg 
komen op dit moment alleen bedrijven die een praktijkleerplaats aanbieden voor werklozen 
of dreigend werklozen in aanmerking voor de subsidie. Volgens brancheorganisaties zou 
deze doelgroep uitgebreid moeten worden met zij-instromers die niet (dreigend) werkloos 
zijn maar wel een opleiding in de derde leerweg volgen. Ook een adviseur die bedrijven 
ondersteunt bij het aanvragen van deze subsidie onderschrijft dit: “als je het breder ziet, 
gaat het om arbeidsmarkttekorten en zijn die mensen (zij-instromers) daar belangrijk.” 
Coulance hierbij zou een optie kunnen zijn, maar de criteria hiervoor zijn lastig te 
formuleren. 
 
6.2.6 Aanpassing voorwaarden van de regeling 
Volgens het onderwijs is er ook verbetering mogelijk in de voorwaarden van de regeling. 
Op dit moment is het subsidiebedrag dat bedrijven ontvangen afhankelijk van het aantal 
weken dat zij begeleiding geven, in plaats van het aantal uren begeleiding. RVO plaatst wel 
de kanttekening het meer tijd vraagt van zowel de aanvrager als RVO wanneer er wordt 
uitgegaan van uren in tegenstelling tot weken begeleiding. De aanvraag doen kost meer 
tijd, maar ook de beoordeling en controle daarvan. 
 
Volgens de stakeholders uit het onderwijs zouden bedrijven ook gecompenseerd mogen 
worden voor de weken waarin een leerling of student niet aanwezig is: “Als een leerling 
niet is geweest, betekent dat niet dat het bedrijf niets heeft gedaan. Ze maken er tijd voor 
en zetten personeel in, dus je bent er wel mee bezig.” Een aantal werkgevers benoemden 
tijdens de interviews hetzelfde punt. Ze stellen dat het oneerlijk voelt dat de subsidie niet 
wordt uitgekeerd voor de dagen dat een student afwezig is, bijvoorbeeld door ziekte. Ook 
bij afwezigheid is er contact met de student en na een periode van afwezigheid kan de 
begeleiding juist intensiever zijn. Deze werkgevers pleiten er dus voor om het 
 49
