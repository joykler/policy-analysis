het onderwijs zijn personen van relevante koepelorganisaties uit alle sectoren uitgenodigd 
(vmbo, vso, pro, mbo, hbo, wo). Voor het bedrijfsleven zijn SBB, VNO-NCW/MKB Nederland 
en vertegenwoordigers van een aantal brancheorganisaties uitgenodigd. Er zijn 
brancheorganisaties geselecteerd van sectoren waarin veel aanvragen voor de subsidie 
praktijkleren worden gedaan. Voor het gesprek met de overheid zijn vertegenwoordigers 
van alle betrokken directies uitgenodigd. We spraken uiteindelijk met zeven personen 
vanuit het bedrijfsleven, vijf personen vanuit het onderwijs en vier personen vanuit de 
overheid. Allen vertegenwoordigen een bepaalde achterban, waardoor hun input zwaarder 
meeweegt dan die van individuele personen. In bijlage 1 is een overzicht opgenomen van 
de uiteindelijke deelnemers aan de hier beschreven gesprekken.  
2.8 Focusgroep met stakeholders Caribisch Nederland 
Omdat er grote verschillen zijn in het onderwijssysteem tussen de eilanden van Caribisch 
Nederland, is er in overleg met het ministerie van OCW besloten om het onderzoek 
uitsluitend te richten op de situatie op Bonaire. Om te verkennen in welke mate de 
Subsidieregeling praktijkleren uitvoerbaar is op Bonaire, is op basis van documenten en 
gesprekken met RVO-medewerkers het uitvoeringsproces van de Subsidieregeling 
praktijkleren in kaart gebracht. Vervolgens is in gesprek met acht vertegenwoordigers van 
verschillende organisaties op Bonaire gekeken of en hoe dit proces er daar uit zou kunnen 
zien. Voor een compleet overzicht van respondenten zie bijlage 1. De vertegenwoordigers 
zijn in samenspraak met het ministerie van OCW geselecteerd. Allen stemden toe om deel 
te nemen aan deze evaluatie. 
 
 9
