waar op gelet wordt zijn bijvoorbeeld of er daadwerkelijk sprake is van begeleiding en of 
het leerbedrijf erkend is. Zo vertelt RVO: “bij bepaalde branches letten we wel op of 
leerlingen en studenten niet alleen als goedkope arbeidskrachten worden ingezet, maar er 
daadwerkelijk onderwijs in de praktijk wordt verzorgd.” Ook is er bij RVO een website waar 
fraudemeldingen gedaan kunnen worden. 
 
Het doel van beroepspraktijkvorming is om in een bpv-bedrijf het aanstaande beroep te 
leren uitoefenen. Beroepspraktijkvorming betekent dat de student zichzelf vormt tot 
‘beginnend beroepsbeoefenaar’. Door het uitvoeren van bpv-opdrachten oefent de student 
de werkprocessen. Werkgevers geven in de vragenlijst aan dat zij (ook) praktijkleerplaatsen 
aanbieden voor de extra ‘handjes’ bij de uitvoering van werkprocessen. Een werkgever licht 
toe: “Praktijkopleiden is geven en nemen. Opleiden kost 50% van de tijd, uitgevoerde 
werkzaamheden door de leerling, levert 50% op en is dus kosten neutraal.” We hebben 
geen duidelijke signalen van oneigenlijk inzet van de studenten gezien. 
 
Tijdens interviews zijn werkgevers ook gevraagd naar mogelijk onvoorziene effecten van 
de subsidieregeling. De meeste werkgevers gaan ervanuit dat de subsidieregeling 
rechtmatig wordt uitgevoerd, en hebben er vertrouwen in dat RVO een zorgvuldige controle 
uitvoert. Geen van de geïnterviewde werkgevers heeft ooit een handhavingscontrole van 
de RVO meegemaakt. 
 
In de vorige evaluatie kwam naar voren dat een deelnemer soms de 
beroepspraktijkvorming gelijktijdig bij twee (of meer) werkgevers verricht. In dat geval 
krijgen beide werkgevers de volledige subsidie voor de weken waarin zij gelijktijdig 
begeleiding geven. Deze situatie speelt nu nog steeds en komt met name voor in de 
agrarische sector. Hoewel de aanvragers aan alle voorwaarden voldoen in deze situatie, is 
het de vraag hoe rechtvaardig dat is. Een mogelijke oplossing zou kunnen zijn om de 
subsidie naar rato van uren per werkgever uit te betalen. Dit heeft echter wel gevolgen 
voor de uitvoerbaarheid van de regeling. 
4.7 Rechtvaardige procedure  
Afwijzingen 
Het kan natuurlijk voorkomen dat een werkgever een aanvraag voor de subsidie 
praktijkleren indient, maar dat deze wordt afgewezen. Circa 94 procent van het aantal 
aangevraagde subsidies is ook daadwerkelijk toegekend. De toekenningspercentages liggen 
het hoogst in het wo en het laagst in het vo (zie tabel 4.1). De belangrijkste redenen 
waarom aanvragen in het vo werden afgekeurd zijn dat de leerling niet in het laatste jaar 
van het vso of pro zat of dat er sprake was van een stage in een andere onderwijscategorie 
dan een leerwerktraject of entree-opleiding in de basisberoepsgerichte leerweg in het vso 
en vmbo. Voor het mbo werd in 2021 het vaakst een aanvraag afgekeurd omdat de student 
geen bbl- maar een bol-opleiding volgde, omdat de student de opleiding beëindigde voor 
het verstrijken van de einddatum van de praktijkleerovereenkomst of omdat er een dubbele 
aanvraag is ingediend voor dezelfde periode. Bedrijven waarvan de aanvraag voor een 
praktijkleerplaats voor een hbo-student is afgekeurd kregen het vaakst als reden dat er 
geen sprake was van een duale opleiding of deeltijdopleiding waarbij de beroepsuitoefening 
een verplicht onderdeel is. In het wo was het feit dat de begeleiding niet door de juiste 
 26
