Vervolgens vindt een controle plaats met behulp van gegevens van DUO om te toetsen of 
de ingevulde gegevens omtrent de inschrijving van studenten in de aanvraag kloppen. Voor 
de onderwijscategorie mbo-bbl wordt het BSN-nummer van de student, onderwijsnummer, 
onderwijssector, start- en einddatum van de praktijkleerplaats, Crebo-nummer, en of het 
praktijkleerplaats een leertraject bbl is nagelopen om te verifiëren dat de student inderdaad 
nog ingeschreven staat bij de opleiding en de verrichte werkzaamheden uitvoert in het 
kader van beroepspraktijkvorming.  
 
De eerste controle (de erkenning van het leerbedrijf) kan volgens de stakeholders 
gemakkelijk worden gerepliceerd op Bonaire. Zoals eerder aangegeven, vervult ROA een 
soortgelijk rol in Bonaire als de SBB in Nederland. Bij de uitbreiding van de subsidieregeling 
in Bonaire zou een koppeling tussen RVO en ROA gemaakt moeten worden. Indien SBB ook 
bedrijven op Bonaire kan erkennen, dan zou dat efficiënter en eenvoudiger zijn dan het 
realiseren van een koppeling tussen RVO en ROA. Hier worden momenteel al de eerste 
stappen toe gezet.  
 
Het realiseren van een controle van de inschrijving van de student vormt mogelijk een 
uitdaging. Waar RVO in Nederland toegang heeft tot een centraal register waarin de 
inschrijvingen van studenten worden geregistreerd, is deze informatie op Bonaire (nog) 
niet op dezelfde manier gecentraliseerd. In plaats daarvan zijn de individuele 
onderwijsinstellingen verantwoordelijk voor het bijhouden van deze informatie. Net als de 
rest van de administratie die op het eiland wordt gevoerd, wordt deze informatie 
grotendeels op papier verwerkt. Instellingen geven studenten aantallen door aan DUO, 
maar DUO krijgt geen informatie op persoonsniveau. Twee jaar geleden is een pilot 
uitgevoerd voor zo’n BRON-koppeling, maar het is de betrokkenen onduidelijk wat deze 
pilot heeft opgeleverd. Mogelijk wordt hier al aan gewerkt. 
 
➔  Zorg voor een centrale administratie op studentniveau 
 
Zonder centrale registratie van studentgegevens kan er geen geautomatiseerde controle 
worden uitgevoerd op de studievoortgang van de student en daardoor op de verstrekking 
van de subsidie. Alle geïnterviewde stakeholders erkennen het belang van deze controle 
om een rechtmatig gebruik van de subsidie te waarborgen. Wijzigingen in de juridische 
vaststelling van BRO, zoals eerder is gesproken, is daarom van groot belang bij het 
uitbreiden van de Subsidieregeling praktijkleren in Bonaire. Echter, dit proces zal lang 
duren. OCW gaat er vooralsnog vanuit dat dit minstens tot 2025 duurt. 
 
➔ Pas de BRO aan om de samenwerking tussen RVO en DUO mogelijk te maken 
 
Inhoudelijk beoordeling 
Nadat de controles voltooid zijn, begint de inhoudelijk beoordeling van de subsidieaanvraag 
door medewerkers van RVO.  
 
In principe zou de caseloads van RVO-medewerkers kunnen worden uitgebreid om ook de 
subsidieaanvragen uit Bonaire mee te nemen in de inhoudelijk beoordeling. Dit brengt 
echter enkele eerder benoemde aandachtspunten met zich mee, zoals 
communicatieproblemen in gevallen waar aanvragen in andere talen dan het Nederlands 
 60
