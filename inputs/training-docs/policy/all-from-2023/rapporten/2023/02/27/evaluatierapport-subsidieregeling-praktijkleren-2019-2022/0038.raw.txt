5 Doeltreffendheid  
In dit hoofdstuk kijken we naar de mate waarin de Subsidieregeling praktijkleren de 
mogelijkheid heeft geboden om werkgevers te stimuleren meer praktijkleerplaatsen aan te 
bieden. Hiervoor kijken we eerst naar de bekendheid van de regeling (paragraaf 5.1). 
Daarna bespreken we de motieven van werkgevers om praktijkleerplaatsen aan te bieden 
(paragraaf 5.2) en hun ervaringen hiermee (paragraaf 5.3). Ook de ervaringen van 
docenten (paragraaf 5.4) en studenten komen aan bod (paragraaf 5.5). Vervolgens gaan 
we in op de motieven voor het aanvragen van de subsidie (paragraaf 5.6). Tot slot 
verkennen we in paragraaf 5.7 verkennen we in hoeverre de hoogte van het subsidiebedrag 
van invloed is op het aanbieden van praktijkleerplaatsen.  
 
In de enquête hebben we werkgevers gevraagd naar de wijze waarop ze op de hoogte 
raken van subsidies en het gebruik van andere subsidies dan de subsidie praktijkleren, om 
een beeld te krijgen van de doeltreffendheid van de subsidieregeling. 
 
In figuur 5.1 zien we dat brancheverenigingen, de SBB en de RVO een belangrijke rol spelen 
in het op de hoogte raken van subsidiemogelijkheden. Daarnaast gaat een deel van de 
werkgevers zelf actief op zoek naar interessante subsidiemogelijkheden. De optie anders, 
namelijk is voornamelijk gebruikt om aan te geven dat werkgevers erop attent gemaakt 
worden door accountants/boekhouders. 
 
Ik word daarop geattendeerd door de
38%
branchevereniging
Ik ga zelf op zoek naar interessante mogelijkheden
35%
Ik word daarop geattendeerd door SBB
35%
Ik word daarop geattendeerd door RVO 29%
Ik word daarop geattendeerd via contacten in het
16%
onderwijsveld, zoals stagebureaus
Ik word daarop geattendeerd door een collega
11%
Ik word daarop geattendeerd door mijn
8%
leidinggevende
Ik word daarop geattendeerd door een leverancier
6%
of afnemer
Anders, namelijk ... 19%
0% 10% 20% 30% 40% 50% 60% 70% 80% 90% 100%
 
Figuur 5.1. Wijze waarop werkgevers worden geïnformeerd over subsidieregelingen. 
(n=4.580). Meerdere antwoorden mogelijk 
  
 29
