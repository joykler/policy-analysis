partij werd uitgevoerd de belangrijkste reden om een aanvraag af te wijzen. De begeleiding 
dient namelijk uitgevoerd te worden door een bekostigde universiteit, door het NWO of de 
KNAW. 
 
Uit de vragenlijst onder werkgevers komt eenzelfde beeld naar voren; 241 aanvragers (5 
9
procent) heeft minstens eenmaal meegemaakt dat een aanvraag werd afgewezen in de 
periode 2019-2022. Van deze groep geeft 85 procent aan op de hoogte te zijn van de reden 
waarom deze aanvraag destijds is afgewezen. Dit betekent ook dat 15 procent hier naar 
eigen zeggen niet van op de hoogte is. Om inzicht te krijgen in redenen waarom aanvragen 
worden afgewezen, hebben we de aanvragers voor wie dat gold een aantal mogelijke 
redenen voorgelegd (zie figuur 4.5). In de figuur zien we dat de meest voorkomende reden 
hiervan is dat er geen sprake zou zijn van bbl. Ook geeft 16 procent van de aanvragers aan 
dat de student voortijdig gestopt zou zijn met de opleiding, en er daarom geen recht zou 
zijn op de subsidie. 
 
We zien in de figuur ook dat de helft van deze groep – 102 aanvragers – een andere reden 
noemt voor de afwijzing. De meest genoemde reden is hier dat de aanvraag te laat was 
ingediend. Ook noemen de werkgevers hier dat de opleiding hier niet voor in aanmerking 
zou komen en komt een aantal keer terug dat het subsidiebudget op zou zijn.  
 
Bezwaarzaken 
Hoewel de reden van afwijzing in de meeste gevallen bekend was, waren niet alle 
aanvragers het hier mee eens. Van de 241 aanvragers met aan afgewezen aanvraag geeft 
55 procent aan het hier niet mee eens te zijn geweest. Van hen is 22 procent vervolgens 
ook in beroep gegaan, om het besluit om de subsidie niet toe te kennen aan te vechten. 
Dit komt overeen met de cijfers van RVO. 
 
Volgens RVO wordt er weinig bezwaar gemaakt tegen het afwijzen van een aanvraag. Het 
gaat gemiddeld om zo’n 1% van de aanvragen per jaar. Volgens RVO is dat weinig in 
vergelijking met het aantal aanvragen. Slechts een enkele keer per jaar gaat een bedrijf in 
beroep tegen de beslissing op een ingediend bezwaar. In 2021 waren er iets meer 
bezwaarzaken vanwege de noodzaak om voor de aanvullende subsidie een goede SBI-code 
vast te leggen bij de Kamer van Koophandel. Bedrijven waarvan een aanvraag om een van 
de volgende redenen is afgewezen maken het meeste bezwaar:  
• de nominale duur van de opleiding is overschreden, veelal omdat een verkeerde 
crebo code is gebruikt.  
• de DUO inschrijving ontbreekt 
• in het vso is er geen sprake van het laatste studiejaar  
RVO geeft aan dat zij bij bezwaren waar mogelijk meer de menselijke maat toepassen. Dit 
doen ze naar aanleiding van recente rechterlijke uitspraken.  
 
Gevolgen afwijzing  
We hebben de aanvragers ook gevraagd welke gevolgen het mislopen van de subsidie 
toentertijd voor het bedrijf heeft gehad. In figuur 4.4 zien we dat het mislopen van de 
subsidie vaak intern wordt opgevangen: van de 240 aanvragers geven er 163 – ofwel 68 
procent - namelijk aan dat ze de kosten alsnog geheel voor eigen rekening hebben 
genomen. Omdat de subsidie achteraf wordt aangevraagd (en toegekend), is dat niet 
 
9
 Die in studiejaar 2021-2022 (ook) een subsidieaanvraag hebben gediend 
 27
