van studentramingen en het verwachte totaalbudget kan hier wel een 
inschatting van worden gemaakt. Naast een inschatting van het bedrag dat 
bedrijven waarschijnlijk zullen ontvangen, zou ook eerder bekend moeten 
worden gemaakt of de subsidieregeling wel of niet wordt verlengd. Bij 
werkgevers bestaat hier nu onzekerheid over.   
 
2. Heroverweeg het subsidiebudget en communiceer het doel van de 
subsidie duidelijk. Het maximale subsidiebedrag dat bedrijven kunnen 
ontvangen staat al langere periode vast op 2.700 euro. Dit bedrag zou volgens 
werkgevers, brancheorganisaties en RVO verhoogd moeten worden en 
minstens worden geïndexeerd vanwege de inflatie. Om dat mogelijk te maken 
is een verhoging van het totale beschikbare subsidiebudget nodig. Daarnaast 
is het goed om in de communicatie nog eens te benadrukken dat de subsidie 
als doel heeft een tegemoetkoming in de kosten te zijn en dat er niet vanuit 
kan worden gegaan dat de regeling kostendekkend is. Hier blijkt nog 
onduidelijkheid over te bestaan. 
 
3. Maak een keuze in de focus van de regeling. Er zijn door geïnterviewden 
verschillende suggesties gedaan om de doelgroepen van de regeling uit te 
breiden dan wel te beperken. Het is belangrijk om een duidelijke keuze te 
maken in waar de regeling zich op focust en deze beslissing ook duidelijk te 
communiceren. De volgende wijzigingen van de doelgroep zouden overwogen 
kunnen worden:  
• type studenten of leerlingen: focus op de brede doelgroep of 
specifieke groepen, zoals jongeren in een kwetsbare positie. Een 
argument om op deze groep te focussen is dat de subsidie mogelijk een 
extra stimulans biedt voor werkgevers om deze doelgroep een 
praktijkleerplaats aan te bieden. Werkgevers zien voor zichzelf echter 
geen grote rol weggelegd als het gaat om het tegengaan van 
stagediscriminatie en het bevorderen van kansengelijkheid. Ook het 
bepalen van de doelgroep jongeren in een kwetsbare positie kan een 
uitdaging zijn en vormt een grote uitdaging voor de uitvoering. Alles 
overziend lijkt er daarom meer behoefte te zijn aan een brede dan een 
smalle doelgroep; 
• sectoren: focus op alle sectoren of tekortsectoren in het mbo. In het 
mbo wordt de regeling op dit moment breed ingezet voor bbl-studenten. 
Vooral bij OCW speelt de wens om de optie te verkennen de regeling te 
focussen op tekortsectoren; deze bedrijven hebben immers de meeste 
behoefte aan geschoold personeel. Aan de andere kant blijkt het lastig 
te bepalen welke sectoren hier precies onder zouden vallen, omdat veel 
sectoren op dit moment kampen met personeelstekorten. Ook zou deze 
maatregel een extra controle opleveren voor RVO, wat een verhoging in 
de uitvoeringskosten met zich meebrengt. Werkgevers vonden de 
voorwaarden voor de aanvullende subsidies tevens onduidelijk en 
complex. Daarbij hebben de zorg en techniek, waar nu grote tekorten 
zijn, de afgelopen jaren al relatief veel gebruik gemaakt van de 
subsidieregeling Praktijkleren. 
 64
