zouden (kleine) bedrijven kunnen afzien van het aanvragen van de subsidie, terwijl dit juist 
de werkgevers zijn die financiële ondersteuning het meest nodig hebben.  
 
Om de uitdagingen te erkennen waarmee werkgevers worden geconfronteerd wanneer ze 
aan dergelijke administratieve vereisten moeten voldoen, wordt geadviseerd om 
werkgevers en ondernemers extra te ondersteunen bij de aanvraagprocedure. Dit gebeurde 
ook tijdens de COVID-19 pandemie. Werkgevers konden toen bij de KvK terecht voor hulp 
bij steunaanvragen, zoals het invullen van formulieren om aanspraak te doen op subsidies. 
Voor de pilot BBL-loonkosten subsidieregeling werd bijvoorbeeld een consulent aangesteld, 
wiens taak het was om werkgevers te ondersteunen in het aanvraagproces. Dergelijke 
ondersteuning zou er volgens hen ook aan bijdragen dat de middelen op een rechtmatige 
manier worden besteed. 
 
➔ Stel formats beschikbaar voor de benodigde administratie 
 
➔ Stel een werkconsulent aan om werkgevers te ondersteunen bij de 
aanvraagprocedure 
 
Indienen aanvraag 
Het indienen van de aanvraag vindt plaats via het portaal van de RVO, bekend als UPNL. 
Het portal en aanvraagproces vindt dus volledig digitaal plaats.  
 
Het digitaal werken vormt nog een relatief nieuw en onbekend proces voor (kleine) 
bedrijven op Bonaire, waar veel administratie op papier plaatsvindt. Zo worden bijvoorbeeld 
praktijkleerovereenkomsten van het huidig studiejaar verzameld in een grote multi-map 
die “van het ene naar het andere bureau wordt gebracht”. Het digitaal werken is sinds de 
covid-19 pandemie ook door verschillende overheidsorganisaties ingevoerd in Bonaire. De 
geïnterviewde stakeholders geven aan dat de ervaring leert dat volledig digitaal werken 
niet werkt, en dat er bepaald checks moeten worden ingebouwd in het proces. “Het digitaal 
werken is een vorm, maar het moet wel gekoppeld worden aan maatwerk, een consultant 
moet mee kunnen kijken, de informatie moet kunnen worden gezien. Dit geldt niet alleen 
voor de toekenning, maar ook de inhoudelijke check of de aanvraag compleet is”.  
 
➔ Lever meer maatwerk en ondersteuning voor aanvragers die niet in staat zijn om 
het proces zelfstandig digitaal in te dienen 
 
Controles 
Nadat aanvragen zijn ingediend, vindt er een drie-staps controle plaats door gegevens uit 
te wisselen met SBB en DUO. Eerst wordt gecontroleerd met behulp van gegevens van SBB 
of het leerbedrijf van de aanvrager erkend is voor de opleiding die wordt aangevraagd. 
Hiervoor wordt gekeken of opleidingscode van het leerbedrijf overeenkomt met die van de 
opleiding. Daarnaast wordt het ID van het leerbedrijf en de peildatum (startdatum van de 
subsidieperiode opgegeven in de aanvraag voor de student) opgevraagd en gecontroleerd. 
Deze gegevensuitwisseling vindt plaats zonder samenwerkingsovereenkomst met SBB; de 
gegevens van SBB zijn in principe openbaar op de website.  
 
 59
