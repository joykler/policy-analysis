opleidingsniveau. Drie studenten binnen één organisatie geven bijvoorbeeld alle drie aan 
dat zij heel tevreden waren met de begeleiding en veel steun ervaren vanuit de begeleiding 
op de werkvloer, maar tegelijkertijd ook veel verantwoordelijkheid. Die 
verantwoordelijkheid wordt als prettig, maar soms ook lastig ervaren. Twee van hen geven 
aan dat het wellicht wel beter gaat omdat ze zij-instromers zijn en dus (levens)ervaring 
hebben. Hoewel ze regelmatig zelf moeten aangeven wanneer ze begeleiding nodig hebben, 
wordt wel de ruimte gepakt om meteen met hen te praten. Dit betreft ook praten over 
persoonlijke zaken die van invloed zijn op het werk of twijfels over de opleiding. Dat ervaren 
ze als positief. Zo beschrijft een student: ‘Sowieso heb ik een heel gemotiveerde werk 
begeleidster, waar ik ook wel het gevoel heb dat ik dan ook zo'n emotioneel moment ook 
gewoon even mee kan delen. De andere student vertelt: ‘Die warmte [merk ik ook]. Als er 
iets is, staan ze allemaal meteen klaar met een luisterend oor, want ze hebben liever dat 
je rustig op de afdeling staat dan dat je met je hoofd ergens anders bent.’ In dit voorbeeld 
komt die combinatie tussen zelfstandigheid en steun vanuit de begeleiding dus duidelijk 
naar voren. 
 
Leren en ontwikkelen 
Hoewel studenten over het algemeen tevreden lijken te zijn met hun begeleiding, 
benoemen ze ook een aantal verbeterpunten. Zo komt het gebrek aan ruimte om te leren 
tijdens twee interviews met studenten van verschillende organisaties naar voren, hoewel 
dat voor beiden nu opgelost lijkt te zijn. Eén student vertelt bijvoorbeeld dat ze niet 
voldoende ruimte ervoer om te leren bij haar vorige werkgevers omdat haar begeleiders 
verwachtten dat ze meteen als volwaardig collega zou kunnen optreden. Wat ook niet 
bijdroeg aan een succesvol verloop is dat ze haar vorige stage tijdens de coronaperiode 
heeft gelopen, waardoor werkzaamheden hectisch verliepen. Hierdoor heeft ze veel 
opdrachten niet kunnen maken, omdat haar begeleidster geen tijd vrijmaakte om hierbij te 
ondersteunen. Daardoor heeft ze de opdrachten mee moeten nemen naar de volgende 
stage. Zo zegt ze over haar stage bij de vorige werkgever: ‘De opdrachten die wij moeten 
maken vragen veel tijd van de student, maar ook van de begeleidster, om vragen te 
beantwoorden. Maar ja iedereen is zo bezig, dan kom je er niet aan toe. Ze beloofden 
steeds dat we het de volgende week doen, of morgen, steeds uitgesteld, uitgesteld. We 
kwamen er niet aan toe. Dat vond ik heel irritant, en ik durfde er niets over zeggen, want 
het was mijn eerste stage, het is dan moeilijk om voor jezelf op te komen, [want] je wilt 
een goede beoordeling krijgen.’ Nu hoeft ze niet zelfstandig meer mee te draaien, waardoor 
ze minder taken heeft en zich meer kan concentreren op haar opdrachten. De begeleidsters 
maken tijd vrij voor haar om aan de opdrachten te werken, vragen hoe het gaat en zijn 
beschikbaar voor vragen.  
 
Zoals eerder beschreven, is er een aantal bedrijven dat praktijkleerplaatsen aan studenten 
koppelt. Ook een paar studenten die we gesproken hebben werkten bij deze 
opleidingsbedrijven of detacheringsbureaus waarbij ze de bpv bij een van de onderliggende 
leerbedrijven volgen (voor meer informatie over deze werkgevers zie paragraaf 4.3). Voor 
deze studenten ziet de begeleiding er wat anders uit. Hoewel studenten met zo’n constructie 
niet per se ontevreden zijn over de begeleiding, lijkt de toegevoegde waarde van 
begeleiding vanuit het opleidingsbedrijf of detacheringsbureau voor hen niet altijd heel 
duidelijk. Twee studenten hadden bijvoorbeeld een vakman met een speciale kwalificatie 
als begeleider op de werkvloer vanuit het bedrijf waar ze zijn ingeleend, maar die zagen de 
student niet echt als begeleider. Eén van deze studenten vertelde dat hij soms zelfstandig 
 36
