daarom in de communicatie bedrijven, maar ook intermediairs, erop te wijzen om tijdig te 
beginnen met het verzamelen van de juiste informatie. Ook zou een mogelijke oplossing 
volgens RVO kunnen zijn dat in de POK wordt opgenomen of de voortgang van de studie 
en studieresultaten gedeeld mogen worden met de werkgever. 
 
Naast het ontbreken van gegevens komt het ook voor dat gegevens niet kloppen. Soms 
zijn er onderwijsinstellingen die de studenten of leerlingen niet tijdig hebben ingeschreven 
bij DUO of hierin wijzigingen hebben doorgevoerd. Een adviseur vertelt hierover: “het valt 
me op dat er scholen zijn die studenten niet hebben aangemeld bij DUO. Soms krijgt een 
werkgever de school dan ook niet te pakken en laat de subsidie dan schieten. Dat is zonde.” 
Vanuit het vso is de ervaring dat subsidies soms niet worden uitgekeerd omdat de leerling 
geregistreerd staat onder een nummer dat niet correspondeert met het juiste 
uitstroomprofiel. Volgens een subsidie-adviseur die veel bedrijven bijstaat met 
praktijkleerplaatsen voor vso-leerlingen kan het uitstroomprofiel gedurende het studiejaar 
veranderen. Hierdoor kan het voorkomen dat leerlingen die geregistreerd staan onder een 
‘verkeerd’ uitstroomprofiel de overstap maken naar een uitstroomprofiel dat wel in 
aanmerking komt voor de subsidie. Omdat het uitstroomprofiel dat geregistreerd staat in 
duo niet wordt aangepast, komen de bedrijven die deze leerlingen begeleiden niet in 
aanmerking voor de subsidie. In dit soort situaties zou volgens de adviseur wel subsidie 
moeten worden toegekend. RVO wijst er echter op dat hier een verantwoordelijkheid ligt 
voor de onderwijsinstellingen om de gegevens in DUO aan te passen bij een verandering 
van het uitstroomprofiel.  
 
6.3.3 Onduidelijkheid over voorwaarden 
De voorwaarden van de regeling kunnen voor bedrijven soms onduidelijk zijn. Met name in 
het hbo is onduidelijk wanneer een opleiding wel of niet onder de regeling valt. Dat heeft 
volgens brancheorganisaties te maken met een sterke daling van het aantal duale trajecten. 
Ook bedrijven die studenten van een deeltijdopleiding begeleiden kunnen aanspraak maken 
op de subsidie, zolang er sprake is van een verplicht praktijkonderdeel, wat is vastgelegd 
in een overeenkomst tussen student, opleiding en bedrijf. Voor veel bedrijven is dit echter 
onduidelijk. Door een subsidie-intermediair werd daarnaast nog een andere onduidelijkheid 
benoemd voor het mbo: “Er is sprake van een minimum eis van 610 klokuren. Nu is er 
toegevoegd dat bij een kortere of langere begeleidingsperiode het minimale aantal klokuren 
naar rato omgerekend worden. Dat leidt tot verwarring.” 
 
6.3.4  Controle van gegevens 
Door RVO werd nog gewezen op een aantal punten wat betreft de controle van gegevens. 
Ten eerste wijzen ze erop dat het voor hen moeilijk is om te bepalen of er sprake is van 
begeleid onderwijs, wat een voorwaarde is voor het ontvangen van subsidie: “wij zien dat 
er erkenningen worden afgegeven voor diverse vormen van digitaal onderwijs waarbij niet 
altijd sprake is van begeleid onderwijs. Voor RVO is dit in de uitvoering niet te controleren: 
de onderwijsinstellingen bepalen of er sprake is van BOL, BBL of derde leerweg.” Ten 
tweede benoemen ze dat door een nieuwe werkwijze de praktijkovereenkomst van een 
docent op dossierniveau wordt opgesteld. Omdat het dossier meerdere kwalificaties en 
niveaus bevat kan dit voor RVO uitvoeringstechnische gevolgen hebben bij het bepalen van 
de overschrijding van de nominale duur. Tot slot geeft RVO aan dat ze voor de aanvullende 
 52
