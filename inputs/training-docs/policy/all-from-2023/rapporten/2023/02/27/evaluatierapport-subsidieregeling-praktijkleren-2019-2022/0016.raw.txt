er mogelijk sprake van een selectie-effect: werkgevers die de vragenlijst invulden en wilden 
meewerken aan een interview kunnen verschillen van werkgevers die de vragenlijst niet 
hebben ingevuld of al in de vragenlijst aangaven niet aan en interview te willen meewerken. 
We verwachten echter dat dit effect gering zal zijn. Daarnaast is door verscheidenheid aan 
werkgevers een brede scala aan ervaringen met de subsidieregeling geborgd. De interviews 
vormen daarmee een waardevolle toevoeging aan de gegevens verkregen uit de 
representatieve vragenlijst. 
 
In deze interviews kwamen verschillende onderwerpen aan bod: de motieven en ervaringen 
met het aanbieden van praktijkleerplaatsen, de ervaringen met de begeleiding, ervaringen 
met de subsidieregeling, het aanvraagproces en suggesties voor verbetering van de 
regeling. Deze gesprekken hebben online plaatsgevonden en duurde over het algemeen 
circa 45 minuten. Bij ieder gesprek waren één of twee onderzoekers aanwezig. De 
gesprekken zijn opgenomen, uitgewerkt en thematisch geanalyseerd.  
 
Kenmerken geïnterviewde werkgevers  
Omdat we een breed scala aan ervaringen van werkgevers wilden opdoen, verschilden de 
geïnterviewde werkgevers erg van elkaar: zowel in de grootte van het bedrijf, sector waarin 
ze werkten, en het aantal praktijkleerplaatsen dat ze aanboden. Vier werkgevers werkten 
in de zorg- en vier in de bouwsector. Twee werkgevers werkten in de IT-sector. Tot slot 
hebben we gesproken met één werkgever werkzaam bij de branche ‘overige 
dienstverlening’, één bij ‘logies-, maaltijd- en drankverstrekking’ en één uit de ‘anders’-
categorie. ,Zeven van de geïnterviewde werkgevers werkten bij kleine bedrijven (met 
minder dan 25 medewerkers) en de resterende vijf bij grotere bedrijven, met honderden 
of zelfs duizend medewerkers. De grootte van het bedrijf was ook afgestemd op het aantal 
aangeboden praktijkleerplaatsen. Zo bood een klein bedrijf uit de branche ‘logies- maaltijd 
en drankverstrekking’ één praktijkleerplaats aan, terwijl een groot bedrijf uit de branche 
‘overige dienstverlening’ er in het studiejaar 2021-2022 175 bood.  
2.5 Verdiepende gesprekken met studenten 
Om meer zicht te krijgen op de ervaringen van studenten met praktijkleerplaatsen in het 
algemeen en de begeleiding in het specifiek, zijn er verdiepende gesprekken gevoerd met 
studenten. Aan het einde van de interviews met de werkgevers hebben wij hen gevraagd 
of er studenten bij hun organisatie zijn die wij mogen spreken over hun ervaringen met 
hun praktijkleerplaats. Van de twaalf werkgevers die we gesproken hebben, hadden tien 
toegezegd om bij hun studenten na te vragen of zij mee wilden doen aan een interview. De 
organisatie van deze interviews bleek om verschillende redenen soms lastig. Zo bleek een 
aantal studenten niet mee te kunnen of willen werken, of werden afspraken vergeten. In 
totaal hebben wij tien studenten uit zes organisaties geïnterviewd. Omdat we afhankelijk 
waren van de bereidheid van werkgevers om de vragenlijst in te vullen, mee te werken aan 
een interview én studenten bereid moesten vinden om ook deel te nemen aan een 
interview, kunnen we niet stellen dat deze gesprekken representatief zijn voor alle 
studenten die een praktijkleerplaats volgen. Desondanks bieden ze nuttige inzichten in de 
ervaringen van studenten met praktijkleerplaatsen.  
 
 7
