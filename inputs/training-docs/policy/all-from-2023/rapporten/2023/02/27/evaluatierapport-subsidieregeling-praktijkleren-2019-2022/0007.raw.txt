Uitbreiding naar Caribisch Nederland 
Een subdoel van de evaluatie was daarnaast om te verkennen in hoeverre het wenselijk en 
uitvoerbaar is om de subsidieregeling ook aan te bieden in Caribisch Nederland. Omdat er 
grote verschillen zijn in het onderwijssysteem tussen de eilanden van Caribisch Nederland, 
is er in overleg met het ministerie van OCW besloten om het onderzoek uitsluitend te richten 
op de situatie op Bonaire.  
 
Op basis van het verkennend onderzoek met RVO en stakeholders, concluderen we dat het 
wenselijk en uitvoerbaar is om de regeling naar Bonaire uit te breiden. Echter, de regeling 
kan niet één-op-één worden overgenomen. De grote contextuele verschillen tussen 
Europees Nederland en Bonaire maken dat het van belang is om duidelijke keuzes te maken 
over de wijze waarop de subsidieregeling op Bonaire overgenomen kan worden. Belangrijke 
voorwaarden zijn dat: 
- Er wordt gecommuniceerd in meerdere talen: Nederlands, Papiaments, Engels en 
Spaans. 
- De gegevensuitwisseling tussen RVO en DUO op orde is. BRO is (nog) niet van 
toepassing op Caribisch Nederland en er is (nog) centrale administratie op 
studentniveau. 
- Het maximaal subsidiebedrag moet passend zijn. Het minimumloon ligt er lager en 
er is sprake van een mogelijk wisselkoersrisico. 
- Helder is welke type bedrijven aanspraak kunnen maken op de subsidieregeling. 
- Formats beschikbaar worden gesteld voor de benodigde administratie, om 
regeldruk bij werkgevers te minimaliseren. 
- Werkconsulent worden aangesteld om werkgevers te ondersteunen bij de 
aanvraagprocedure. 
- Meer maatwerk en ondersteuning word geleverd voor aanvragers die niet in staat 
zijn om het proces zelfstandig digitaal in te dienen. 
Daarbij dient overwogen te worden of uitbreiding van de caseload van Europees 
Nederlandse RVO-medewerkers wenselijk en haalbaar is. 
 
Conclusie rapport 
De subsidieregeling wordt door de verschillende betrokkenen (zeer) positief gewaardeerd 
en als van groot belang beschouwd om te kunnen voldoen aan de vraag naar opgeleid 
personeel. Het advies is om de subsidieregeling te continueren voor Europees Nederland. 
De verkenning laat zien dat subsidieregeling naar Caribisch Nederland kan worden 
uitgebreid.
