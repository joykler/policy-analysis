subsidies liever, net als bij het hbo, met opleidingscodes (crebo) werken in plaats van SBI 
codes. SBI codes zijn een statistisch gegeven bij de KvK, terwijl het in de loop der jaren 
kan afwijken doordat de bedrijfsactiviteiten een ander accent krijgen. De SBI code kan door 
de werkgever wel eenvoudig worden gewijzigd bij de KvK. 
6.4 Uitbreiding naar Caribisch Nederland  
Het ministerie van OCW heeft gevraagd een eventuele uitbreiding naar Caribisch Nederland 
in het onderzoek mee te nemen. Voorzieningen die in Europees Nederland beschikbaar zijn, 
dienen ook zoveel mogelijk in Caribisch Nederland te zijn. Mede door verschillende 
wetgevingen is dat nu nog niet altijd het geval. OCW is daarom voornemens de specifieke 
wetgeving die er nu nog is voor het beroepsonderwijs in Caribisch Nederland te integreren 
in de Wet educatie en beroepsonderwijs. Daarmee is er straks nog maar één wettelijk kader 
dat zowel voor het Europese deel als het Caribische deel van Nederland geldt. Daarbij is 
het belangrijk om te weten of het wenselijk en uitvoerbaar is om de Subsidieregeling 
praktijkleren uit te breiden naar Caribisch Nederland. Omdat er grote verschillen zijn in het 
onderwijssysteem tussen de eilanden van Caribisch Nederland, is er in overleg met het 
ministerie van OCW besloten om het onderzoek uitsluitend te richten op de situatie op 
Bonaire. 
 
Wij beginnen deze paragraaf met een verkenning van de lokale context op Bonaire: hoe 
ziet de lokale arbeidsmarkt, het onderwijs, en praktijkleren eruit op Bonaire? Vervolgens 
gaan we in op de uitvoerbaarheid van de subsidieregeling in Bonaire en geven we 
aanbevelingen.  
6.4.1 De lokale arbeidsmarkt 
De economie van Bonaire heeft de afgelopen jaren een veelbewogen tijd doorgemaakt. In 
14
2020 onderging de economie, als gevolg van de covid-19 pandemie, een krimp van 8,4% . 
Een krimp die ruim twee keer zo groot is als in Europees Nederland, waar de economie in 
15
hetzelfde jaar met 3,7% kromp . Vanwege de opgelegde reisbeperkingen vielen de 
grootste klappen in de toerismesector. Toerisme is erg belangrijk voor het eiland: het is 
16
verantwoordelijk voor 42% van de Bonairiaanse economie . De Bonairiaanse economie 
wordt grotendeels gevormd door midden- en kleinbedrijven (MKB) en ondernemers. Voor 
hen had de krimp een nog grotere impact, omdat deze bedrijven vaak een financieel 
vangnet misten om op terug te vallen. 
 
Het opheffen van de beperkingen in verband met de covid-19-pandemie gaf de 
Bonairiaanse economie wat ruimte terug, maar bracht op zijn beurt een belangrijk 
personeelstekort op het eiland aan het licht. Vooral in de sectoren van horeca & toerisme, 
 
14
 CBS (2022). Economie Bonaire in 2020 met ruim 8 procent gekrompen. Geraadpleegd 31/10/2022 van: 
https://www.cbs.nl/nl-nl/nieuws/2022/39/economie-bonaire-in-2020-met-ruim-8-procent-
gekrompen#:~:text=Het%20bbp%20in%20werkelijke%20prijzen,miljoen%20US%20dollar%20in%202020. 
15
 CBS (2021). De Nederlandse economie in 2020 : De belangrijkste economische ontwikkelingen in het coronajaar 
2020. Geraadpleegd 31/10/2022 van: https://www.cbs.nl/nl-nl/longread/de-nederlandse-economie/2021/de-
nederlandse-economie-in-
2020?onepage=true#:~:text=De%20Nederlandse%20economie%20kromp%20in,gelijk%20aan%20die%20in%20
2009. 
16
 KvK Bonaire (2020). Economie Bonaire: https://bonairechamber.com/ondernemen-op-
bonaire/economie/#:~:text=Het%20toerisme%20is%20de%20grootste,ligt%20dat%20dus%20iets%20hoger. 
 53
