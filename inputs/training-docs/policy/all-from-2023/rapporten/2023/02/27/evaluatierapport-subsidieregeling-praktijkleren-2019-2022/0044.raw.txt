werkdruk. Omdat er meestal echter sprake is van een arbeidsovereenkomst kunnen ze pas 
ingrijpen wanneer de studievoortgang van de student serieus in gevaar komt.  
5.4 Ervaringen van studenten met praktijkleerplaatsen 
Aangezien het ministerie van OCW de ervaringen van studenten heel belangrijk vindt en 
hier reeds weinig data over beschikbaar is, beschrijven we hier ook de ervaringen van 
studenten met de begeleiding op hun praktijkleerplaatsen. De subsidieregeling is immers 
een tegemoetkoming in de kosten van de begeleiding bij de opleiding in de praktijk. Deze 
11
paragraaf belicht het perspectief van de student ; dit hoeft niet noodzakelijkerwijs overeen 
te komen met dat van andere stakeholders en RVO. 
 
Het vinden van een praktijkleerplaats 
Allereerst lijkt er geen eenduidige weg te zijn hoe studenten tot hun praktijkleerplaats zijn 
gekomen. Een aantal studenten heeft bijvoorbeeld simpelweg gesolliciteerd bij hun functie, 
maar dat geldt niet voor iedereen. Een andere student hoorde bijvoorbeeld via een vriend 
over een traject bij een werkgever tijdens zijn vorige opleiding. Bij die werkgevers heeft hij 
eerst stage gelopen om te kijken of de werkgever beviel voordat hij daar een 
praktijkleerplaats ging doen. Ook binnen één organisatie kunnen studenten op verschillende 
manieren binnenkomen, zoals bij drie zij-instromers (van verschillende opleidingen en 
opleidingsniveaus) die bij dezelfde organisatie een praktijkleerplaats hebben. Twee van hen 
hebben gesolliciteerd, terwijl de derde via een ander traject bij de organisatie terecht 
kwam. Deze student was tijdens de coronaperiode ontslagen bij haar vorige baan, waardoor 
ze zich moest heroriënteren. Na een goede ervaring met haar huidige werkgever via een 
andere regeling, besloot ze een bbl-opleiding te gaan doen en kreeg ze een 
praktijkleerplaats. Het vinden van een praktijkleerplaats lijkt dus vooral een taak van de 
studenten zelf. 
 
Contactmomenten 
Als we kijken naar de contactmomenten voor begeleiding, lijken de meeste studenten geen 
vaste momenten te hebben waarop ze hun begeleider spreken. Zo vertellen twee studenten 
bijvoorbeeld dat zij de begeleidster weten te vinden als zij vragen hebben, maar er is meer 
sprake van 'samenwerking' dan begeleiding: ‘[om technische zaken te bespreken] is er 
geen formeel aanspreekpunt en, als ik voor mezelf spreek, je hebt gewoon een aantal 
mensen met wie ik over dit soort dingen praat, die ik dan wel toevalligerwijs ben 
tegengekomen. Of nou ja, van wie ik wist dat ik ze moest roepen, maar daar zijn geen 
formele afspraken voor.’ Ook twee andere studenten geven aan dat er geen strikte 
momenten zijn dat begeleiding plaatsvindt, maar dat zij vooral on-the-job worden begeleid. 
Ze moeten wel zelf aangeven als ze hulp nodig hebben.  
 
Vrijheid en autonomie 
De meeste studenten die we hebben gesproken lijken over het algemeen tevreden met de 
begeleiding die ze krijgen vanuit hun praktijkleerplaats: vooral de combinatie tussen het 
terecht kunnen bij iemand bij vragen en zelfstandigheid wordt als prettig ervaren. 
De meeste van de studenten die we hebben gesproken ervaren namelijk veel 
zelfstandigheid op hun praktijkleerplaats. Dit lijkt niet af te hangen van het 
 
11
 Zie paragraaf 2.5 over de selectie van studenten. 
 35
