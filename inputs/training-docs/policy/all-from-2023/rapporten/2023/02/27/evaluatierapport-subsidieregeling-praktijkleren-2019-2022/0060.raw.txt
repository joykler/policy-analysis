In het algemeen geldt dat de procedure goed loopt en relatief weinig problemen oplevert. 
RVO heeft hier de afgelopen jaren flink in geïnvesteerd en heeft aangegeven dat zij aan de 
slag gaan met het telkens weer gebruiksvriendelijker maken van de procedure. Hieronder 
beschrijven we procedurele verbeterpunten. 
6.3.1 Gebruiksvriendelijkheid 
Hoewel de gebruiksvriendelijkheid van het aanvragen van de subsidie de afgelopen jaren 
flink is verbeterd, geven subsidie-intermediairs aan dat hierin nog meer verbetering 
mogelijk is. Het gaat dan met name om het feit dat bedrijven bepaalde gegevens meerdere 
keren moeten invullen. Zo geeft een adviseur aan: “We hebben veel te maken met 
bedrijven die terugkomen en opnieuw een aanvraag doen. Het zou makkelijk zijn als we 
klantgegevens niet opnieuw hoefden in te voeren.” Volgens RVO is dit voor een deel van de 
gegevens wel mogelijk als het KvK nummer bekend is, maar wellicht is dat niet voor alle 
aanvragers niet duidelijk. RVO wil zelf ook een verbeterslag maken door het automatisch 
koppelen van bepaalde gegevens, bijvoorbeeld vanuit DUO. Ook geven ze aan: “We kunnen 
nog eens goed kijken naar de praktijklerenadministratie mbo-bbl. Je vraagt nu voor het 
diploma al bepaalde informatie op en dan voor deze regeling nog eens opnieuw. Dat kan 
mogelijk handiger.” Ook de werkgevers geven aan dat de aanvraagprocedure – ondanks 
grote verbeteringen de laatste jaren – nog enige verbetering behoeft. Zo ervaren ze het als 
omslachtig dat ze bij iedere aanvraag opnieuw veel gegevens zelf moeten invullen, terwijl 
het merendeel van deze gegevens waarschijnlijk al bekend is. Hoewel een deel van de 
gegevens van de werkgever zelf wel automatisch aangevuld kan worden na het invullen 
van het KvK nummer, geldt dit niet voor student- of leerling gegevens. Dat heeft volgens 
het RVO te maken met de AVG: “de aanvrager zal altijd moeten blijven aangeven voor 
welke leerlingen of studenten de subsidie wordt aangevraagd”. Naast het opnieuw invullen 
van de gegevens, kost ook het opzoeken van crebo-codes de werkgevers momenteel veel 
tijd en moeite, terwijl deze informatie volgens een van de werkgevers bekend - en daardoor 
automatisch in te vullen – zou moeten zijn. Ook hierin zou het automatisch koppelen van 
gegevens vanuit DUO een oplossing kunnen zijn. Het automatisch invullen van gegevens 
zou mogelijk wel kunnen leiden tot meer fouten in de gegevens.  
 
Volgens RVO zou er ook gekeken kunnen worden naar het bieden van coulance bij het 
maken van fouten. “Er is nu na de deadline geen herstelmogelijkheid in het voordeel van 
de klant (bijvoorbeeld wanneer een fout is gemaakt in de periode van begeleidingsweken).” 
RVO plaatst daarbij de kanttekening dat dit leidt tot meer uitvoeringskosten en een groter 
budgetbeslag. Ook kan een herstelmogelijk ertoe leiden dat aanvragers bij de indiening 
minder precies zijn. Hierin speelt dus een dilemma tussen het bieden van coulance en het 
vergroten van de complexiteit in de controle door RVO. 
6.3.2 Ontbrekende of niet kloppende gegevens 
Zowel RVO als subsidie-intermediairs merken dat er bij de aanvraag soms bepaalde 
gegevens ontbreken. Het gaat dan bijvoorbeeld om een ontbrekende handtekening van een 
student of leerling of het ontbreken van een BPV handboek. Als het bedrijf daar pas 
achteraan gaat als de student of leerling het studiejaar al heeft afgerond, kan dit problemen 
opleveren. Zo vertelt iemand van de RVO: “Het beroepspraktijkvormingshandboek met alle 
opdrachten is eigendom van de BBL student. Als de studie is afgerond heeft de werkgever 
hier geen toegang meer toe. Opleidingsinstellingen mogen de gegevens niet leveren aan 
de leerbedrijven vanwege de AVG.” Ook subsidie-intermediairs herkennen dit. RVO probeert 
 51
