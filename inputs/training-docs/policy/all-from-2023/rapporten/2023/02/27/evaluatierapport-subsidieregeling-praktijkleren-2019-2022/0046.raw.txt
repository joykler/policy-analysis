naar makkelijke klusjes werd gestuurd. Een ander voorbeeld: een student is heel tevreden 
met zijn werk, maar niet met de begeleiding die hij vanuit het opleidingsbedrijf heeft 
gekregen. Hij begon het pas leuk te vinden toen hij bij de werkgever waar hij is ingeleend 
aan de slag kon: ‘[bij de werkgever] ben ik wel goed begeleid. Ik ben zelf ook wel leergierig, 
dus ik vroeg wel bij alles van, hoezo doe je dit zo? En dan legt die gewoon alles rustig uit. 
Ze namen wel de tijd voor me om dingen uit te leggen en te laten zien. Dus dat is wel 
prettig, want bij sommige bedrijven word je meteen in diepe gegooid en dan moet je het 
maar uitzoeken of zo, maar hier is dat niet. Ik heb gewoon superfijne collega's die me alles 
gewoon graag leren .’ Van begeleiding vanuit het opleidingsbedrijf is er volgens de student 
niet veel sprake geweest; hij heeft gewoon 'samen' met collega's gewerkt, maar kreeg geen 
begeleiding vanuit het opleidingsbedrijf en eigenlijk ook beperkt op de werkvloer: ‘Ik heb 
eigenlijk niet echt het gevoel dat ik heel veel profijt heb gehad van [opleidingsbedrijf]. Ik 
had eigenlijk beter gewoon in dienst kunnen gaan meteen, want dan krijg je ten eerste 
meer betaald en ten tweede, voor mijn werkgever is het goedkoper.’ Al met al was de 
student niet heel positief over de leerwerkplaats bij het opleidingsbedrijf: hij verdiende 
minder door via hen te gaan te werken dan wanneer hij meteen aan het werk was gegaan. 
Bovendien had hij het gevoel weinig aan de training te hebben. 
5.5 Motieven voor het gebruik van de subsidieregeling  
De grote meerderheid (88%) van de werkgevers die de vragenlijst hebben ingevuld, vraagt 
subsidie aan. Figuur 5.9 laat zien dat ruim de helft – namelijk 57 procent – aangeeft dat ze 
dit doen omdat de mogelijkheid er simpelweg is. Voor een vijfde van de werkgevers is het 
noodzakelijk om subsidie aan te vragen; zonder de extra gelden van de subsidie zouden zij 
geen praktijkleerplaats kunnen aanbieden. Dit beeld is ook meermaals bevestigd tijdens 
interviews met werkgevers; voor hen is het aanbieden van praktijkleerplaatsen de core 
business. Uit interviews met werkgevers van deze bedrijven blijkt dat dit verschillende type 
bedrijven betreft, maar vooral bedrijven die praktijkleerplaatsen aanbieden voor studenten 
in een kwetsbare positie. Zij gaan er in hun begrotingen ook vanuit dat de aanvragen 
worden toegekend. Ze leggen uit dat ze de subsidie berekenen in het tarief dat ze vragen 
voor de studenten die ze plaatsen bij de onderliggende leerbedrijven. Als de subsidie zou 
verdwijnen, dan zou dit tarief omhoog moeten om de kosten te dekken. 
 
Omdat de mogelijkheid wordt geboden
57%
Omdat ik vind dat de overheid kan bijdragen aan de
56%
ontwikkeling van studenten binnen leerbedrijven
Omdat ik vind dat de overheid praktijkleerplaatsen
41%
financieel dient te stimuleren
Omdat het niet mogelijk is om een praktijkleerplaats
21%
aan te bieden zonder subsidie
Anders, namelijk ...
6%
0% 20% 40% 60% 80% 100%
 
Figuur 5.9. Belangrijkste redenen om de subsidie praktijkleren aan te vragen (n=4.097). 
Meerdere antwoorden zijn mogelijk 
 
 37
