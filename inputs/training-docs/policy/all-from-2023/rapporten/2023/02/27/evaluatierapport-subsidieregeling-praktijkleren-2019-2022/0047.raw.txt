Een werkgever licht bovendien toe dat het begeleiden van een -volgens haar- student in 
een kwetsbare positiehaar veel tijd heeft gekost. De subsidieregeling was een belangrijke 
inkomstenbron voor haar. Ze licht toe: 
 
“[Student] is een jongen die veel begeleiding en tijd van je vraagt, een andere jongere die 
dat misschien niet nodig heeft, zou minder werk vragen, maar hier zijn we veel tijd en 
energie mee kwijt. Er zijn te veel escalaties elke keer. Als we geen subsidie hadden gehad, 
weet ik niet of ik het hele jaar door had laten gaan. Nu is het fijn geweest om een subsidie 
te hebben die in ieder geval een deel van de kosten dekt.” 
 
Van de werkgevers die de subsidie praktijkleren wel hebben aangevraagd geeft 28 procent 
aan dat de subsidie niet tot helemaal niet heeft bijgedragen aan de motivatie om een 
praktijkleerplaats aan te bieden, terwijl eenzelfde percentage werkgevers juist aangeeft dat 
de subsidie hier veel tot heel veel aan heeft bijgedragen (figuur 5.10).  
 
7% 21% 44% 23% 5%
0% 20% 40% 60% 80% 100%
Helemaal niet Niet Gemiddeld Veel Heel veel
 
Figuur 5.10. Mate waarin de subsidieregeling heeft bijgedragen aan motivatie om 
praktijkleerplaatsen aan te bieden (n=4.044). 
 
De 573 werkgevers die geen subsidie hebben aangevraagd voor de praktijkleerplaats 
hebben hier verschillende redenen voor. Dit is weergegeven in figuur 5.11. Zo geeft 30 
procent aan hier niet voor in aanmerking te komen. Bijna 20 procent van de werkgevers 
die geen subsidie hebben aangevraagd was daarnaast niet op de hoogte van het bestaan 
van de subsidie. In de figuur zien we ook dat veel werkgevers een andere reden hebben 
genoemd waarom ze geen gebruikmaken van de subsidie. Het merendeel van de 
werkgevers noemt hier als oorzaak het niet kunnen vinden van leerlingen voor de 
aangeboden praktijkleerplaatsen of omdat er dat jaar geen bbl-leerlingen in het bedrijf 
stage liepen, waardoor ze ook geen subsidie hoefden aan te vragen – en dit ook niet 
konden.  
 
 
 38
