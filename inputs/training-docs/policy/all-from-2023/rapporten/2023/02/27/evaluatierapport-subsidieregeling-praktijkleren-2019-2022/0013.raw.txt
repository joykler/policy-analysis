meegenomen, om een compleet beeld van de aantallen over de tijd te krijgen. Daarnaast 
is een RVO bestand met informatie van aanvragers over het studiejaar 2020-2021 
geanalyseerd, waarbij ook uitsplitsingen zijn gemaakt naar sector, niveau en 
bedrijfsomvang.  
2.2 Verdiepende gesprekken met RVO en subsidie-intermediairs 
Er is een verdiepend groepsgesprek gehouden met vier medewerkers van RVO/ team 
praktijkleren. Het gesprek ging over de ontwikkelingen in het gebruik van de regeling, de 
doeltreffendheid, doelmatigheid en rechtmatigheid en mogelijke verbeterpunten. 
Intermediairs spelen een belangrijke rol in de subsidieregeling. Daarom zijn intermediairs 
die bij veel aanvragen betrokken waren, benaderd voor een individueel, verdiepend 
gesprek over hun ervaringen met de regeling in de praktijk en mogelijke verbeterpunten. 
Uiteindelijk is met zes van hen een gesprek gevoerd. Een overzicht van de 
gesprekspartners staat in bijlage 1. 
2.3 Vragenlijst onder werkgevers 
We hebben een vragenlijst uitgezet onder werkgevers om hun motieven om al dan niet 
praktijkleerplaatsen aan te bieden te onderzoeken. Ook hebben we de impact van de 
subsidieregeling onderzocht. De vragenlijst is op twee manieren verstuurd naar 
werkgevers. We hebben de vragenlijst allereerst uitgezet onder alle aanvragers van de 
subsidie praktijkleren over het studiejaar 2020-2021. Hiervoor gebruikten we via RVO 
verkregen contactgegevens die zijn gekoppeld aan de subsidieaanvragen. Deze staan in de 
database die we hebben geanalyseerd tijdens de deskresearch (activiteit 1). We hebben de 
aanvragers hierdoor persoonlijk via e-mail kunnen benaderen met de vraag om de 
vragenlijst in te vullen. We hebben de vragenlijst uiteindelijk naar 22.219 unieke 
aanvragers kunnen versturen. Wanneer aanvragers meermaals een aanvraag hadden 
ingediend, voor meerdere leerlingen en/of voor meerdere onderwijssoorten, zijn zij slechts 
eenmaal benaderd.  
 
Om ook inzicht te krijgen in de ervaringen van werkgevers die geen gebruikmaken van de 
Subsidieregeling praktijkleren, heeft SBB voor ons een algemene uitnodiging verspreid 
onder een representatieve steekproef van 10.000 werkgevers, met de vraag om de 
vragenlijst in te vullen. In deze uitnodiging benoemden we specifiek dat de uitnodiging 
voornamelijk bedoeld was voor werkgevers die geen gebruikmaken van de subsidie. Door 
de verschillende wijzen van benaderen is het in theorie toch mogelijk dat een werkgever 
twee keer de vragenlijst invult. We hebben een random steekproef getrokken en de 
bedrijfsnaam gecontroleerd. Geen enkele bedrijfsnaam kwam meer dan één keer voor. Wij 
gaan er daarom vanuit dat de vragenlijsten zijn ingevuld door unieke werkgevers. 
 
Kenmerken respondenten 
In totaal zijn dus ruim 32.000 werkgevers benaderd om deel te nemen aan het onderzoek. 
Van deze grote groep werkgevers heeft in totaal 4.703 respondenten de vragenlijst in 
voldoende mate ingevuld om de resultaten mee te nemen in de analyse. We hebben het 
volgende criterium gehanteerd: een respondent in de vragenlijst is tenminste tot de vraag 
 4
