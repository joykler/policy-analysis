Selectielijst van het ministerie van Justitie en Veiligheid vanaf 5 mei 1945 
 
2.2.3 Structuur en taken per 1 januari 2020 
In deze subparagraaf is een overzicht opgenomen van de onderdelen die op 1 januari 2020 onder 
het ministerie van JenV ressorteren. De beschrijving van de organisatie is gebaseerd op het recent 
gewijzigde Organisatiebesluit Ministerie van Justitie en Veiligheid (zie hierboven, subparagraaf  
1.3.1). Voor de vroegere organisatiestructuur van het ministerie vanaf 1945 wordt verwezen naar 
eerdere beschrijvingen, met name in rapporten institutioneel onderzoek (RIO), die zijn opgesteld 
voor de reeds vastgestelde basisselectiedocumenten. 
 
De politieke leiding op het ministerie is in handen van de minister van Justitie en Veiligheid, de 
minister voor Rechtsbescherming en de staatssecretaris van Justitie en Veiligheid. Het ministerie 
bestaat uit de secretaris-generaal, de plaatsvervangend secretaris-generaal, de clusters, de 
diensten en baten-lastenagentschappen en het secretariaat van het Schadefonds 
Geweldsmisdrijven. Ook het Openbaar Ministerie (OM) valt, als sui generis, onder het ministerie. 
Verder worden in deze subparagraaf drie ZBO’s zonder rechtspersoonlijkheid beschreven, een 
aantal adviesorganen dat nauw samenwerkt met JenV en particuliere justitiële inrichtingen, die 
onder deze selectielijst vallen. 
2.2.3.1 Het cluster secretaris-generaal (SG-cluster) 
De Secretaris-Generaal is ambtelijk verantwoordelijk voor de volgende dienstonderdelen: de 
clusters op het departement, de diensten en de baten-lastenagentschappen. Daarnaast vervult de 
Secretaris-Generaal de rol van eigenaar als bedoeld in de Regeling agentschappen en de circulaire 
'Governance ten aanzien van zbo’s’, voor de dienstonderdelen en de zelfstandige bestuursorganen. 
 
Het SG-Cluster heeft taken op de terreinen van wetgeving, Europese en internationale, alsook 
civielrechtelijk aangelegenheden, onderzoek, strategievorming, innovatie, voorlichting, 
communicatie, financiën en bestuurlijke en parlementaire ondersteuning.  
Het SG-Cluster bestaat uit de volgende dienstonderdelen: de Directie Wetgeving en Juridische 
Zaken (DWJZ), de Directie Europese en Internationale Aangelegenheden (DEIA), de Centrale 
Eenheid Strategie (CES), de Directie Bestuursondersteuning (DBO), de Directie Communicatie 
(DCOM), de Directie Financieel-Economische Zaken (DFEZ), het Innovatieteam, het Project-, 
Programma- en Adviescentrum (PPAC) en het bureau Adviescollege Verloftoetsing tbs (Avt).  
2.2.3.2 Het cluster plaatsvervangend secretaris-generaal (pSG-cluster) 
Het pSG-cluster bewaakt en coördineert de aanlevering van stukken aan de bewindslieden en de 
secretaris-generaal, maar ook aan het parlement, de Algemene Rekenkamer en internationale 
instanties. Het pSG-cluster verricht daarnaast taken op het terrein van de bedrijfsvoering van het 
ministerie, in het bijzonder op het gebied van personeel, informatievoorziening, organisatie, 
automatisering, huisvesting en faciliteiten. Het pSG-cluster zorgt onder meer voor voldoende en 
gekwalificeerd personeel, ict-apparatuur en applicaties, passende huisvesting en vergaderruimtes. 
Een andere taak is afstemming van de inbreng van JenV in overleg met andere departementen op 
het gebied van bedrijfsvoering. Het pSG-cluster is tevens belast met de advisering en 
ondersteuning van de secretaris-generaal ten aanzien van de eigenaarsrol van de SG bij het 
Centraal Orgaan opvang Asielzoekers, de Commissie Schadefonds Geweldsmisdrijven, het Instituut 
Fysieke Veiligheid, de Onderzoeksraad voor Veiligheid en de Raad voor Rechtsbijstand. 
Het pSG-cluster bestaat uit de directie Personeel en Organisatie (DP&O), de directie 
Informatievoorziening en Inkoop (DI&I), het Dienstencentrum (DC), de directie Huisvesting en 
Facilities (DHF) en de directie Eigenaarsadvisering (DEA). 
2.2.3.3 De directoraten-generaal 
Alle directoraten-generaal houden zich bezig met beleid op een specifiek beleidsterrein. Ze zijn 
belast met het (laten) ontwikkelen, implementeren en in zeer beperkte mate met de uitvoering van 
beleid. Hieronder wordt per directoraat-generaal aangegeven met welk beleidsterrein zij zich bezig 
houdt. Naast stafondersteuning bestaan de directoraten–generaal uit verschillende directies. Deze 
onderdelen worden hier kort genoemd (meer gedetailleerde informatie is te vinden in het eerder 
genoemde Organisatiebesluit). 
 
Het directoraat-generaal Straffen en Beschermen (DGSenB) 
Het DGSenB houdt zich bezig met de bescherming en begeleiding van jeugdigen in onveilige 
opvoedsituaties en een persoonsgerichte en groepsgerichte aanpak van jeugdigen die in aanraking 
komen of dreigen te komen met politie en Justitie. Daarnaast beschermt het DGSenB personen en 
instellingen tegen criminaliteit en begeleidt het slachtoffers van geweld en criminaliteit. Het beleid 
24
