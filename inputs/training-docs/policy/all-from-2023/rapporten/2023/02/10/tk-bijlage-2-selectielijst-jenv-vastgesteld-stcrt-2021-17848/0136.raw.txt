Selectielijst van het ministerie van Justitie en Veiligheid vanaf 5 mei 1945 
Rijksoverheid - standaard gewaardeerd als te vernietigen. Dat is veranderd door de 
inbreng van externe deskundigen bij de vaststelling van selectielijsten, die meer waarde 
hechten aan WOB-verzoeken en voor hun blijvende bewaring pleiten. Rekening houdend 
met die tendens gaan de vertegenwoordigers van de algemene rijksarchivaris akkoord 
met het voorstel om dergelijke verzoeken in de selectielijst van JenV te waarderen als 
permanent te bewaren. 
Werkproces 7.1:  Het leiden van een opsporingsonderzoek waarbij niet tot vervolging 
wordt overgegaan 
De waardering maakt aanvankelijk melding van het uitgangspunt dat dit proces van 
toepassing was ‘Bij een duidelijk vastgestelde overtreding of misdrijf maar zonder dat het 
leidt tot een eindbeslissing van rechtbank of OM’. De externe deskundige oordeelt dat 
hier sprake is van een problematische gedachtegang: hoe heeft men een overtreding of 
misdrijf vastgesteld zonder een beslissing van rechtbank of OM? Hij adviseert bijgevolg 
om dit uitgangspunt anders te formuleren, zodat duidelijk is welke belangen spelen. De 
vertegenwoordigers van de zorgdrager nemen naar aanleiding van dit advies het proces 
nogmaals grondig onder de loep en voeren diverse aanpassingen door. Een eerste is het 
wijzigen van de beschrijving het werkproces van ‘Het leiden van een 
opsporingsonderzoek’ in ‘Het leiden van een opsporingsonderzoek waarbij niet tot 
vervolging wordt overgegaan’. Daarmee wordt duidelijk(er) dat de gegevens van het 
strafonderzoek waarbij wel tot vervolging wordt overgegaan, onder proces 7.2 vallen. 
Voorts wordt in het veld met de waardering de gecontesteerde zin ‘Bij een duidelijk 
vastgestelde overtreding of misdrijf maar zonder dat het leidt tot een eindbeslissing van 
rechtbank of OM’ vervangen door de zin ‘Bij een duidelijk vastgestelde overtreding of 
misdrijf zonder dat het leidt tot strafvordering door het OM’. Dat maakt inzichtelijk dat 
ofwel overtredingen of misdrijven worden vastgesteld zonder dat een verdachte bij het 
OM bekend is, ofwel overtredingen of misdrijven worden vastgesteld waarbij een 
verdachte bij het OM bekend is, maar het OM beslist om niet tot vervolging over te gaan. 
Daarbij aansluitend worden ook de waarderingen ‘V direct na het vervallen van het recht 
tot strafvordering door verjaring’ toegevoegd en de waardering ‘Bij (nog) niet vastgesteld 
misdrijf of overtreding: V5’ geschrapt. De overige termijnen zijn gebaseerd op de Wet 
justitiële en strafvorderlijke gegevens en worden bijgevolg behouden. 
Werkproces 7.2: Het vervolgen van een of meerdere verdachten in strafzaken 
De vertegenwoordigers van de zorgdrager suggereren om voor dit proces een streekproef 
te trekken of voorbeelddossiers te bewaren. De vertegenwoordigers van de algemene 
rijksarchivaris stellen echter voor om dit proces te waarderen als te vernietigen. 
Steekproeven en voorbeelddossiers vinden zij minder geschikt wegens het groot aantal 
organisatieonderdelen en de erg uiteenlopende categorieën misdrijven en overtredingen. 
Bovendien worden zaken die tot een veroordeling leiden (ook) deels blijven bewaard op 
het niveau van de Rechtspraak. Het Openbaar Ministerie kan tot slot steeds gebruik 
maken van de in onderdeel 3.5 van beschreven mogelijkheden om archiefbescheiden uit 
te zonderen van vernietigen. 
Naar aanleiding van de opmerkingen van de externe deskundige omtrent proces 7.1 
verduidelijken de vertegenwoordigers van de zorgdrager zowel in het veld met de 
waardering als in het veld met de toelichting dat gegevens van het strafonderzoek 
waarbij wel tot vervolging wordt overgegaan, onder dit proces vallen. Voorts 
verduidelijken zij uit eigen beweging dat in het geval van recidive langere termijnen 
gelden.
