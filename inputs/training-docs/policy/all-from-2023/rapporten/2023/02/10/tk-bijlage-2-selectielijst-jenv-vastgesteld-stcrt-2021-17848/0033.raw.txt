Selectielijst van het ministerie van Justitie en Veiligheid vanaf 5 mei 1945 
 
medeoprichter van de stichtingen die belangen van bepaalde doelgroepen vertegenwoordigen. Zo 
zijn er stichtingen op het gebied van reclassering: Stichting Reclassering Nederland (SRN), 
Verslavingsreclassering (GGZ), Leger des Heils Jeugdbescherming en Reclassering (LJR), HALT.  
Op het terrein van slachtofferhulp zijn ook diverse door JenV gesubsidieerde stichtingen actief: 
Stichting Perspectief Herstelbemiddeling (St. PH), Expertisebureau Online Kindermisbruik (EOKM), 
Slachtofferhulp Nederland, Nidos (jeugdbescherming voor vluchtelingen) en Coördinatiecentrum 
Mensenhandel (CoMensha).  
Op het gebied van criminaliteitsbestrijding acteren de volgende stichtingen met subsidie van JenV: 
Centrum voor Criminaliteitsbestrijding en Veiligheid (CCV), Aanpak Voertuigcriminaliteit (AVC), 
Aanpak Financieel-Economische Criminaliteit in Nederland (SafeCin), Centrum Internationale 
Kinderontvoering (CIK).  
Daarnaast subsidieert JenV Stichting Donorgegevens Kunstmatige bevruchting (SDKB), Stichting 
Arbeidsmarkt en Opleidingsfonds Politie (SAOP), Stichting NL Confidential (St. NLC), Stichting 
Recht en Overheid (St. RenO), Stichting Adoptievoorzieningen (St. AV), Expertisecentrum 
Forensische Psychiatrie (EFP) en Maatschappelijke Alliantie (MA).  
 
ZBO en RWT 
Naast de stichting zijn er begrotingsgefinancierde zelfstandige bestuursorganen en rechtspersonen 
met een wettelijke taak, waarmee JenV verbonden is, zoals: het Centraal Orgaan opvang 
asielzoekers (COA), de Raad voor Rechtsbijstand (RvR), het Instituut Fysieke Veiligheid (IFV), de 
Onderzoeksraad voor Veiligheid (OVV), de Autoriteit Persoonsgegevens (AP), het Bureau Financieel 
Toezicht (BFT), de Politieacademie (PA), het Landelijk Bureau Inning Onderhoudsbijdragen (LBIO), 
het Nederlands Register Gerechtelijk Deskundigen (NRGD), de Raad voor de rechtshandhaving, de  
Particuliere jeugdinrichtingen (cluster) en de Particuliere forensisch psychiatrische centra (cluster) 
 
JenV heeft ook een relatie met sommige niet-begrotingsgefinancierde zelfstandige bestuursorganen 
en rechtspersonen met een wettelijke taak, zoals: de Kansspelautoriteit (Ksa), het 
Keurmerkinstituut BV (Certificatie-instelling voor jeugdbescherming en jeugdreclassering). 
 
Subsidierelaties 
Op het werkterrein van JenV bewegen zich ook organisaties met een wettelijke taak en/of subsidie, 
die geen zelfstandige bestuursorganen en/of rechtspersonen met een wettelijke taak zijn, zoals de 
Koninklijke Notariële Beroepsorganisatie (KNB)/ cluster notarissen, de Koninklijke 
Beroepsorganisatie van Gerechtsdeurwaarders (KBvG)/ cluster gerechtsdeurwaarders, de 
Nederlandse Orde van Advocaten (NOvA), de Stichting Coördinatiecentrum Mensenhandel 
(CoMensha), de Stichting Centrum Internationale Kinderontvoering (CIK) en de Stichting 
Expertisecentrum Forensische Psychiatrie (EFP). Deze lijst is hier verre van volledig. 
 
Adviescolleges 
De bewindslieden van JenV laten zich over bepaalde onderwerpen adviseren door vaste en ad-hoc 
adviescommissies. Voorbeelden van dergelijke vaste adviescommissies zijn de Raad voor de 
Strafrechtstoepassing en Jeugdbescherming (RSJ), de Nationaal Rapporteur Mensenhandel en 
Seksueel geweld tegen kinderen, De Centrale Toetsingscommissie (CTC), Bureau Adviescommissie 
Verloftoetsing tbs-gestelden (BAVT), Adviescommissie voor Vreemdelingenzaken (ACVZ), de 
Landelijke adviescommissie plaatsing longstay Forensische Zorg (LAP).  
 
Andere, eenmalige adviescolleges betreffen de Adviescommissie voor burgerlijk procesrecht (AC-
BP), de Adviescommissie vennootschapsrecht en rechtshandhaving (AC-VR), de Adviescommissie 
auteursrecht (AC-AR), de Adviescommissie voor aangelegenheden betreffende burgerlijke staat en 
nationaliteit (AC-BSenN), de Commissie van toezicht bescherming persoonsgegevens Bonaire 
Eustatius en Saba (CvT BP-BES) en de (tijdelijke) Adviescommissie Experiment gesloten 
coffeeshopketen en de Adviescommissie Evaluatie Politiewet. Ook dit is geen volledig overzicht van 
eenmalige commissies vanaf 1945. 
2.2.5.2 Internationale samenwerking 
In bepaalde gevallen is internationale samenwerking vereist. Te denken valt aan cybercrime, die 
niet aan landsgrenzen gebonden is. Verder is internationale samenwerking vereist voor 
bijvoorbeeld de overdracht van strafvonnissen of de terugkeer en het vertrek van vreemdelingen 
uit Nederland naar het land van herkomst.  
De beleidsdirecties van het departement van JenV zijn in het buitenland vertegenwoordigd. Te 
denken valt aan de afdeling Justitie en Veiligheid van de Permanente Vertegenwoordiging bij de 
Europese Unie (PV EU). Een ander voorbeeld zijn de attachés Justitie en Veiligheid op Nederlandse 
ambassades en andere permanente vertegenwoordigingen in het buitenland. 
33
