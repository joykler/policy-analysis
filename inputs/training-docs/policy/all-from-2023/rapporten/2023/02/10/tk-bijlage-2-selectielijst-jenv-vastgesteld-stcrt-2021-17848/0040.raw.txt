Selectielijst van het ministerie van Justitie en Veiligheid vanaf 5 mei 1945 
Voor alle gegevens en documenten van de overheid geldt dat zij na afloop van de bewaartermijn 
ofwel moeten worden vernietigd ofwel moeten worden overgebracht naar een archiefbewaarplaats. 
Hoe verhoudt de Archiefwet en in het bijzonder de selectielijst zich tot de regels over 
gegevensbescherming, die onlangs vanuit de Europese Unie zijn aangescherpt? Hoe regelen we dat 
43
we de juiste informatie bewaren en tegelijkertijd de gegevensbescherming in acht nemen? 
Kader voor gegevensbescherming 
De Algemene verordening gegevensbescherming (AVG, EU 2016/679) gaat over het rechtmatig 
omgaan met persoonsgegevens. De AVG is niet van toepassing op de verwerking van 
persoonsgegevens door de bevoegde autoriteiten met het oog op de voorkoming, het onderzoek, 
de opsporing en de vervolging van strafbare feiten of de tenuitvoerlegging van straffen, met 
inbegrip van de bescherming tegen en de voorkoming van gevaren voor de openbare veiligheid 
(art. 2, tweede lid, onder d, AVG). Voor die verwerkingen geldt de Richtlijn gegevensbescherming 
strafrecht (Rgbs, EU 2016/680). De dienstonderdelen van JenV voeren taken uit die, voor wat 
betreft de verwerking van persoonsgegevens, ofwel onder de richtlijn vallen of onder de AVG. De 
AVG laat op een aantal punten ruimte voor nationale keuzes. Deze zijn in Nederland uitgewerkt in 
de Uitvoeringswet Algemene gegevensbescherming (Uavg) van 16 mei 2018. De regels van de 
richtlijn hebben geleid tot wijzigingen in de Wet politiegegevens en de Wet justitiële en 
strafvorderlijke gegevens (Wjsg) en de daaronder vallende besluiten. 
De regels over gegevensbescherming gaan over de verantwoordelijkheid voor het verwerken van 
persoonsgegevens. Persoonsgegevens mogen alleen worden verzameld voor welbepaalde, 
uitdrukkelijk omschreven en gerechtvaardigde doeleinden. Daarvoor is een concrete en duidelijk 
omschreven grondslag nodig. Zij mogen in sommige gevallen voor een ander doel worden gebruikt 
dan waarvoor zij zijn verzameld mits dat niet onverenigbaar is met het oorspronkelijke doel.  
Bewaartermijnen 
De Rgbs en de AVG verplichten verwerkingsverantwoordelijken om een register bij te houden dat, 
indien mogelijk, de beoogde termijnen bevat waarbinnen de verschillende categorieën van 
persoonsgegevens moeten worden gewist (art. 24 Rbgs en art. 30, eerste lid, onder f, AVG). Het 
wissen gebeurt op het moment dat de gegevens niet meer noodzakelijk zijn voor het doel waarvoor 
deze zijn verzameld. In de Wjsg zijn wel bewaartermijnen opgenomen. Hiervan kan alleen 
afgeweken worden ten behoeve van archivering in het algemeen belang. 
Persoonsgegevens kunnen  ‘met het oog op archivering in het algemeen belang, wetenschappelijk 
of historisch onderzoek of statistische doeleinden worden verwerkt en blijvend worden bewaard 
mits de vereiste passende technische en organisatorische maatregelen worden getroffen om de 
rechten en vrijheden van de betrokkene te beschermen’ (art. 5, eerste lid, onder e, AVG). 
Persoonsgegevens mogen onder de condities in deze bepaling met het oog op archivering voor 
langere perioden worden opgeslagen.  
In het kader van de Rgbs en de AVG is ‘archivering in het algemeen belang’ en daarmee het 
permanent bewaren van persoonsgegevens verenigbaar met de oorspronkelijke rechtmatige 
doeleinden waarvoor ze zijn verzameld. De belangenafweging en motivatie tot het permanent 
bewaren moet zijn neerslag vinden in de selectielijst, waarover, desgevraagd, verantwoording 
moet kunnen worden afgelegd.  
Dit betekent dat er afstemming moet zijn tussen de bepaalde termijnen in een verwerkingsregister 
en de bewaartermijnen op de selectielijst. Dit kan bijvoorbeeld door een koppeling te maken tussen 
de selectielijst JenV en het verwerkingsregister van elke organisatie van JenV (zie bijvoorbeeld het 
44
online raadpleegbare AVG-verwerkingsregister van JenV ). Een koppeling valt niet altijd eenduidig 
te maken, vooral omdat de Archiefwet 1995 betrekking heeft op archiefbescheiden en de Rgbs / 
AVG op persoonsgegevens. 
43
 Zie ook: Weten of vergeten? Handreiking voor het toepassen van de algemene verordening 
gegevensbescherming in samenhang met de Archiefwet in de dagelijkse praktijk van het informatiebeheer bij 
de overheid, werkgroep AVG, april 2020. 
44
 www.AVGregisterrijksoverheid.nl/organisatie/ministerie-van-justitie-en-veiligheid 
40
