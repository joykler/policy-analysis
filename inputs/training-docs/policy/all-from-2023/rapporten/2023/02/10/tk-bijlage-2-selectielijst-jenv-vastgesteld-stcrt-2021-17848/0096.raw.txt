Selectielijst van het ministerie van Justitie en Veiligheid vanaf 5 mei 1945 
 
te kunnen gaan hoe de adoptie tot stand is gekomen en rekening houdend 
met de ingrijpende gebeurtenis voor de betrokkenen bij adoptie.  
Volgnummer 8.12 
Werkproces Het beslissen op aanvragen voor (verlenging van) vergunningen aan 
erkende instanties ten behoeve van adoptie buitenlandse 
pleegkinderen 
Grondslag Wet opneming buitenlandse kinderen ter adoptie, artikel 15, Besluit opneming 
buitenlandse kinderen ter adoptie, Regeling aanvraag vergunning bemiddeling 
interlandelijke adoptie 
Product(en) Besluit, vergunning 
Waardering SA-B3 
Toelichting Dit werkproces omvat het toewijzen of afwijzen van aanvragen en het 
intrekken van eerder verstrekte vergunningen door de directie 
Sanctietoepassing en Jeugd (DSJ). Ook dossiers waarbij erkende instanties 
zelf hebben besloten hun werkzaamheden te beëindigen, vallen onder dit 
werkproces.  
 
Adoptie buitenlandse pleegkinderen kan alleen plaatsvinden via instanties die 
hiertoe een vergunning hebben verkregen. De Autoriteit Internationale 
Kinderaangelegenheden, onderdeel van DSJ, adviseert de minister over 
toekenning van vergunningen aan erkende instanties die bemiddelen bij 
adoptie van buitenlandse pleegkinderen. Deze instanties bemiddelen tussen 
het land van herkomst en Nederland in adoptiezaken binnen de kaders van de 
Wet opneming buitenlandse kinderen ter adoptie.  
 
Vanuit het belang van verantwoording en reconstructie van de uitvoering van 
het beleid worden de dossiers over beslissen op aanvragen blijvend bewaard.     
Volgnummer 8.13 
Werkproces Het behandelen van inkomende en uitgaande verzoeken tot 
teruggeleiding en tot het vaststellen van internationale omgang van 
kinderen op grond van het Haags Kinderontvoeringsverdrag (HKOV) 
Grondslag Het Haags Kinderontvoeringsverdrag van 25 oktober 1980, de Verordening 
Brussel II bis, de Uitvoeringswet internationale kinderontvoering 
Product(en) Verzoeken tot teruggeleiding of tot vaststelling van een internationale 
omgangsregeling, begeleidende brieven bij doorgeleiding van verzoeken tot 
teruggeleiding/vaststelling omgang, correspondentie, informatiebrieven, 
adviezen, besluiten tot het niet in behandeling nemen van een verzoek,. 
Waardering SA-B3 
Toelichting Dit werkproces omvat de behandeling van verzoeken tot teruggeleiding en 
verzoeken tot het vaststellen van een internationale omgangsregeling door de 
Centrale autoriteit Internationale Kinderaangelegenheden (Centrale 
autoriteit). Een ouder of voogd kan een verzoek tot teruggeleiding of tot het 
vaststellen van een Internationale omgangsregeling indienen bij de Centrale 
autoriteit. Om een verzoek te doen dient de ouder of voogd het relevante 
formulier in te vullen en dit met bijlagen toe te sturen naar de Centrale 
autoriteit. De Centrale autoriteit voert een marginale juridische toets uit 
alvorens het verzoek verder in behandeling te kunnen nemen. Uitgaande 
verzoeken worden door de Centrale autoriteit doorgeleid naar Centrale 
autoriteiten in het buitenland. Als een land niet aangesloten is bij het Verdrag 
worden de verzoeken doorgeleid via de consulaire route naar de autoriteiten 
van dat land. De Centrale autoriteit kan in deze zaken corresponderen/contact 
hebben in deze zaken met verschillende partijen zoals ouders, advocaten, 
buitenlandse Centrale autoriteiten, OM, politie, Raad voor de 
Kinderbescherming, GI’s, en consulaire zaken.
