Selectielijst van het ministerie van Justitie en Veiligheid vanaf 5 mei 1945 
 
Cluster 2: Primaire bedrijfsfuncties 
Cluster 2 Primaire bedrijfsfuncties (beleid en uitvoering) 
Toelichting Hieronder worden zowel de primaire beleidsfuncties verstaan als de 
uitvoeringsfuncties.  
 
Beleidsfuncties 
Onder beleidsfuncties vallen de werkprocessen met betrekking tot 
beleidsvorming, beleidsimplementatie, beleidsevaluatie, de ontwikkeling van 
wet- en regelgeving en externe voorlichtingsfuncties. 
 
Uitvoeringsfuncties 
Onder uitvoeringsfuncties wordt verstaan:   
- de dienstverleningsfuncties van de overheid die gericht zijn op burgers, 
bedrijven en instellingen en  
- de handhavingsfuncties (of uitvoerend toezicht) die gericht zijn op het 
naleven van beleid.    
 
Dienstverleningsfuncties 
Veel beleid wordt door de Rijksdienst uitgevoerd voor burgers, bedrijven en 
lagere overheden. Het uitvoeren van beleid als maatschappelijke 
dienstverlening, voor zover dit een verantwoordelijkheid is van de Rijksdienst, 
betreft onder andere: 
- Onderhoud publieke infrastructuren;  
- Rechtstoepassing zoals het verlenen van vergunningen en heffen en innen 
van belastingen; 
- Het voeren van basisregistraties. 
 
Handhavingsfuncties 
Denk aan inspecties, strafrechtelijke handhaving of handhaven van 
(inter)nationale vrede en veiligheid. De handhavingsfuncties zijn in eerste 
instantie gerangschikt naar het soort recht dat wordt gehandhaafd. Omwille 
van functiescheiding is onderscheid gemaakt naar: 
1. Toezicht en bestuursrechtelijke handhaving betreft:  
o beoordeling of handelingen van burgers en bedrijven in lijn 
zijn met wet- en regelgeving; 
o bepalen interventie bij afwijkingen en 
o het ten uitvoer brengen van de eventuele interventie of 
sanctie. 
2. Civiel recht betreft geschillen tussen burgers en bedrijven onderling. 
Alleen als partijen er niet uitkomen vervult de Rijksdienst een rol in de 
vorm van civielrechtelijk rechtspraak. 
3. Strafrechtelijk handhaving is een vorm waarin de Rijksdienst een 
prominente rol heeft. Daarbij worden er diverse rollen in de 
handhaving onderscheiden, waartussen ook weer sprake is van 
functiescheidingen. In de opsporing en vervolging spelen politie en 
Openbaar Ministerie een belangrijke rol. In de berechting heeft de 
zittende macht een dominante rol. Ten slotte heeft de Dienst JustitiÃ«le 
Inrichtingen en het Centraal Justitieel Incasso Bureau een belangrijke 
rol bij de tenuitvoerlegging van sancties. 
4. (Inter)Nationaal recht gericht op vrede en veiligheid betreft een 
bijdrage waarbij Defensie een dominante rol vervult. Het gaat hier om 
het beschermen van het grondgebied, het uitvoeren van militaire 
operaties (oorlog- en vredesmissies) en de civiele overheidstaak 
'handhaven van openbare orde en veiligheid'. Hieronder vallen veel 
taken van de koninklijke marechaussee en politie. 
 
53
