Kennisdeling en innovatie 
Directoraat-Generaal 
Kennisdeling is een prioriteit, zowel tussen de knooppunten die binnen de scope 
Ondermijning 
  
van de eerste lijn van dit plan van aanpak vallen, als met de knooppunten 
 
daarbuiten. Wat met de nu vormgegeven versterking wordt geleerd, moet ook op Datum  
4 november 2022  
andere plekken worden benut. Vanuit de samenwerkingsverbanden rond Schiphol 
  
Ons kenmerk 
en de bloemenveilingen is daarom een initiatief gestart om te komen tot een 
4270490 
dynamische monitoring, die breed toegankelijk moet zijn. Bovendien zal er in   
Bij beantwoording de datum 
2023 een congres voor professionals worden georganiseerd, met als doelen het 
en ons kenmerk vermelden. 
delen van plannen, kennis, innovaties en best practices en het uitbouwen van het 
Wilt u slechts één zaak in uw 
brief behandelen. 
netwerk. Tevens speelt het Strategisch Kenniscentrum (SKC) een belangrijke rol 
 
als het gaat om de doorlopende inzichten in mondiale drugsstromen, als input 
 
voor strategische keuzes in de aanpak. 
 
 
Versterking en inzet landelijke diensten 
Deze plannen hebben vanzelfsprekend hun weerslag op de uitvoerende diensten. 
Investeringen in extra capaciteit bij politie en OM zijn dan ook onderdeel van de 
versterkingsplannen voor de vijf knooppunten. Daarnaast wordt er met de 
ondermijningsgelden geïnvesteerd in Douane, KMar, FIOD en Belastingdienst; 
vanuit die gelden bekostigen deze diensten ook hun extra inzet voor de aanpak 
van drugssmokkel op logistieke knooppunten. Hiermee wordt bijvoorbeeld extra 
capaciteit geworven om opvolging te kunnen geven aan de intensiveringen op de 
knooppunten, maar worden ook extra maatregelen genomen. Zo investeert de 
Douane in extra cameranetwerken in de haven van Amsterdam en in het 
compartimenteren van containers in Rotterdam. Dat houdt in dat containers die 
geselecteerd zijn voor Douanecontrole in samenwerking met terminals direct 
vanaf het schip op een bewaakt terrein worden geplaatst. Op die manier krijgen 
uithalers geen kans om in de periode tussen het lossen en het controleren van 
containers drugs uit te halen. Daarnaast zet de KMar vanuit Schiphol een nauwere 
samenwerking op met politiediensten op luchthavens in Latijns-Amerika. De 
eerste verkennende gesprekken vinden momenteel plaats. 
 
Aanpak in een oogopslag 
Met de beschreven aanpak nemen we maatregelen op cruciale plekken in het 
logistieke proces, vanaf bronland tot doorvoer vanaf een Nederlands knooppunt. 
In bijgevoegde infographic is dit op hoofdlijnen inzichtelijk gemaakt.  
 
Samenhang met andere ondermijningsthema’s 
Dit onderdeel van de brede ondermijningsaanpak staat niet op zichzelf. Meest 
recent in de voortgangsbrief ondermijning informeerde ik uw Kamer over de stand 
van zaken op verschillende pijlers in de ondermijningsaanpak. Met verschillende 
van deze pijlers is een sterke link; ik licht er een paar uit.  
 
Jongeren uit kwetsbare stadswijken worden vaak ingezet als uithaler in de haven. 
In de uitvraag aan gemeenten voor het indienen van plannen in het kader van de 
pijler ‘voorkomen van jonge aanwas’ is hier aandacht voor gevraagd. Op die 
manier werken we aan aansluiting tussen preventie gericht op potentiële uithalers 
en de maatregelen die in en rond de havens zelf genomen worden. 
 
Deze samenhang is er ook met de pijler ‘regionale versterkingen’. Knooppunten 
die niet binnen de scope van het nu beschreven plan van aanpak vallen, kunnen 
onder die pijler versterkt worden in de aanpak. Het delen van kennis en het leren 
van elkaar over de pijlers heen is vervolgens van groot belang. Hier ging ik onder 
het kopje ‘kennisdeling’ al nader op in.  
  
 Pagina 8 van 10
