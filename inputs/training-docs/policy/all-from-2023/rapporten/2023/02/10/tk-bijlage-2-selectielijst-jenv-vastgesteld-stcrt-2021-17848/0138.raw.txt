Selectielijst van het ministerie van Justitie en Veiligheid vanaf 5 mei 1945 
aangezien deze opdeling een arbeidsintensieve en bijzonder foutgevoelige handmatige 
selectie zou vereisen. De waardering wordt daarop door de vertegenwoordigers van de 
zorgdrager gewijzigd in ‘V30 na ontvangst’ (vernietigen na 30 jaar). 
Werkproces 7.10: Het onderzoeken van de oorzaak van een onnatuurlijke dood en het 
geven van toestemming voor het begraven of cremeren na vaststelling van een 
onnatuurlijk overlijden 
De vertegenwoordigers van de algemene rijksarchivaris hebben de indruk dat dit proces 
twee verschillende processen overkoepelt en suggereren om deze op te splitsen. De 
vertegenwoordigers verzekeren echter dat dit één proces is én aansluit op de  voor het 
archief geldende ordeningsstructuur. De procesbeschrijving en –indeling worden 
bijgevolg behouden. 
Werkproces 7.14: Het verifiëren van de identiteit van verdachten of veroordeelden in 
strafzaken en het uitgeven van een uniek identificatienummer (SKN nummer) 
De waardering van dit proces is deels gebaseerd op de hoogte van de strafmaat van 
begane misdrijven. De vertegenwoordigers van de algemene rijksarchivaris vragen hoe 
de termijnen zich verhouden indien één persoon meerdere misdrijven pleegt. Daarop 
verduidelijken de  vertegenwoordigers van de zorgdrager in het veld met waarderingen 
dat deze termijnen ingaan na het laatst gepleegde misdrijf. Daaraan wordt op advies van 
de vertegenwoordigers van de algemene rijksarchivaris ‘of na overlijden’ aan 
toegevoegd. 
De externe deskundige is van mening dat de waardering ‘V5 na verwerking 
strafvorderlijke gegevens of na tenuitvoerlegging van een strafbeschikking…’ te ruim en 
te algemeen geformuleerd is. Hij vraagt om te specificeren voor welke overtredingen en 
sancties deze termijn geldt. De vertegenwoordigers van de zorgdrager vinden dit een 
terechte opmerking, maar dienen er ook op te wijzen dat zij voor deze formulering 
gehouden zijn aan artikel 6 van de Wet justitiële en strafvorderlijke gegevens (Wjsg). 
Een aanscherping en verduidelijking zou dus op het niveau van wet- en regelgeving 
gerealiseerd moeten worden. Voorts verduidelijken zij uit eigen beweging dat in het geval 
van recidive langere termijnen gelden. 
Werkproces 7.15: Het opnemen en verwijderen van justitiële gegevens over misdrijven 
en overtredingen van veroordeelden (Justitiële Documentatie) en onderzoeksgegevens 
naar het gedrag of de levensomstandigheden van een persoon (persoonsdossiers) 
Het voorstel van de vertegenwoordigers van de zorgdrager luidt om de neerslag van dit 
proces te waarderen als blijvend te bewaren. De vertegenwoordigers zijn het eens dat dit 
een potentieel waardevolle historische bron is, maar wijzen erop dat deze informatie door 
handeling 84 van het Basis Selectie Document 163 Justitiële Documentatie heel expliciet 
wordt gewaardeerd als te vernietigen conform de Wet justitiële en strafvorderlijke 
gegevens (Wjsg). 
De vertegenwoordigers van de zorgdrager stellen evenwel dat in de Wjsg, nader 
uitgewerkt in het Besluit justitiële en strafvorderlijke gegevens (Bjsg), limitatief is 
vastgelegd welke strafrechtelijke gegevens geregistreerd moeten worden en tevens 
gedurende welke periode welke persoon/instantie voor welk doel daarvan inhoudelijk 
kennis mag nemen (doelbinding). Justitiële gegevens kunnen met het oog op de doelen 
waarvoor die gegevens dienen, worden verwerkt ten behoeve van beleidsinformatie en 
wetenschappelijk onderzoek en statistiek, onder de voorwaarde dat de resultaten 
daarvan (in beleidsnotities, publicaties, e.d.) geen persoonsgegevens bevatten (art. 15 
eerste lid Wjsg). Dit wordt door de Wjsg aangemerkt als een zwaarwegend algemeen 
138
