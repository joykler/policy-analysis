Selectielijst van het ministerie van Justitie en Veiligheid vanaf 5 mei 1945 
 
vastgehouden. Dit blijkt uit het feit dat meer dan de helft van het budget voor Justitie naar dit DG 
ging. Het DGBR was opgericht om zichzelf weer op te heffen. Zodra het klaar was met de 
bijzondere rechtspleging zou het in etappes opgeheven worden. Zo werden de speciale 
rechercheafdelingen begin 1948 bij de gemeentepolitie geïntegreerd en werd de 
verantwoordelijkheid van de gevangenen- en interneringskampen ondergebracht bij het 
gevangeniswezen. De bijzondere rechterlijke instanties werden uiteindelijk begin jaren vijftig, 
ongeveer zeven jaar na de oprichting, definitief opgeheven. Alle dossiers over de bijzondere 
26
rechtspleging zijn inmiddels in het bezit van het Nationaal Archief. Echter, soms worden er nog 
documenten uit deze periode teruggevonden. 
Vanaf de jaren vijftig kreeg het normale justitiebedrijf weer de overhand en kwam de focus van het 
beleid op de thema’s waar het ministerie zich voor de oorlog ook al mee bezig hield.  
2.2.2.2 Handhaving en rechtspleging 
Rechtspleging, met het Openbaar Ministerie als belangrijkste organisatie daarin, is altijd onderdeel 
geweest van het ministerie. Over handhaving is echter sedert de vorming van de eerste 
politiekorpsen discussie gevoerd of dit terrein op lokaal of nationaal niveau belegd moet worden en 
of dit onderdeel bij Justitie of bij Binnenlandse Zaken belegd zou moeten zijn. Deze discussie werd 
in 2010 voorlopig beslecht. Deze paragraaf gaat daar aan de hand van de ontwikkeling van de 
politie en het Openbaar Ministerie nader op in.  
 
Politie 
Secretaris-Generaal Van Angeren was tijdens de oorlog al van mening dat de minister van Justitie 
meer invloed zou moeten krijgen in het politiebedrijf. Hierover verschilden echter velen van 
mening. Voor de Staten-Generaal in 1945 weer actief werden, voerde Van Angeren daarom nog 
tijdens het Militair Gezag het Politiebesluit 1945 in. Hiermee kreeg de politie een duaal karakter, 
waarbij grotere gemeenten beschikten over gemeentepolitie en de overige handhaving verzorgd 
werd door een rijkspolitie. Deze rijkspolitie kwam te vallen onder de minister van Justitie. Het 
handhaven van de openbare orde viel onder de verantwoordelijkheid van de burgemeesters. De 
gemeentepolitie werd ondergebracht bij Binnenlandse Zaken. Het Politiebesluit 1945 werd pas in 
1957 tot wet verheven (Politiewet 1957). Hiermee werd formeel geregeld dat de gemeentepolitie 
onder Binnenlandse Zaken viel, terwijl de rijkspolitie onder Justitie bleef ressorteren.  
De druk van de sociale veranderingen van de jaren zestig en zeventig liet ook de politie niet 
ongemoeid. Er kwamen steeds meer stemmen op om de Politiewet 1957 te herzien en te 
actualiseren. De ministers van Binnenlandse Zaken en Justitie stelden begin jaren tachtig voor om 
de organisatie van de politie voortaan op provinciaal niveau te beleggen. Net als in de periode 1945 
–1957 waren er veel stemmen – zoals de burgemeesters – tegen deze reorganisatie gekant. Door 
de tegenstand besloten de ministers de wet niet te vervangen, maar alleen aan te passen. In 1988 
kwam hierdoor een aangepaste Politiewet tot stand waarbij de organisatiestructuur grotendeels 
intact bleef. Deze samenwerking tussen Justitie en BZK leidde uiteindelijk in 1993 wel tot een 
nieuwe Politiewet, waarbij 25 regiokorpsen werden opgericht en de gemeente- en rijkspolitie de 
facto gefuseerd werden. De rijkspolitie bleef echter als een soort overkoepelend orgaan bestaan, 
als Korps Landelijke Politiediensten (KLPD). Uiteindelijk werden ook deze eenheden samengevoegd 
door de Politiewet 2012, waarbij de 25 regiokorpsen werden samengevoegd tot het Korps Nationale 
Politie, geheel vallende onder de verantwoordelijkheid van de minister van Justitie en Veiligheid. 
27
De politie kreeg echter wel een sui generis status, ook vanuit archiefwettelijk oogpunt (zie 
subparagraaf 1.3.2). 
 
Openbaar Ministerie 
Het Openbaar Ministerie (OM) heeft in wezen altijd dezelfde kerntaak vervuld: de strafrechtelijke 
handhaving van de rechtsorde en andere taken die in de wet geregeld zijn. Mét monopolie op 
strafrechtelijke vervolging en de tenuitvoerlegging van straffen. Het heeft daarbij altijd onder de 
minister van Justitie geressorteerd. In 1956-1957 werd het OM gereorganiseerd. Bij deze 
reorganisatie werden de ambtenaren van het OM die bij de kantongerechten werkzaam waren in 
een arrondissement samengevoegd met de rechtbanken en de hoven. Alle ambtenaren van het OM 
28
kwamen dus te werken in een arrondissement bij een rechtbank. 
                                                
26
 Onder dit DG vielen 126 gevangenkampen, 67 opsporingsorganen, 19 tribunalen, vijf hoge autoriteiten, vijf 
bijzondere gerechtshoven en de Bijzondere Raad van Cassatie. Het archief over de bijzondere rechtspleging 
bevindt zich sinds 2000 volledig in het Nationaal Archief te Den Haag, zie ook: Sjoerd Faber en Gretha Donker, 
e
Bijzonder gewoon. Het Centraal Archief Bijzondere Rechtspleging (1944-2010) en de ‘lichte gevallen’ (3 druk, 
geactualiseerd en uitgebreid, Zwolle/Den Haag 2010). 
27
 Politieacademie, Canon politiegeschiedenis, raadpleegbaar via: 
https://www.politieacademie.nl/thema/Politiegeschiedenis/canonpolitiegeschiedenis/Pages/1750-1880.aspx 
28
 Op basis van e-mailcorrespondentie met de heer Verburg. 
21
