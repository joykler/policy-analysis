Selectielijst van het ministerie van Justitie en Veiligheid vanaf 5 mei 1945 
en als bijlage toe te voegen. De vertegenwoordigers van de zorgdrager geven aan dat ze 
niet over een dergelijke concordans beschikken en dat opstellen ondoenlijk is gezien de 
omvang van handelingen in de in te trekken BSD’s. Wel benadrukken ze dat de 
waarderingen in de BSD’s steeds zijn meegenomen bij het bepalen van de waarderingen 
in de voorliggende selectielijst. Daarop verzoeken de vertegenwoordigers van de 
algemene rijksarchivaris om dit ook in onderdeel 3.4.1 te vermelden, een verzoek dat 
door de vertegenwoordigers van de zorgdrager wordt ingewilligd. 
Meer algemeen geven de vertegenwoordigers van de zorgdrager aan dat de voorliggende 
selectielijst volledig is. Wel wijzen zij op de aanwezigheid van het archief 
‘Voorwaardelijke Invrijheidstellingstelling’ uit de periode 1950-1978 (toegang 2.09.115) 
in het Nationaal Archief. Hoewel de voorwaardelijke invrijheidsstelling ook in de periode 
1978-2019 werd toegepast, is de neerslag daarvan sindsdien opgenomen in het 
penitentiaire dossier. 
De externe deskundige geeft in diens advies aan dat de selectielijst logisch 
gestructureerd, helder geformuleerd en goed onderbouwd is. Naar zijn oordeel stelt het 
burgers in staat kennis te nemen van bewaartermijnen en van de onderliggende gronden 
en motieven. 
Bespreking van afzonderlijke werkprocessen 
Werkproces 1.2: Het sturen van de organisatie op bestuurlijk niveau 
De vertegenwoordigers van de zorgdrager hebben in een eerder concept van de 
selectielijst verduidelijkt dat dit proces ook van toepassing was op ketenoverleggen 
waarbinnen JenV het secretariaat voert. Na een opmerking van de vertegenwoordigers 
van de algemene rijksarchivaris dat dit niet helemaal strookt met de beschrijving van het 
proces én dat niet duidelijk is hoe de waardering luidt wanneer JenV niet het secretariaat 
voert, beslissen de vertegenwoordigers van de zorgdrager om een afzonderlijk proces 
voor ketenoverleggen en bijpassende waarderingen toe te voegen. De 
vertegenwoordigers van de algemene rijksarchivaris zijn het echter wel eens met het 
voorstel van de vertegenwoordigers van de zorgdrager om ook de besluitvormende 
organen in tijden van crises onder dit proces te scharen. 
Werkproces 1.4: Het voeren van overig overleg (keten-, directie- en afdelingsniveau) 
De vertegenwoordigers van de zorgdrager en van algemene rijksarchivaris bespreken de 
waardering van ‘het Driehoeksoverleg tussen politie, Openbaar Ministerie en gemeenten’. 
Verschillende overheidsorganisaties zijn bij dit overleg betrokken en de vraag is of de 
neerslag van dit overleg op het niveau van JenV – en dan meer in het bijzonder het OM - 
blijvend bewaard moet worden. Navraag door de vertegenwoordigers van de zorgdrager 
leert dat deze informatie in de selectielijst voor de Nationale Politie gewaardeerd wordt 
als blijvend te bewaren en dat gemeenten deze informatie na één jaar vernietigen. De 
vertegenwoordigers van beide partijen zijn het eens dat deze informatie dan bij het OM 
na verloop van tijd - in dit geval na 10 jaar - vernietigd kan worden. 
De externe deskundige oppert in diens advies dat voor de democratische controle 
wenselijk is om een langere bewaartermijn van 20 jaar te hanteren indien de stukken 
alleen op het niveau van JenV worden bewaard. De vertegenwoordigers van de 
zorgdrager wijzen er echter op dat de toelichting bij dit proces expliciet stelt dat het 
geval van ketenoverleggen enkel betrekking heeft op die overleggen waar JenV niet het 
secretariaat voert. Voor het ‘Driehoeksoverleg’ is dat de Nationale Politie, waar de 
desbetreffende archiefbescheiden conform de selectielijst van de Nationale Politie ook
