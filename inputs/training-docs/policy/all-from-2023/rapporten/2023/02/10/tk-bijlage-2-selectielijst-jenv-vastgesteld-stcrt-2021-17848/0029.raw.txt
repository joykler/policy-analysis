Selectielijst van het ministerie van Justitie en Veiligheid vanaf 5 mei 1945 
een slachtoffer of nabestaande is overkomen. De tegemoetkoming is bedoeld om het geschade 
vertrouwen enigszins te herstellen. 
College voor de Rechten van de Mens 
Het College voor de Rechten van de Mens beschermt, belicht en bevordert de mensenrechten in 
Nederland. Dat doet het College onder andere door onderzoek, advies en voorlichting. Het gaat 
daarbij om mensenrechteneducatie, discriminatie op de arbeidsmarkt, mensenrechten op lokaal 
niveau en bijvoorbeeld speciale aandacht voor mensen met een handicap (VN-
gehandicaptenverdrag). In individuele gevallen oordeelt het College (op verzoek) of er sprake is 
van discriminatie. Ook rapporteert het jaarlijks over de situatie in Nederland op het gebied van 
mensenrechten. Het College neemt deel aan de overleggen binnen de VN-Mensenrechtenraad en 
andere toezichthoudende organen van de VN. Het College startte in 2012 door overname van de 
taken van de toenmalige Commissie Gelijke Behandeling (1994). 
College van Toezicht Auteursrechten (CvTA) 
Het College van Toezicht Auteursrechten (CvTA) is op grond van de op 15 juli 2003 in werking 
getreden Wet toezicht collectieve beheersorganisaties auteurs- en naburige rechten belast met het 
toezicht op een aantal collectieve beheersorganisaties. 
Veel auteurs, musici, maar bijvoorbeeld ook voor toneeluitgevers of bedrijven die digitale 
informatie of computerspelletjes op de markt brengen laten het claimen van hun auteursrechten 
over aan een collectieve beheersorganisatie. Een van de bekendste daarvan is Buma Stemra, die 
de belangen van musici behartigt. Het College ziet er onder meer op toe dat dit soort collectieve 
beheersorganisaties een overzichtelijke (financiële) administratie bijhouden, de verschuldigde 
vergoedingen voor het gebruik van auteursrechtelijk beschermde werken op rechtmatige wijze en 
tegen redelijke beheerskosten innen en tijdig verdelen onder rechthebbenden, transparante 
tariefstructuren hanteren en voldoende zijn uitgerust om hun taken naar behoren uit te voeren.  
Jaarlijks brengen de bovengenoemde Colleges en het Schadefonds van de door hen verrichte 
werkzaamheden verslag uit aan de Eerste en Tweede Kamer.  
2.2.3.8 Adviesorganen 
Adviescommissie voor Vreemdelingenzaken (ACVZ) 
De Adviescommissie voor Vreemdelingenzaken is een onafhankelijk adviescollege. Zij adviseert de 
regering en parlement over migratiebeleid en vreemdelingenrecht. Dit kan zowel gevraagd als 
ongevraagd advies zijn. Wijzigingen in de vreemdelingenwet worden standaard aan de ACVZ 
voorgelegd. 
Elk jaar stelt het ACVZ een werkprogramma op, waarin wetsadviezen voor en onderzoeksrapporten 
worden opgenomen. De ACVZ verricht onderzoek en stelt aansluitend een onderzoeksrapport op. 
De onderzoeksrapporten zijn openbaar en worden gepubliceerd op de website van de ACVZ. 
Voorheen werden die in papieren vorm verspreid, maar de laatste jaren worden die alleen nog 
gepubliceerd op de website. 
Adviescollege verloftoetsing tbs (Avt) 
In het instellingsbesluit is de taak van het Adviescollege Verloftoetsing tbs als volgt omschreven: 
“Het inhoudelijk beoordelen van alle verlofaanvragen inzake ter beschikking gestelden of 
anderszins verpleegden die in inrichtingen waar tbs met verpleging ten uitvoer wordt gelegd 
verblijven en daarover gemotiveerd advies uitbrengen aan de Minister” (art. 4, eerste lid, Besluit 
Adviescollege Toetsing tbs, 27 september 2007). 
In de praktijk vragen klinieken verlof aan voor tbs-gestelden en overige verpleegden. Die 
aanvragen komen binnen via de DJI. De aanvraag van de kliniek wordt vergezeld door een 
rapportage van het NIFP en rechtbankstukken. Over de aanvraag en rapportage geeft het Avt 
advies en dat gaat terug naar DJI die daaropvolgend een besluit neemt namens de minister.  
Landelijke Adviescommissie Plaatsing Langdurige Forensisch Psychiatrische Zorg (LAP)  
De LAP heeft tot taak de Minister te adviseren over de afdoening van aanvragen tot plaatsing of 
beëindiging van plaatsing van ter beschikking gestelden in een longstay-voorziening van de 
langdurige forensische zorg. Tevens adviseert de LAP de Minister elke drie jaar over de voortzetting 
van de plaatsing. In de praktijk vraagt DJI advies aan de LAP voor plaatsing op longstay 
afdelingen. Het LAP beoordeelt vervolgens deze aanvraag. 
Adviescommissie Weigerende Observandi 
Van een weigerende observandus is sprake als een verdachte van een tbs-waardig delict weigert 
mee te werken aan pro Justitia-onderzoek. De commissie adviseert over de bruikbaarheid van 
29
