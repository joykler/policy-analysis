Selectielijst van het ministerie van Justitie en Veiligheid vanaf 5 mei 1945 
 
Strategische Bedrijfsvoeringsraad (SBR)  
In de Strategische Bedrijfsvoeringsraad (SBR) worden bedrijfsvoeringsvraagstukken op tactisch en 
strategisch niveau besproken met als doel de primaire en ondersteunende processen van Justitie 
en Veiligheid goed op elkaar aan te laten sluiten. Tevens vindt er in de SBR een dialoog plaats over 
de koers van de bedrijfsvoering binnen JenV en worden de bedrijfsvoeringskaders vastgesteld. 
De SBR kan worden beschouwd als een voorportaal van de Bestuursraad. Het verslag van de SBR 
wordt dan ook vastgesteld in de daaropvolgende Bestuursraad. 
De deelnemers aan de SBR zijn de plaatsvervangend secretaris-generaal (voorzitter), de 
directeuren / hoofden bedrijfsvoering van de directoraten generaal, de dienstonderdelen en de 
directeuren pSG cluster, Financieel Economische Zaken en Dienstencentrum. De Nationale Politie 
en het COA zijn agendalid. 
 
CIO-raad 
Vanaf de invoering van het CIO-stelsel bij het Rijk in 2009 beschikken de meeste onderdelen van 
JenV over een Chief Information Officer (CIO). Aan de hand van een opgestelde informatiestrategie 
en informatieplanning geeft JenV richting aan de ontwikkeling van haar informatievoorziening. 
Besluiten over het gemeenschappelijke deel worden genomen door de CIO-raad JenV. 
 
Besluitvormende organen van de dienstonderdelen  
De afzonderlijke hoofddirecties van de diensten en baten-lastenagentschappen nemen besluiten 
voor hun organisaties, gehoord hebbende hun interne raden en voorportalen.  
 
Besluitvormende organen in geval van crises 
Het Nationaal Kernteam Crisiscommunicatie (NKC) bij de NCTV fungeert tijdens een crisis of 
incident als informatieknooppunt voor de Rijksoverheid op het gebied van pers- en 
publiekscommunicatie. Het NKC maakt onderdeel uit van de nationale crisisstructuur. Het kan 
worden opgeschaald bij nationale crises, maar ook bij incidenten waarbij er fysiek weliswaar (nog) 
geen sprake is van een crisis maar die wel tot maatschappelijke onrust leiden. Het NKC is belast 
met adviseren van Interdepartementaal Afstemmingsoverleg (IAO), de Interdepartementale 
Commissie Crisisbeheersing (ICCb) en de Ministeriële Commissie Crisisbesluitvorming (MCCb) over 
de te volgen communicatiestrategie en de communicatieve gevolgen van (voor)genomen besluiten. 
2.2.5 Relatie van JenV met andere organisaties 
De onderdelen van JenV werken, veelal in ketens, met elkaar samen en/of met andere organisaties 
buiten JenV. Te denken valt aan de strafrechtketen of de migratieketen (zie volgende paragraaf). 
Daarnaast is er sprake van internationale samenwerking. 
2.2.5.1 Nationale samenwerking 
Het nationale netwerk is breed en betreft (inter)departementale samenwerking, samenwerking met 
lagere overheden en met particuliere organisaties. Onder aan deze paragraaf staan de organisaties 
op de beleidsterreinen van Justitie en Veiligheid opgesomd die autonomie hebben ten opzichte van 
36
de minister van JenV en intensief met het departement samenwerken. 
 
Daarnaast is er samenwerking op thema’s. JenV is betrokken bij verschillende publiek-private 
initiatieven op het gebied van cyber security en de aanpak van cybercrime. Zo neemt het OM deel 
aan de Cyber Security Raad (CSR), het Nationaal Cyber Security Centrum (NCSC) en de Electronic 
Crimes Task Force (ECTF). Naast cybercrime zijn slachtofferhulp en mensenhandel andere thema’s 
waarbij JenV intensief samenwerkt met andere partijen. Zo kunnen slachtoffers van een misdrijf of 
ongeluk met al hun vragen terecht bij Slachtofferhulp Nederland. Tevens is er een ketenbreed 
(digitaal) Slachtofferportaal waarin Slachtofferhulp Nederland, het OM, het CJIB, het Schadefonds 
Geweldsmisdrijven en de Nationale Politie samenwerken.  
 
Tijdens en na detentie heeft JenV samenwerking met veel partijen. In het kader van resocialisatie 
heeft de DJI contact met gemeenten en Reclassering van belang: waar gaat een voormalig 
gedetineerde wonen, hoe komt hij aan werk en wat is nodig voor het functioneren van het gezin. 
 
Stichtingen 
JenV heeft momenteel een samenwerkingsrelatie met zestien stichtingen, waarvan de 
Geschillencommissies voor Consumentenzaken de oudste is (1970). Het Rijk is in veel gevallen 
                                                
36
 Bronnen: Voor de grondslagen wetten.overheid.nl. Voor de organisaties, activiteit en aansturing de 
Rijksbegroting 2019 http://www.rijksbegroting.nl/2019/voorbereiding/begroting,kst248428_35.html
