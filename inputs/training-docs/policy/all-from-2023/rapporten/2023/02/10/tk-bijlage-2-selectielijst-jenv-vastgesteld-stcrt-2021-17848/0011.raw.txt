Selectielijst van het ministerie van Justitie en Veiligheid vanaf 5 mei 1945 
4
(steekproeven van) dossiers over personen die in aanraking zijn gekomen met Justitie . Dit strookt 
met de breed gedragen opvatting onder wetenschappelijk onderzoekers dat juist aan informatie 
over de uitvoeringspraktijk, en dus de individuele casuïstiek, belang moet worden gehecht. Voorts 
zijn de belangen van verantwoording en onderzoek zwaarder gaan doorwegen. Te denken valt aan 
het werk van door het parlement ingestelde commissies die de afgelopen jaren onderzoek hebben 
verricht naar kwetsbare groepen uit de samenleving die onder verantwoordelijkheid van de 
5
overheid zijn geplaatst. Onder meer door onderzoek in de archieven van JenV hebben dergelijke 
6
commissies nieuwe inzichten kunnen opleveren. De minister van JenV heeft na advies daarover 
besloten om verpleegdedossiers, in het kader van de tenuitvoerlegging van de maatregel 
7
terbeschikkingstelling met dwangverpleging, te bewaren. In deze selectielijst wordt dit besluit 
verwerkt. Daarnaast wordt in deze selectielijst ook voor enkele andere processen uit de 
uitvoeringspraktijk gekozen voor een ruimer bewaarbeleid. Hieraan lag het interne adviesrapport 
Archief in bewaring, waarmee de hoofddirectie van de Dienst Justitiële Inrichtingen in 2018 heeft 
ingestemd, mede ten grondslag. 
8
Deze beleidswijzigingen voor JenV staan niet op zichzelf. Met het rapport Gewaardeerd verleden 
heeft het Nationaal Archief een koerswijziging in de archiefselectie voor het Rijk ingezet. Vanuit het 
programma Informatie op Orde hebben de departementen in samenwerking met het Nationaal 
9
Archief het Generiek Waarderingsmodel Rijksoverheid (GWR) ontwikkeld. Dit model is het 
startpunt van het ontwikkelen van een nieuwe methode voor waarderen en selecteren die 
‘efficiënter is dan de bestaande en aansluit op de digitale ontwikkelingen’. Het GWR is bedoeld om 
het aantal selectielijsten binnen het Rijk drastisch terug te dringen, om de toepassing daarvan te 
vereenvoudigen en om eenduidigheid in de archiefwaardering en -selectie te bevorderen. Ook 
draagt het bij aan het voorkomen van dubbele bewaring door afspraken over het bewaarniveau.  
In 2010 is de Tweede Kamer door de staatssecretaris van OCW en de minister van BZK 
geïnformeerd over de hoofdlijnen van het nieuwe beleid voor waardering en selectie van 
10
archieven. In Belangen in balans heeft het Nationaal Archief dit beleid uitgewerkt tot een nieuwe 
11
methodiek voor waardering en selectie. 
Daarnaast is in de huidige, vrijwel geheel digitale informatiehuishouding, een goede selectielijst 
van wezenlijk belang om de juiste informatie veilig te stellen en te voldoen aan de aangescherpte 
eisen vanuit privacywetgeving. Het toekennen van bewaartermijnen al bij de creatie van informatie 
voorkomt nieuwe achterstanden in selectie achteraf. Dit is mede van belang in het licht van de 
verwachte nieuwe Archiefwet, die de overbrengingstermijn terug zal brengen naar tien jaar. 
4
 Bijvoorbeeld: Reactie op de Ontwerp-selectielijst archiefbescheiden op het beleidsterrein “Gevangeniswezen 
en terbeschikkingstelling” (27 juli 2006, arc-2006.03029/5); Verzameladvies over selectielijsten uit de periode 
augustus 2007 tot en met december 2008 (17 juni 2010, bca-2010.05817/1, p. 8-9); Selectie: Een kwestie van 
waardering. Verzameladvies 3 2009-2012 (Den Haag, 25 april 2013, Casus Gevangeniswezen en TBS, p. 28). 
5
 De Commissie Geweld Jeugdzorg (Commissie-De Winter, 2016-2019) en de Commissie Onderzoek seksueel 
misbruik van minderjarigen die onder verantwoordelijkheid van de overheid in instellingen zijn geplaatst 
(Commissie-Samson, 2010-2013) onderzochten geweld en seksueel misbruik vanaf 1945 tot heden; de 
Commissie evaluatie regelgeving (2013-2015) heeft onderzoek laten verrichten naar therapeutische castratie 
en andere psychiatrische behandelingen van zedendelinquenten, 1920-1970. 
6
 Ad hoc commissie bewaarbeleid tbs-dossiers, Over tien jaar over gisteren. Tbs-dossiers: bewaren of 
vernietigen? (Den Haag, 2016). 
7
 Art. 32, tweede lid, Reglement verpleging ter beschikking gestelden. 
8
 Commissie waardering en selectie (Nationaal Archief), Gewaardeerd verleden. Bouwstenen voor een nieuwe 
waarderingsmethodiek voor archieven (Den Haag 2007). 
9
 www.earonline.nl/images/earpub/a/a7/Generiek_Waarderingsmodel_Rijksoverheid_2_0_def_pdf.pdf. 
 Het GWR is gebaseerd op het Model Architectuur Rijksoverheid (MARIJ 1.0), dat inmiddels is opgenomen als 
bedrijfsfunctiemodel in de Enterprise Architectuur Rijksdienst (EAR).  
10
 Kamerstukken II, 2010-2011, 29362, nr. 186. 
11
 Nationaal Archief / Ministerie van Onderwijs, Cultuur en Wetenschap, Belangen in balans. Handreiking voor 
waardering en selectie van archiefbescheiden in de digitale tijd (versie 1.0, maart 2015).
