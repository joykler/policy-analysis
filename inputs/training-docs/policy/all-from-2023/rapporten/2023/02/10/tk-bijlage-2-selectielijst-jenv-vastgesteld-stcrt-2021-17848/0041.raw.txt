Selectielijst van het ministerie van Justitie en Veiligheid vanaf 5 mei 1945 
3.4 Verantwoording van de waarderingen 
3.4.1 Risicoanalyse JenV 
Bij het opstellen van deze selectielijst is gebruik gemaakt van een risicoanalyse. De risicoanalyse 
houdt in dat per proces gekeken is wat een passend bewaartermijn is voor de processen indien 
deze niet voor blijvende bewaring in aanmerking komen. De volgende overwegingen zijn 
meegenomen:  
 Er is eerst uitgezocht welke bijzondere wet- en regelgeving op sectoraal, Europees of
internationaal niveau (verdragen) van toepassing is op JenV. Daarin kan zijn geregeld of
voldaan moet worden aan bepaalde bewaartermijnen. Bij de categorieën in deel II van
deze selectielijst wordt verwezen naar de relevante wetsartikelen. Het gaat onder meer om
de Wet justitiële en strafvorderlijke gegevens (Wjsg), de Vreemdelingenwet 2000, de Wet
opneming buitenlandse kinderen ter adoptie, de Wet DNA-onderzoek bij veroordeelden of
de Penitentiaire beginselenwet.
 Als leidraad voor de termijnen is daarnaast gebruik gemaakt van de ‘default waarderingen’
zoals opgenomen in het Generiek Waarderingsmodel Rijk.
 Ook is een analyse gemaakt van de bewaartermijnen in de bestaande selectielijsten.
 Een van de belangrijkste componenten van de risicoanalyse is dat
procesverantwoordelijken hebben aangegeven hoe lang informatie ten minste beschikbaar
moet zijn voor de uitvoering van de werkzaamheden en om zich te kunnen verantwoorden.
Dit is in aparte sessies met vertegenwoordigers van afdelingen, directies en diensten
gebeurd. Bij elke categorie archiefbescheiden is met procesverantwoordelijken gekeken
naar hoe lang informatie nodig is, zowel voor de taakuitvoering als vanuit de politieke,
financiële, juridische (wettelijke) en maatschappelijke (recht- en bewijszoekende burger)
belangen.
 Verwerkingsregisters zijn gebruikt die in het kader van de Algemene Verordening
Gegevensbescherming (AVG) en de Richtlijn gegevensbescherming strafrecht (Rgbs) zijn
opgesteld
De risicoanalyse JenV heeft verschillende bewaartermijnen opgeleverd. Het streven van JenV is om 
het aantal bewaartermijnen tot enkele te beperken, met name: V5, V10 en V20. Andere 
bewaartermijnen zijn hierop een uitzondering of zijn harde termijnen uit wet- en regelgeving. De 
meeste termijnen volgen uit wet- en regelgeving, zoals informatie over Europese 
subsidieverstrekking (vernietigen na 13 jaar, V13) of de termijnen uit de Wet justitiële en 
strafvorderlijke gegevens (V12, V20, V30, V50, V80).  
Op basis van de actualiteit zal de risicoanalyse periodiek worden herhaald. Als deze nieuwe 
inzichten opleveren, zullen deze leiden tot een aanpassingen van de waardering in de selectielijst 
(zie paragraaf 3.7). 
3.4.2 Systeemanalyse JenV 
In hoofdstuk 2 zijn de missie, doelstellingen en kerntaken en tevens de organisatiestructuur en de 
taakuitvoering van het ministerie van JenV beschreven. Deze analyse is uitgevoerd op het niveau 
van de directoraten-generaal, stafdiensten, agentschappen en andere dienstonderdelen, zoals 
adviesraden en inspecties. De onderdelen waaruit de organisatie is opgebouwd en hoe de 
werkzaamheden zijn ingericht, zijn in kaart gebracht.  
Vervolgens zijn de besluitvormingsprocessen binnen de organisatie in beeld gebracht, met de 
nadruk op besluiten met een naar buiten gericht gevolg, zoals het effect op een andere afdeling 
binnen JenV, een ander orgaan of een bepaalde doelgroep in de samenleving. Een belangrijk 
hulpmiddel voor de reconstructie van de besluitvorming is DigiJust, het systeem waarin de 
‘parafenlijn’ - de werkstroom voor besluitvorming - op digitale wijze is ingericht. Steeds meer 
onderdelen van JenV maken hiervan gebruik.  
Naast de besluitvormende organen op het directieniveau van onderdelen zijn ook de ambtelijke 
voorportalen en adviesgremia als informatieknooppunten van belang. Op dergelijke punten worden 
de belangrijkste beslissingen genomen en komt de meeste informatie samen, die voor blijvende 
bewaring in aanmerking komt.
