Selectielijst van het ministerie van Justitie en Veiligheid vanaf 5 mei 1945 
De tenuitvoerlegging van straffen en maatregelen staat ten dienste van de begeleiding van de 
jeugdige in diens ontwikkeling en terugkeer in de maatschappij. Bij ernstige delicten en zware 
(psychische) problematiek van een twaalf- tot achttienjarige dader kan een zogenaamde PIJ-
maatregel met opname in een behandelinrichting worden opgelegd. Bij de particuliere 
jeugdinrichtingen subsidieert de minister van JenV de plaatsen in de justitiële jeugdinrichting via 
een subsidieovereenkomst. In de subsidievoorwaarden zijn de voorwaarden voor de begeleiding 
van jeugdigen en behandeling vastgelegd.  
Nederland heeft momenteel één Rijks Justitiële Jeugdinrichting die bestaat uit drie locaties (RJJI De 
Hartelborgt, RJJI Den Hey-Acker, RJJI De Hunnerberg) en drie particuliere jeugdinrichtingen: 
Juvaid, JJI Lelystad en Teylingereind.  
2.2.4 Besluitvormende overleggen van JenV 
Ministerstaf 
De ministerstaf is het wekelijks overleg tussen de politieke en ambtelijke leiding. Het doel van het 
overleg is te zorgen voor afstemming tussen de politieke en ambtelijke leiding. In de ministerstaf 
komen onder meer aan de orde: actualiteiten, de terugkoppeling en de voorbereiding van 
vergaderingen van het parlement en de ministerraad, de beantwoording van Kamervragen, 
werkbezoeken en andere activiteiten van de bewindslieden.  
Stafoverleg 
Wekelijks zijn er afzonderlijke stafoverleggen van de Directeuren-Generaal met de 
bewindspersonen. In de staven worden actualiteiten, gevoelige zaken, parlementaria en reguliere 
stukken besproken. 
Bestuursraad en Brede Bestuursraad 
De secretaris-generaal (voorzitter), de plaatsvervangend secretaris-generaal, de directeuren-
generaal en de Nationaal Coördinator Terrorismebestrijding en Veiligheid vormen samen de 
bestuursraad. De bestuursraad formuleert de ministeriebrede en gemeenschappelijke kaders en 
bewaakt dat de activiteiten en het beleid van de onderscheiden clusters daarbinnen blijven. 
De voorzitter van het College van procureurs-generaal, de hoofddirecteur van de Dienst Justitiële 
Inrichtingen, de hoofddirecteur van de Immigratie- en Naturalisatiedienst en de korpschef van de 
Nationale Politie nemen als toehoorder deel aan de bestuursraad (Brede Bestuursraad). 
Beleidsoverleg 
Het Beleidsoverleg (BO) geeft de bewindspersonen en ambtelijk Justitie en Veiligheid de 
gelegenheid om met elkaar van gedachten te wisselen over (DG-overschrijdende) onderwerpen die 
om een (meer) uitgebreide discussie vragen. Reden daarvoor kan zijn dat er belangrijke keuzes 
voorliggen van strategische, politieke of financiële aard. De onderwerpen die in het BO aan de orde 
komen, worden geselecteerd en gepland door Directie Bestuursondersteuning in overleg met de 
leden van de Bestuursraad (BR). In principe nemen de bewindslieden en de SG altijd deel aan het 
BO en hebben de andere leden van de Ministerstaf een vaste uitnodiging. De overige deelnemers 
(maximum acht) verschillen, afhankelijk van het onderwerp dat aan de orde is. 
DG-DBO stafoverleg  
De stafmedewerkers van de Directoraten-Generaal (DG's) overleggen wekelijks met de adviseurs 
van de afdeling Advies en het (plaatsvervangend) hoofd Directie Bestuursondersteuning. Het 
overleg vindt doorgaans iedere week plaats, tenzij geen onderwerpen zijn aangemeld.  
In dit overleg komen doorgaans de volgende onderwerpen aan de orde: 
 Terugkoppeling uit Ministerstaf en Bestuursraad;
 Justitiebrede procedures en procedurewijzigingen;
 Voorbereiding van onderwerpen die in de Bestuursraad aan de orde komen;
 Voorbereiding van grotere processen, zoals de Begrotingsbehandeling;
 Kamervragen, moties, toezeggingen en schriftelijke Kamervragen.
Strategisch Bestuurlijk Beraad (SBB) 
Het strategisch Bestuurlijk Beraad (SB) wordt door de SG gevoerd met de directeuren van de 
vijftien grootste uitvoeringsorganisaties. 
31
