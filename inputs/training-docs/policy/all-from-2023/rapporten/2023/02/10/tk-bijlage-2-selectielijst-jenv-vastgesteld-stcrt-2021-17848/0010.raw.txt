Selectielijst van het ministerie van Justitie en Veiligheid vanaf 5 mei 1945 
Deel I: Toelichting 
Hoofdstuk 1 Inleiding 
1.1 Doel en aanleiding 
Overheidsorganen zijn niet alleen verplicht de onder hen berustende archiefbescheiden in goede, 
geordende en toegankelijke staat te brengen en te bewaren, maar dienen ook te zorgen voor de 
1
vernietiging van de archiefbescheiden die daarvoor in aanmerking komen. Archiefbescheiden die 
als te bewaren zijn aangemerkt, dienen op termijn naar een archiefbewaarplaats te worden 
overgebracht. Het begrip archiefbescheiden is ruim: het gaat niet enkel over documenten die onder 
beheer zijn gebracht (’gearchiveerd'), maar om alle informatie die ambtenaren vanuit hun functie 
opmaken of ontvangen, in de context van het handelen van het overheidsorgaan. De vorm is niet 
van belang: e-mail, twitter en berichtenapps bijvoorbeeld vallen ook onder dit begrip.  
De minister van JenV, tevens de zorgdrager zoals genoemd in de Archiefwet 1995, is belast met 
het ontwerpen en opstellen van selectielijsten voor zijn ministerie. De selectielijst geeft een 
opsomming van de taken van een overheidsorgaan en een systematisch overzicht van de 
categorieën archiefbescheiden met vermelding van bewaartermijnen. De selectielijst is het 
juridische instrument om selectie uit te kunnen voeren: zonder een vastgestelde selectielijst, 
mogen overheidsorganen niet overgaan tot vernietiging of overbrenging van archiefbescheiden. 
Het ministerie van JenV had om verschillende redenen behoefte aan een nieuwe selectielijst: 
 De moeizame toepassing van de bestaande selectielijsten, de nodige herijking van de
processen en waarderingen en de behoefte aan een versnelde aanpak voor het wegwerken
van papieren archieven;
 De mogelijkheid om bij de opname van digitale informatie in de systemen van JenV
bewaartermijnen vooraf toe te kennen en in te regelen.
Deze twee concrete aanleidingen zijn gelegen in de volgende politieke, maatschappelijke en 
praktische achtergrond die herziening noodzakelijk maakt. 
1.2 Achtergrond 
2
Aanvankelijk beschikte het ministerie van Justitie over een vernietigingslijst uit 1956, waarop 
werd aangegeven welke informatie voor vernietiging in aanmerking kwam. De overige informatie 
was blijvend te bewaren en werd naar een archiefbewaarplaats overgebracht. Selectie vond in feite 
op documentniveau plaats en was daardoor erg bewerkelijk. Een relatie tussen de selectielijst en 
de ordening was er toen niet. 
Momenteel is op JenV een groot aantal, rond de laatste eeuwwisseling opgestelde ‘Basis Selectie 
3
Documenten’ van toepassing, bestaande uit ‘handelingen’ waaraan bewaartermijnen zijn 
toegekend. Het huidige selectie-instrumentarium is echter verouderd, onvolledig en lastig 
toepasbaar vanwege de grote aantallen specifieke handelingen. Er is behoefte aan een beter 
toepasbaar en onderhoudsvriendelijk selectie-instrument. Dit is dringend van belang om de nog 
aanwezige papieren archieven van naar schatting ruim 130 kilometer, waarvan ongeveer de helft 
achterstanden van vóór 2006, eenvoudig en versneld te kunnen bewerken.  
Voorts was de aandacht tot nu toe vooral gericht op het bewaren van archiefbescheiden over de 
totstandkoming van het beleid, en op het vernietigen van informatie over de uitvoering van het 
beleid. De Raad voor Cultuur heeft diverse malen gewezen op het belang van het bewaren van 
1
 Art. 3 Archiefwet 1995 (Aw). De selectielijst is genoemd in art. 5 Aw en in art. 5 Archiefbesluit 1995 (Ab). 
2
 Lijst van voor vernietiging in aanmerking komende stukken vastgesteld bij gemeenschappelijke beschikking 
van de Minister van Justitie en de Minister van Onderwijs, Kunsten en Wetenschappen d.d. 8 september 1956 
(…) en 6 oktober 1956 (…); gewijzigd bij gemeenschappelijke beschikkingen van de Minister van Justitie en de 
Minister van Cultuur, Recreatie en Maatschappelijk Werk d.d. 4 juni 1965. 
3
 Handeling (BSD): een complex van activiteiten ter vervulling van een taak of op grond van een bevoegdheid. 
10
