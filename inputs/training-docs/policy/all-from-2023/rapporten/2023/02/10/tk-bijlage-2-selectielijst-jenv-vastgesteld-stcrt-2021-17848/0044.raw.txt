Selectielijst van het ministerie van Justitie en Veiligheid vanaf 5 mei 1945 
uitvoeringsinformatie. Voor het trekken van een dergelijke steekproef is het niet nodig om een 
statisticus in de arm te nemen. Bij de aselecte steekproef is de omvang van het bestand van 
wezenlijk belang voor de representativiteit. Uitgangspunt voor deze selectielijst is dat er complete 
bestanden zijn, waaruit dergelijke steekproeven kunnen worden getrokken.  
De standaardmethode voorziet overigens in een ‘veiligheidsklep’: bij minder dan duizend dossiers 
per jaar wordt veiligheidshalve alles bewaard. Zo nodig kan dan bij een actualisering van de 
selectielijst nog worden bijgestuurd. 
3.4.3.3 Steekproeven opgenomen in de selectielijst 
Bestanden waaruit periodiek een eenvoudige aselecte steekproef wordt getrokken: 
 Het tenuitvoerleggen van vrijheidsstraffen en vrijheidsbenemende maatregelen opgelegd
aan volwassenen, het penitentiair dossier (proces 7.37);
 Het behandelen van en het beschikken op verzoekschriften om gratie (proces 7.45);
 Het behandelen van aanvragen van migranten tot permanent verblijf in Nederland
(afwijzen) (proces 7.54);
 Het organiseren van vreemdelingenbewaring en het vertrek van migranten uit Nederland
(proces 7.56).
De tenuitvoerlegging van vrijheidsstraffen en vrijheidsbenemende maatregelen opgelegd 
aan volwassenen - penitentiair dossier (proces 7.37) 
De bewaartermijn van de penitentiaire dossiers van volwassen justitiabelen, die een straf of 
maatregel opgelegd hebben gekregen, is V40 na de invrijheidsstelling, met steekproef SA-B3. 
Deze penitentiaire dossiers kunnen van belang zijn voor criminologisch en historisch onderzoek na 
40 jaar. Ze kunnen onderzoekers inzage geven in de gevangenispopulatie, zeker in combinatie met 
de inschrijfregisters. Dit kan van belang zijn voor bijvoorbeeld gedragswetenschappelijk onderzoek. 
Met de steekproef wordt beoogd om per jaar op landelijk niveau een representatief beeld van de 
gedetineerdenpopulatie te bewaren. Bij het trekken van de steekproef wordt geen onderscheid 
gemaakt per regio, per inrichting of naar strafmaat. De jaarlijkse instroom van justitiabelen is 
ongeveer 37.000.  
De steekproef wordt toegepast op de penitentiaire dossiers die vanaf 2008 digitaal worden 
gearchiveerd. Dit betreft een homogene serie van een voldoende grote omvang, waaruit jaarlijks 
een aselecte steekproef wordt getrokken. De steekproef zal in het jaar voordat de dossiers voor 
vernietiging in aanmerking komen (veertig jaar na het einde van de detentie) worden uitgevoerd. 
Het behandelen van en het beschikken op verzoekschriften om gratie (proces 7.45) 
Het gaat bij gratieverlening om toepassing van een discretionaire bevoegdheid van de minister van 
JenV. Bij collectieve gratieverlening en gratieverlening aan levenslang gestraften geldt dat deze 
dossiers permanent worden bewaard. Van de overige dossiers over gratieverlening wordt, vanuit 
het belang van historisch en wetenschappelijk onderzoek naar toepassing van gratiebeleid per tien 
jaar een aselecte steekproef bewaard.  
Het behandelen van aanvragen van migranten tot permanent verblijf in Nederland met 
afwijzing tot gevolg (proces 7.54)  
Migratie is een mondiaal vraagstuk. Wereldwijd zijn er naar schatting 25 miljoen vluchtelingen. 
Mensen hebben volgens het Europees Verdrag voor de Rechten van de Mens en het VN-
Vluchtelingenverdrag het recht om asiel aan te vragen in Europa. Door het Verdrag van Dublin ligt 
de verantwoordelijkheid bij het land waar de vluchteling aankomt. Het Europese 
vluchtelingenbeleid kan in de (Nederlandse) publieke opinie en politiek gevoelig liggen. 
Zorgvuldigheid is dus heel belangrijk. Het is denkbaar dat de Europese Unie op termijn wil 
onderzoeken hoe lidstaten zijn omgegaan met mensenrechten en het mensenrechtenbeleid hebben 
uitgevoerd. 
De dossiers van de Immigratie- en Naturalisatiedienst (IND) die zijn gevormd naar aanleiding van 
het afwijzen van aanvragen van migranten tot permanent verblijf in Nederland zijn een bron van 
informatie voor wetenschappelijk onderzoek, met name vanuit historisch en sociologisch 
perspectief. Uit de jaarverslagen van de IND over 2017 en 2018 blijkt dat de IND ongeveer 30.000
