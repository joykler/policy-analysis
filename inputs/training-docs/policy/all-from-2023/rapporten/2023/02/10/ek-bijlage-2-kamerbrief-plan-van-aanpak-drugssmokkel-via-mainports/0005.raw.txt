Met het oog op de samenhang van de plannen is er een stuurgroep geformeerd 
Directoraat-Generaal 
bestaande uit onder meer burgemeesters en portefeuillehouders van de 
Ondermijning 
  
betrokken landelijke diensten. Deze stuurgroep heeft als taken de integraliteit van 
 
de planvorming tussen de knooppunten doorlopend te waarborgen, de voortgang Datum  
4 november 2022  
te monitoren en nieuwe ontwikkelingen - zoals waterbedeffecten - te signaleren, 
  
Ons kenmerk 
zodat we daarop kunnen inspelen. Criminelen beschikken immers over een groot 
4270490 
aanpassingsvermogen. De uitvoerende diensten werken daarom al zo goed   
Bij beantwoording de datum 
mogelijk samen om waterbedeffecten richting andere knooppunten tegen te gaan. 
en ons kenmerk vermelden. 
 
Wilt u slechts één zaak in uw 
brief behandelen. 
2. Overkoepelende maatregelen 
 
Zoals geschreven is er ook op nationaal en internationaal niveau versterking 
 
nodig. Deze versterking krijgt vorm via overkoepelende maatregelen. 
 
Overkoepelend wil in dit geval zeggen dat de maatregelen dienend zijn aan de 
aanpak op de vijf genoemde én andere knooppunten. Hiervoor heb ik een 
structureel bedrag oplopend tot 2,5 miljoen euro per jaar gereserveerd. De 
volgende maatregelen, gecategoriseerd van internationaal naar nationaal, worden 
8
momenteel getroffen of uitgewerkt. 
 
Upstream disruption 
De aanpak begint in de bron- en transitlanden: als we onze invloed daar weten uit 
te oefenen en de samenwerking optimaliseren, smoren we drugsstromen in de 
kiem. Daarom investeren zowel onze operationele diensten als ik in extra liaison 
officers die in bron- en transitlanden worden gestationeerd om de samenwerking 
en onze informatiepositie te verbeteren. Het gaat onder meer om liaison officers 
van de politie, Douane, Koninklijke Marechaussee, Defensie en Kustwacht 
Caribisch Gebied in Latijns-Amerika. Daarnaast investeer ik in internationale 
projecten, zoals het Container Control Programme (CCP) van het UNODC, in 
aanvulling op de inzet die de Douane in dat kader al pleegt. Het CCP is een 
programma waarbinnen op mondiaal niveau wordt samengewerkt om illegale 
smokkel via zowel lucht- als zeehavens te voorkomen, door middel van trainingen 
van havenpersoneel. De Douane zal trainingen gaan verzorgen en bepaalt met 
UNODC naar welke havens zij afreizen. 
 
Scannen van containers in Latijns-Amerika 
Dit jaar zijn door burgemeester Aboutaleb (Rotterdam) en de Douane bezoeken 
afgelegd aan Latijns-Amerika om verdere samenwerking te zoeken in de aanpak 
van drugscriminaliteit in de haven. Dat heeft geleid tot het onderzoeken van een 
nieuwe vorm van controle: het in Nederland uitlezen en vergelijken van 
scanbeelden uit bron- en transitlanden. Op verschillende plekken in Latijns-
Amerika worden (alle) uitgaande containers gescand, maar de beelden niet 
allemaal uitgelezen. Ik investeer in voorzieningen en extra capaciteit bij Douane, 
zodat deze scanbeelden uit Latijns-Amerika naar Nederland kunnen worden 
verstuurd om hier geanalyseerd en vergeleken te worden. De Douane is hierover 
in gesprek met een pilotland. Hierdoor kunnen verdachte containers al in bron- en 
transitlanden worden tegengehouden. Indien de container het land al heeft 
verlaten, kan op de plaats van bestemming, in Nederland of een ander land in 
Europa, gericht worden gecontroleerd. Ook kunnen in Nederland opnieuw scans 
worden gemaakt, om vervolgens de beelden te vergelijken. Deze innovatieve 
                                                 
8
 De maatregelen opgesomd onder ‘upstream disruption’, ‘scannen van containers in Latijns-
Amerika’ en ‘Europese coalitie’ worden (deels) gefinancierd uit het deel van de 
ondermijningsgelden dat ziet op de internationale aanpak en drukken daarmee niet volledig 
op het budget voor het plan van aanpak uit deze brief. 
  
 Pagina 5 van 10
