Selectielijst van het ministerie van Justitie en Veiligheid vanaf 5 mei 1945 
 
Daarnaast zijn er internationale organisaties waar JenV een bepaalde subsidieverhouding mee 
heeft, zoals de Internationale Organisatie voor Migratie (IOM), die migranten assisteert die 
vrijwillig willen terugkeren naar het land van herkomst en hen ondersteunt bij hun duurzame re-
integratie. 
2.2.6 Cruciale processen van JenV 
Overkoepelende cruciale processen: 
 Het maken, verantwoorden en uitdragen van het primaire beleid op de beleidsterreinen die 
onder de verantwoordelijkheid van JenV vallen; 
 Het maken van wet- en regelgeving; 
 Het verstrekken van informatie aan burgers, bedrijven, instellingen en andere overheden; 
 Het vertegenwoordigen van de Minister of de Staat in internationale gerechtelijke 
procedures; 
 Het aangaan en onderhouden van internationale betrekkingen en 
samenwerkingsverbanden; 
 Het verstrekken van en verantwoording geven over subsidies; 
 Het voorbereiden, (laten) uitvoeren van onderzoek en het publiceren van de 
onderzoeksresultaten met betrekking tot de beleidsterreinen van JenV. 
 
Specifieke cruciale processen 
JenV heeft zich sinds 5 mei 1945 in wezen altijd met vijf grote beleidsterreinen beziggehouden: 
(1) handhaving en rechtspleging, (2) tenuitvoerlegging van sancties en resocialisatie, 
(3) jeugdbescherming,(4) migratie en naturalisatie en (5) veiligheid. Veelal zijn de processen bij 
37
JenV in ketenverband georganiseerd. Aldus vinden we cruciale processen in de vijf domeinen: 
1. de strafrechtsketen (handhaving en rechtspleging); 
2. de executieketen (tenuitvoerlegging, feitelijk een onderdeel van de strafrechtketen);  
3. de jeugdbescherming; 
4. de migratieketen (migratie en naturalisatie); 
5. het veiligheidsdomein. 
 
Deze ketens zijn juridisch gereguleerd en de regelgeving is ketengewijs opgezet. De keten bepaalt 
de taken, bevoegdheden en daarmee ook de verantwoordelijkheden. Ketens worden ook wel als de 
38
ankerpunten van de rechtsstaat beschouwd . We beschrijven hier kort de belangrijkste processen 
van JenV binnen deze ketens. De cruciale processen zijn meestal gewaardeerd als (deels) blijvend 
te bewaren. 
 
Strafrechtketen 
De strafrechtsketen omvat het opsporen, het vervolgen en het berechten van verdachten, het ten 
uitvoer leggen van rechterlijke beslissingen en het re-integreren van justitiabelen. Tot deze keten 
wordt tevens het jeugdstrafrecht en de forensische zorg gerekend. Ook de slachtofferketen, waarin 
niet de verdachte maar het slachtoffer centraal staat, is onderdeel van de strafrechtsketen. Hierin 
spelen de volgende cruciale processen: 
 Het opsporen en vervolgen, zoals het vergelijken van DNA-profielen of het laten uitvoeren 
van klinische onderzoeken naar de geestesgesteldheid van justitiabelen. 
 
Executieketen 
De executieketen omvat het tenuitvoerleggen van rechterlijke beslissingen en het re-integreren 
van justitiabelen. Tot deze keten wordt tevens het jeugdstrafrecht gerekend. Hierin spelen de 
volgende cruciale processen: 
 Het ten uitvoer leggen van vrijheidsstraffen en vrijheidsbenemende maatregelen, voor 
onder andere jeugdigen, volwassenen, terbeschikkinggestelden, waaronder ook het 
verlenen van verlof en medische zorg aan justitiabelen. 
 
Jeugdbescherming 
Jeugdbescherming betreft de jeugdzorg die verplicht wordt opgelegd door de rechter op grond van 
het Burgerlijk Wetboek. Overige jeugdzorg gaat buiten justitie om. Hierin spelen de volgende 
cruciale processen: 
                                                
37
 Hier wordt de volgende definitie gevolgd: ‘Een keten is een sequentieel proces waarin diverse, onderling in 
bestuurlijk opzicht onafhankelijke actoren werken aan een gemeenschappelijk resultaat’, uit: Wim Borst, De 
verdachte in de ketens. Informatie delen in ketens en netwerken (Boombestuurskunde 2019), p. 24. 
38
 Borst, De verdachte in ketens, p. 31. 
34
