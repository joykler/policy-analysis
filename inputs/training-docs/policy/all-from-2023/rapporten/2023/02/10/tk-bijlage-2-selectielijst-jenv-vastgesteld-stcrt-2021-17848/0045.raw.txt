Selectielijst van het ministerie van Justitie en Veiligheid vanaf 5 mei 1945 
asielaanvragen per jaar behandelt, waarvan in 2017 ongeveer de helft (54%) werd afgewezen. De 
steekproef zal jaarlijks worden getrokken op basis van het vreemdelingennummer en de 
vertrekdatum uit de BVV.  
Het organiseren van vreemdelingenbewaring en het vertrek van migranten uit Nederland 
(proces 7.56) 
Dit proces volgt op proces 7.54 en wordt uitgevoerd door de Dienst Justitiële Inrichtingen (DJI) en 
door de Dienst Terugkeer en Vertrek (DT&V). De vreemdelingenbewaring duurt meestal relatief 
kort: het is de bedoeling dat een uitgezette vreemdeling in het land van herkomst een nieuw leven 
opbouwt. De vraag is of dat lukt: veel vreemdelingen keren terug. Van de dossiers wordt een 
aselecte steekproef bewaard. De steekproef zal jaarlijks worden getrokken op basis van het 
vreemdelingennummer en de datum van vertrek uit de BVV. 
3.4.3.4 Voorbeelddossiers opgenomen in de selectielijst 
Van sommige processen is het van belang om enige achtergrond te bewaren en/of het verloop van 
een specifiek (deel)proces te illustreren. Hieruit worden per jaar aselect vijf dossiers als voorbeeld 
bewaard. Het is geen doel om uitspraken over de oorspronkelijke populatie te kunnen doen.  
daarom is gekozen voor voorbeelddossiers en niet voor een steekproef. 
Bestanden waaruit voorbeelddossiers worden bewaard: 
 Het behandelen van overige informatieverzoeken (proces 6.3);
 Het indienen van een verzoek tot uitlevering of overlevering, of het beslissen over een
ingediend verzoek tot uitlevering of overlevering (proces 7.46);
 Het overnemen of overdragen van de tenuitvoerlegging van strafrechtelijke beslissingen
van en naar het buitenland (proces 7.50);
 Het uitbrengen van onafhankelijk advies over individuele casuïstiek op de beleidsterreinen
van Justitie en Veiligheid (proces 12.5);
 Het op aanvraag beschikken op een verzoek om een (aanvullende) uitkering uit het
Schadefonds Geweldsmisdrijven (proces 12.6) en Het behandelen van bezwaar- en
beroepschriften naar aanleiding van een door het Schadefonds Geweldsmisdrijven
vastgestelde beschikking (proces 12.7);
 Het ten uitvoer leggen van vrijheidsstraffen en vrijheidsbenemende maatregelen opgelegd
aan volwassenen (proces 7.37).
Het behandelen van overige informatieverzoeken (proces 6.3) 
Met burgervragen  (informatieverzoeken) wordt vaak een verzoek gedaan om een toelichting op 
het beleid, wordt een mening gegeven over het beleid of om een beleidswijziging gevraagd. Deze 
uitingen zijn immers ook in groten getale te vinden op sociale media en bijvoorbeeld als 
ingezonden brieven op opiniepagina's van kranten en tijdschriften (proces 6.2). Per jaar worden 
vijf voorbeelddossiers van burgerbrieven bewaard, omdat die enig inzicht geven in de interactie 
tussen de burger en de overheid en in hoe beleid in de praktijk uitwerkt. 
Het ten uitvoer leggen van vrijheidsstraffen en vrijheidsbenemende maatregelen 
opgelegd aan volwassenen (proces 7.37) 
In het inrichtingsdossier wordt de overige op de gedetineerde betrekking hebbende informatie, die 
niet valt onder het penitentiair dossier, opgenomen. Om te laten zien wat dit dossier in de praktijk 
bevat, worden per jaar vijf voorbeelddossiers bewaard. 
Het indienen van een verzoek tot uitlevering of overlevering, of het beslissen over een 
ingediend verzoek tot uitlevering of overlevering (proces 7.46) 
Bij uitlevering gaat het om de overdracht van een persoon naar een andere staat, op verzoek van 
die staat. Doel van die uitlevering is dat de verzoekende staat deze persoon strafrechtelijk kan 
vervolgen en/of een strafvonnis kan laten ondergaan. Bij overlevering gaat het om uitlevering 
tussen lidstaten van de Europese Unie (EU). Om te laten zien hoe dit proces in de praktijk werkt, 
worden per jaar vijf voorbeelddossiers bewaard.  
Het overnemen of overdragen van de tenuitvoerlegging van strafrechtelijke beslissingen 
van en naar het buitenland (proces 7.50) 
Bij dit proces gaat het om Nederlanders die in het buitenland zijn veroordeeld tot gevangenisstraf, 
waarvoor de Nederlands overheid zich inzet om hen hun straf in Nederland uit te kunnen laten 
zitten. Daarnaast gaat het ook om buitenlanders die in Nederland zijn veroordeeld tot 
gevangenisstraf en die in hun thuisland uit willen zitten. Om te laten zien hoe dit proces in de  
praktijk werkt, worden hiervan vijf voorbeelddossiers per jaar bewaard. 
45
