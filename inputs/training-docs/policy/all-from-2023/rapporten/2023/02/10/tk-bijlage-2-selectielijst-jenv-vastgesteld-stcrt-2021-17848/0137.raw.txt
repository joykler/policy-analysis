Selectielijst van het ministerie van Justitie en Veiligheid vanaf 5 mei 1945 
Werkproces 7.5: Het toetsen van de rechtmatigheid van een geweldsaanwending door 
militairen 
De vertegenwoordigers van de zorgdrager waarderen dit proces als ‘V80’ (vernietigen na 
80 jaar). De vertegenwoordigers van de algemene rijksarchivaris zijn het eens met 
vernietiging aangezien zaken die tot een veroordeling leiden op het niveau van de 
Rechtspraak blijvend bewaard worden. Overige zaken kunnen zo nodig uitgezonderd 
worden van vernietiging conform de criteria in onderdeel 3.5. Wel vragen ze daarbij 
aansluitend waarop de termijn van 80 jaar is gebaseerd. De vertegenwoordigers van de 
zorgdrager antwoorden dat deze gebaseerd is op de langste termijn in de Wet justitiële 
en strafvorderlijke gegevens (Wjsg) omdat strafvervolging na geweldsaanwending door 
een militair levenslang kan worden toegepast. De verjaring vindt slechts plaats na 
overlijden. 
De externe deskundige pleit in diens advies voor een waardering ‘V40’ (vernietigen na 
40 jaar). Met het argument dat de feiten al door andere instanties zijn beoordeeld. En 
wegens het risico dat de betrokken militair, diens familie en (klein)kinderen telkens 
opnieuw met de feiten geconfronteerd zouden worden. De vertegenwoordigers van de 
zorgdrager zijn evenwel van mening dat de in de vorige alinea opgesomde argumenten 
de keuze voor V80 afdoende onderbouwen. Navraag bij de proceseigenaar leert ook dat 
het belang van het slachtoffer primeert op dat van de betrokken militair. Tot slot 
verzekeren zij de externe deskundige dat langere bewaring niet impliceert dat de 
informatie volledig openbaar is. De desbetreffende wet- en regelgeving (Wob, AVG) blijft 
onverkort gelden tot op het moment van vernietiging. 
Werkproces 7.11: Het indienen van een verzoek bij de rechter voor het opleggen of in-
trekken van voogdij, ouderlijk gezag, mentorschap, bewindsvoering, onder curatele  
(bewindsdossiers) 
De externe deskundige is van mening dat deze beslissingen een enorme impact op het 
leven van individuen. En dat het goed voorstelbaar is dat de betrokkenen hun eigen 
dossier willen raadplegen om het verloop van het eigen leven en de invloed van 
andermans beslissingen te kunnen reconstrueren. Zijn advies luidt bijgevolg om de 
bewaartermijn te verhogen, van ‘V10’ (vernietigen na 10 jaar) naar ‘V40’ (vernietigen na 
40 jaar). De vertegenwoordigers van de zorgdraqer vinden dit een terechte 
argumentering, maar kiezen uiteindelijk voor de waardering ‘V20’ omdat diezelfde 
termijn door de Rechtspraak gehanteerd wordt. Voorts grijpen zij de gelegenheid aan om 
de ingangsdatum te wijzigen, van ‘na afloop gezag’ in  ‘na indienen verzoek’. 
Werkproces 7.6: Het indienen van een verzoek tot crisismaatregel of zorgmachtiging bij 
de rechter in het kader van verplichte geestelijke gezondheidszorg 
De vertegenwoordigers van de zorgdrager geven  voor dit proces aan dat zij 
noodgedwongen erg specifieke, op documenten geënte waarderingen – zoals een 
waardering ‘V1’ (vernietigen na 1 jaar) voor bijlagen bij een verzoekschrift - moeten 
opnemen omdat dit zo door de Wvggz voorgeschreven wordt. De vertegenwoordigers van 
de algemene rijksarchivaris beamen dat hiervan niet afgeweken kan worden. 
Werkproces 7.8: Het ontvangen van gerechtelijke stukken uit een civiele procedure voor 
mensen zonder bekende woon- of verblijfplaats voor het stuiten van verjaring van zaken 
en het opsporen van de betrokkene 
De vertegenwoordigers van de zorgdrager voorzagen aanvankelijk twee termijnen, 
namelijk ‘V30 bij zakelijke rechtsvordering’ en ‘V20 bij persoonlijke rechtsvordering’. De 
vertegenwoordigers van de algemene rijksarchivaris twijfelden over de toepasbaarheid 
137
