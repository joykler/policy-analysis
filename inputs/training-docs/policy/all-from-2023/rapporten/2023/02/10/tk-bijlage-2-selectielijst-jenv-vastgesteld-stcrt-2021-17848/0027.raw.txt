Selectielijst van het ministerie van Justitie en Veiligheid vanaf 5 mei 1945 
 
met kwetsbare belangen. Daartoe beoordeelt Justis aanvragen voor vergunningen en verklaringen 
op grond van de Wet wapens en munitie (Wwm), de Wet particuliere beveiligingsorganisaties en 
recherchebureaus (Wpbr) en de Wet controle op rechtspersonen (Wcor; Track). Ook geeft Justis 
Verklaringen Omtrent het Gedrag (VOG) en Gedragsverklaringen Aanbesteden (GVA) af. Justis 
behandelt aanvragen over opsporingsbevoegdheid van een buitengewoon opsporingsambtenaar 
(boa) en stelt de bekwaamheid en betrouwbaarheid van bijzondere opsporingsambtenaren (bod) 
vast. Om fraude bij faillissementen tegen te gaan, voert Justis de garantiestellingsregeling 
curatoren (GSR) uit. Ook worden verzoekschriften om gratie behandeld. Ten slotte beoordeelt 
Justis ook aanvragen voor trouwen bij volmacht (als een van beide partners niet aanwezig kan 
zijn), huwelijksdispensatie (trouwen met familie) en naamswijziging. 
Het Landelijk Bureau Bibob (LBB) is onderdeel van Justis. Het verzamelt en analyseert informatie 
afkomstig uit diverse bronnen over een persoon of organisatie en vormt aan de hand daarvan een 
oordeel over zijn of haar integriteit. Op basis van deze informatie wordt de gevraagde vergunning 
of verklaring al dan niet verleend of alsnog ingetrokken. Het bureau adviseert bestuursorganen en 
rechtspersonen met een overheidstaak over de mate van gevaar van misbruik van vergunningen, 
subsidies, aanbestedingen en vastgoedtransacties. Daarnaast geeft het bureau voorlichting en 
advies over de implementatie en toepassing van de Wet Bibob. 
 
De Dienst Justitiële Inrichtingen (DJI) is belast met de tenuitvoerlegging van vrijheidsstraffen 
en vrijheidsbenemende maatregelen, die door een rechter zijn opgelegd, en tevens met het 
voorbereiden van de aan de zorg van de minister toevertrouwde personen op hun succesvolle 
terugkeer naar de maatschappij, binnen of buiten Nederland. Hieronder valt ook de behandeling 
van internationale rechtshulpverzoeken voor overdracht en overname van de tenuitvoerlegging. 
 
De insluiting vindt plaats in verschillende soorten instellingen: huizen van bewaring en 
gevangenissen (penitentiaire inrichtingen), justitiële jeugdinrichtingen, forensische psychiatrische 
centra voor (tbs-) patiënten en detentiecentra voor vreemdelingen zonder verblijfsvergunning. De 
Justitiële Inrichting Caribisch Nederland locatie Bonaire (JICNB) is zowel een huis van bewaring als 
een gevangenis voor Bonaire, Sint Eustatius en Saba en valt vanaf 10 oktober 2010 onder het 
beheer van DJI. Naast rijksinrichtingen heeft DJI een subsidierelatie met particuliere instellingen. 
DJI kent een aantal landelijke diensten, waaronder de Dienst Vervoer en Ondersteuning (DV&O), 
de Dienst Geestelijke Verzorging (DGV) en het Nederlands Instituut voor Forensische Psychiatrie en 
Psychologie (NIFP). De DV&O is verantwoordelijk voor het vervoer van justitiabelen, beveiliging 
van deze personen en van justitiële gebouwen en elektronische monitoring. De DGV geeft invulling 
aan het recht van justitiabelen om hun godsdienst en levensbeschouwing te praktiseren. Het NIFP, 
waaronder het Pieter Baan Centrum, stelt rapportages pro Justitia op en verricht indicatiestelling 
en wetenschappelijk onderzoek. DJI vraagt bij de tenuitvoerlegging advies aan onder meer het 
Adviescollege verloftoetsing tbs (Avt) en aan de Landelijke Adviescommissie Plaatsing Langdurige 
Forensisch Psychiatrische Zorg (LAP)  
 
De Immigratie- en Naturalisatiedienst (IND) is belast met de uitvoering van de 
vreemdelingenwetgeving en van de Rijkswet op het Nederlanderschap. De IND beoordeelt alle 
verzoeken van mensen die in Nederland verblijf willen aanvragen of die Nederlander willen worden. 
Dit betreft aanvragen voor visa voor kort verblijf (visa), aanvragen van vreemdelingen die de 
Nederlandse overheid om bescherming vragen tegen bijvoorbeeld vervolging in hun land van 
herkomst (asiel) en aanvragen voor de verlening van de Nederlandse nationaliteit (naturalisatie). 
De IND beschikt over specialistische kennis op het gebied van internationale wetgeving 
(documenten) en analyseert fraudesignalen ter voorkoming van misbruik van procedures. 
 
Het Nederlands Forensisch Instituut (NFI) is belast met het verrichten van forensisch en ander 
DNA- en sporenonderzoek, onder meer met het oog op de waarheidsvinding in strafzaken. Dit 
betreft onderzoek op overwegend technisch, medisch-biologisch en natuurwetenschappelijk gebied. 
Het NFI brengt vervolgens verslag uit over het onderzoek. Het NFI is voorts belast met de 
ondersteuning bij de hulpverleningstaak van de politie. Daarnaast ontwikkelt en implementeert het 
NFI nieuwe onderzoeksmethoden en technieken ter bevordering van kennis op het gebied van 
forensisch onderzoek. Het NFI is het nationaal en internationaal kennis- en expertisecentrum op 
het gebied van forensisch onderzoek. 
27
