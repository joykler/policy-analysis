Selectielijst van het ministerie van Justitie en Veiligheid vanaf 5 mei 1945 
deze archieven. Deze keuze is niet lichtzinnig gemaakt en bekeken vanuit verschillende 
invalshoeken. Hiervoor is draagvlak bij de uitvoerende instanties. De nota van toelichting 
bij het Besluit Forensische Zorg legt dit zorgdragerschap nog bij andere partijen. De 
vertegenwoordigers van de zorgdrager zijn zich hiervan bewust, maar benadrukken dat 
een onderbouwing hiervoor ontbreekt. JenV bekijkt of een en ander ook nog op een 
andere manier verankerd kan worden, zodat elke twijfel over de interpretatie van het 
zorgdragerschap wordt weggenomen.  
 Ook de Particuliere justitiële jeugdinrichtingen (JJI), die voor de tenuitvoerlegging van 
een aan de jeugdige opgelegde vrijheidsstraf of vrijheidsbenemende maatregel vallen 
onder de reikwijdte van de voorliggende selectielijst. Hierover is geen enkel twijfel. 
Voorts hebben de vertegenwoordigers van de zorgdrager in overleg met het Nederlands 
Register Gerechtelijk Deskundigen (NRGD) afgesproken dat de voorliggende selectielijst 
niet van toepassing is op de NRGD en dat deze organisatie zelf een selectielijst zal en kan 
(laten) op- en vaststellen. Ook die interpretatie van het zorgdragerschap is verantwoord. 
Tot slot vragen de vertegenwoordigers van de algemene rijksarchivaris of de selectielijst 
ook betrekking heeft op de organisatiedelen van JenV die binnen de Rijksdienst Caribisch 
Nederland (RCN) actief zijn op Bonaire, Sint Eustatius en Saba. De vertegenwoordigers 
van de zorgdrager geven aan dat de processen in principe ook voor deze 
organisatieonderdelen goed toepasbaar zijn en halen het voorbeeld aan van Justitiële 
Inrichting Caribisch Nederland op Bonaire: voor deze gelden net dezelfde processen en 
waarderingen als de in Nederland gevestigde justitiële inrichtingen. Wel verduidelijken zij 
in het onderdeel 1.3 dat het politie- en brandweerkorps Bonaire, Sint Eustatius en Saba 
enkel voor de processen van beleid en financiering onder het zorgdragerschap van JenV 
valt. Voor de uitvoerende processen vallen de korpsen daarentegen onder de 
(Archiefwet) BES. 
Voor hoofdstuk 2 hebben de vertegenwoordigers van de zorgdrager op verzoek van de 
vertegenwoordigers van de algemene rijksarchivaris onderdeel 2.2 zodanig uitgewerkt 
dat deze voldoende inzicht biedt in de belangrijkste historisch-institutionele 
ontwikkelingen sinds 1945 en dus als systeemanalyse kan dienen. 
Ook onderdeel 2.3 is in nauw overleg tussen de vertegenwoordigers van beide partijen 
zodanig ingevuld dat duidelijk is dat de processen van de selectielijst in 
overeenstemming zijn met de voor het archief van JenV geldende ordeningsstructuur, 
zoals artikel 6, lid 2 van het Archiefbesluit eist. Met andere woorden: de voorliggende 
selectielijst is in praktijk toepasbaar. De vertegenwoordigers van de algemene 
rijksarchivaris vragen voorts hoe e-mailarchivering ingericht is. De vertegenwoordigers 
van de zorgdrager antwoorden dat binnen het Ministerie van Justitie en Veiligheid 
momenteel de regel geldt dat medewerkers archiefwaardige e-mails opslaan in het 
desbetreffende zaakdossier. 
De vertegenwoordigers van de zorgdrager schetsen in hoofdstuk 3 en dan met name in 
onderdeel 3.3 onder andere de verhouding tussen de Archiefwet en de Algemene 
Verordening Gegevensbescherming (AVG). Zij verduidelijken op vraag van de 
vertegenwoordigers van de algemene rijksarchivaris dat de koppeling tussen de 
persoonsgegevens en de waarderingen via de verwerkingsregisters van de diverse JenV-
onderdelen zal verlopen. Dit verklaart waarom de voorliggende selectielijst op 
procesniveau geen beschrijvingen bevat van de aanwezige persoonsgegevens. 
De door de vertegenwoordigers van de algemene archivaris aangereikte 
‘systeemanalyse-bewaarcriteria’ worden door de vertegenwoordigers van de zorgdrager
