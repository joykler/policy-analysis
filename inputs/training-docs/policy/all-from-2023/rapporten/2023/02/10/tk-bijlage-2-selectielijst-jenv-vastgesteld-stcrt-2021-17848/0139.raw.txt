Selectielijst van het ministerie van Justitie en Veiligheid vanaf 5 mei 1945 
belang voor verdere verwerking van gegevens. 
Om wetenschappelijk onderzoek te kunnen verrichten naar de Nederlandse 
strafrechtspleging en naar de criminele carrières van justitiabelen vanaf 1945 acht ook 
de Nederlandse organisatie voor Wetenschappelijk Onderzoek (NWO) de betreffende 
justitiële gegevens essentieel. Bovendien zijn deze gegevens cruciaal voor onderzoek 
naar lange termijn criminele carrières, intergenerationele criminaliteitspatronen (vanaf 
1865) en criminaliteit in tijden van maatschappelijke turbulentie, zoals oorlogen en 
economische crises. Om onderzoeksvragen die gericht zijn op recidive, bijvoorbeeld naar 
de effectiviteit van interventies in termen van recidivevermindering goed te kunnen 
beantwoorden, is het van belang om ook het strafrechtelijk verleden in beeld te hebben. 
Dergelijke gegevens zijn niet alleen nodig voor de kwaliteit van beleidsinstrumenten 
zoals de Recidive Monitor, maar ook ten behoeve van historisch criminologisch 
onderzoek. 
De vertegenwoordigers van de algemene rijksarchivaris stemmen in met de voorgestelde 
waardering. 
De commissie informatiehuishouding JenV zal in de loop van 2021 adviseren over de 
justitiële documentatie, hetgeen mogelijk kan leiden tot nieuwe inzichten. 
Werkprocessen 7.18: Het verrichten van onafhankelijk forensisch zaakonderzoek op 
overwegend technisch, medisch-biologisch en natuurwetenschappelijk gebied en het ter 
zake daarvan uitbrengen van verslag, met uitzondering van DNA-onderzoek en 7.19: Het 
verrichten van onafhankelijk (forensisch) DNA-onderzoek en het ter zake daarvan 
uitbrengen van verslag 
De vertegenwoordigers van de zorgdrager geven voor deze processen aan dat zij 
noodgedwongen erg specifieke, op bepaalde gegevens geënte waarderingen moeten 
opnemen omdat dit zo door diverse wet- en regelgeving voorgeschreven wordt. De 
vertegenwoordigers van de algemene rijksarchivaris beamen dat hiervan niet afgeweken 
kan worden. Zelfs niet wanneer blijkt dat – zoals de vertegenwoordigers van de 
zorgdrager signaleren - deze waarderingen in praktijk bijzonder moeilijk toe te passen 
zijn. 
De vertegenwoordigers van de zorgdrager verwijzen in de toelichting bij deze processen 
ook naar de samenwerking met internationale strafhoven. De vertegenwoordigers van de 
algemene rijksarchivaris wijzen erop dat deze vermelding impliceert dat deze informatie 
ook onder de reikwijdte van de selectielijst valt. De vertegenwoordigers van de 
zorgdrager geven aan zich hiervan bewust te zijn.  
Werkprocessen 7.21: Het beheren van de DNA-eliminatiedatabank Forensische Opsporing 
Politie, 7.22: Het beheren van de DNA-databank van Caribisch Nederland (Bonaire, Sint 
Eustatius en Saba), 7.23: Het beheren van de Nederlandse DNA-databank voor 
strafzaken 
Een concept van de selectielijst maakt aanvankelijk melding van één proces ‘Het 
onderhouden en beheren van een DNA databank’. De vertegenwoordigers van de 
algemene rijksarchivaris wijzen er op dat het Nederlands Forensisch Instituut (NFI) 
meerdere DNA-databanken lijkt te beheren. Daarop voorzien de vertegenwoordigers van 
de zorgdrager één proces voor elke databank. De vertegenwoordigers van de zorgdrager 
voorzien ook een proces voor de databank van Caribisch Nederland. De 
vertegenwoordigers van de algemene rijksarchivaris wijzen erop dat deze vermelding 
impliceert dat deze databank ook onder de reikwijdte van de selectielijst valt. De 
vertegenwoordigers van de zorgdrager geven aan zich hiervan bewust te zijn.
