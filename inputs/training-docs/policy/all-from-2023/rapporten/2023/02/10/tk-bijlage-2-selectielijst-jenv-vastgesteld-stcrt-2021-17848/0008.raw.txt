Leeswijzer 
Deze selectielijst bestaat uit twee delen: een toelichting (deel I) en de lijst met werkprocessen en 
waarderingen (deel II). 
Toelichting op de selectielijst (deel I) 
Hoofdstuk 1 bevat het doel en de aanleiding voor het maken van een nieuwe selectielijst voor het 
ministerie van Justitie en Veiligheid (JenV). Daarbij is kort ingegaan op de politieke, 
maatschappelijke en praktische achtergronden om te komen tot een nieuwe selectielijst en tevens 
op de reikwijdte van de lijst. Hoofdstuk 2 geeft een schets van de organisatorische en inhoudelijke 
context, zoals de taken en verantwoordelijkheden van het ministerie JenV, de aanwezige 
archiefsystemen en ordening in die systemen. Ten slotte komen in hoofdstuk 3 de inhoudelijke 
totstandkoming van de selectielijst en een verantwoording van de waarderingen aan de orde. 
Lijst met processen en waarderingen (deel II) 
Deel II vormt het hart van de selectielijst. Het bevat de gestructureerde opsomming van 
werkprocessen en de waarderingen (bewaartermijnen) van de informatie in relatie tot processen. 
Informatie komt na bepaalde tijd voor vernietiging in aanmerking of is blijvend te bewaren.  
De werkprocessen kennen waar mogelijk een hoog abstractieniveau. De indeling van de lijst is 
gebaseerd op het bedrijfsfunctiemodel uit de Enterprise Architectuur Rijksdienst (EAR). Dit model is 
een organisatie-onafhankelijke beschrijving van de taakgebieden (bedrijfsfuncties) van de 
Rijksdienst.  
Afbeelding 1: Bedrijfsfunctiemodel Rijksdienst 
De bedrijfsfuncties zijn onderverdeeld in vier cluster: 
Cluster 1: Besturingsfuncties (politieke functies, bedrijfsvoering, verantwoording en toezicht); 
Cluster 2: Primaire bedrijfsfuncties (beleid en uitvoering); 
Cluster 3: Onafhankelijke functies (kennis en advies, controle, toezicht en onderzoek); 
Cluster 4: Ondersteunende functies (PIOFACH). 
8
