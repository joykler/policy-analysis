Selectielijst van het ministerie van Justitie en Veiligheid vanaf 5 mei 1945 
(GVA) overlegt. Justis verstrekt de GVA namens de minister van Justitie en 
Veiligheid. 
Een GVA is een verklaring dat uit een onderzoek is gebleken dat er geen 
bezwaren zijn dat een natuurlijk persoon of rechtspersoon inschrijft op een 
overheidsopdracht, speciale-sectoropdracht, concessieovereenkomst voor 
openbare werken of prijsvraag. Justis raadpleegt daartoe het Justitieel 
Documentatie Systeem en gaat na of sprake is van relevante beschikkingen 
van de Autoriteit Consument en Markt of de Europese Commissie. 
De GVA heeft per 1 april 2013 de 'VOG voor aanbesteding' vervangen. 
Volgnummer 8.19 
Werkproces Het afgeven, wijzigen of intrekken van een akte (individuele of 
categoriale) opsporingsbevoegdheid en aanvragen voor ontheffing 
van de bekwaamheidseis van buitengewoon opsporingsambtenaren 
Grondslag Wetboek van Strafvordering, artikel 142; Besluit buitengewoon 
opsporingsambtenaar (Bbo); Beleidsregels buitengewoon 
opsporingsambtenaar; de Regeling domeinlijsten buitengewoon 
opsporingsambtenaar. 
Product(en) Besluit m.b.t. de opsporingsbevoegdheid, ontheffingsbesluit, aanwijzing 
Waardering V10 na beëindigen, intrekken of vervallen van de aanwijzing, de 
opsporingsbevoegdheid of de ontheffing. 
Toelichting Dit werkproces omvat zowel de aanvragen voor afgifte, wijziging of intrekking 
van de opsporingsbevoegdheid voor een buitengewoon opsporingsambtenaar 
(boa) als de aanvragen voor ontheffing van de vakbekwaamheidseis. De 
hoofdofficier van justitie is toezichthouder. 
Een buitengewoon opsporingsambtenaar (boa) is een ambtenaar met 
opsporingsbevoegdheid. Dat houdt in dat een boa bepaalde strafbare feiten 
mag opsporen. Buitengewoon opsporingsambtenaren worden door 
organisaties of de politie ingezet om de veiligheid te handhaven. 
Zo zijn er bijvoorbeeld boa’s die voor gemeenten het parkeerbeleid 
handhaven. Maar ook jachtopzichters, milieu-inspecteurs en 
leerplichtambtenaren zijn boa’s. Een boa kan verdachten aanhouden en mag 
boetes uitschrijven. 
Er zijn drie soorten aanvragen voor een akte, namelijk voor een individuele 
boa, voor een individuele boa die onder een categoriaal besluit valt en voor 
een  groep van minimaal vijf boa’s die onder een categoriaal besluit vallen. 
Volgnummer 8.20 
Werkproces Het vaststellen van de bekwaamheid en betrouwbaarheid van een 
opsporingsambtenaar bijzondere opsporingsdiensten. 
Grondslag Artikel 7, derde lid van de Wet op de bijzondere opsporingsdiensten en het 
Besluit bekwaamheid en betrouwbaarheid opsporingsambtenaren bijzondere 
opsporingsdiensten 2010 
Product(en) Besluit 
Waardering V10 na de vaststelling van bekwaamheid en betrouwbaarheid 
Toelichting Bijzondere opsporingsdiensten (BOD) kunnen de vaststelling tot bekwaamheid 
en betrouwbaarheid van een opsporingsambtenaar bij Justis aanvragen.  
Met de vaststelling tot bekwaamheid en betrouwbaarheid kan de BOD-er 
aantonen dat hij voldoet aan de eisen van bekwaamheid en betrouwbaarheid 
die noodzakelijk zijn voor de uitoefening van zijn functie. Screeningsautoriteit 
Justis verstrekt het besluit namens de minister voor Rechtsbescherming. Het 
hoofd van het functioneel parket is toezichthouder.
