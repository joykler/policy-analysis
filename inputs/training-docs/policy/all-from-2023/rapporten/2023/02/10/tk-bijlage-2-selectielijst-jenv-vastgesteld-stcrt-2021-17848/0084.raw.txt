Selectielijst van het ministerie van Justitie en Veiligheid vanaf 5 mei 1945 
 
straf. 
 
Een verzoek om gratie kan bij Koninklijk Besluit worden verleend, afgewezen, 
verkort, verlengd, verleend onder voorwaarden (proeftijd, geldsom, onbetaalde 
arbeid), voorwaarden die gewijzigd of aangevuld worden, herroepen 
voorwaardelijke gratie en opgeschorte tenuitvoerlegging hangende een 
gratieverzoek.  
 
De gevallen van gratieverlening voor levenslang gestraften en collectieve 
gratieverlening worden blijvend bewaard. Hiermee kan langdurig 
verantwoording worden afgelegd aan de maatschappij over waarom opgelegde 
straffen of maatregelen voor deze bijzondere categorieÃ«n veroordeelden alsnog 
(gedeeltelijk of onder voorwaarden) kwijtgescholden zijn. Het belang van de 
veroordeelde (rechtvaardigheid, menselijkheid) en de doelmatigheid van de 
ondergane straf bij gewijzigde omstandigheden geven hierin de doorslag.  
Internationale rechtshulp 
Volgnummer 7.46 
Werkproces Het indienen van een verzoek tot uitlevering of overlevering, of het 
beslissen over een ingediend verzoek tot uitlevering of overlevering 
Grondslag Overleveringswet; Uitleveringswet; Kaderbesluit 2002/584; bilaterale 
uitleveringsverdragen  
Product(en) Europees aanhoudingsbevel (EAB) en bijbehorend dossier; Uitleveringsverzoek 
en bijbehorend dossier 
Waardering V25 met vijf voorbeelddossiers per jaar SA-B3 
Toelichting Bij uitlevering gaat het om de overdracht van een persoon naar een andere 
staat, op verzoek van die staat. Doel van die uitlevering is dat de verzoekende 
staat deze persoon strafrechtelijk kan vervolgen en/of een strafvonnis kan 
laten ondergaan. 
Voor uitlevering is een uitleveringsverdrag nodig. Een uitleveringsverdrag is 
een verdrag tussen twee of meer staten, waarin zij afspreken wanneer en 
onder welke voorwaarden het ene land (de aangezochte staat) een persoon 
aan het andere land (de verzoekende staat) moet uitleveren. 
Vaak is een voorwaarde voor uitlevering dat het misdrijf dat de persoon 
gepleegd zou hebben in beide landen een strafbaar feit is: de eis van dubbele 
strafbaarheid. 
 
Zonder uitleveringsverdrag bestaat er geen verplichting om een persoon aan 
een andere staat uit te leveren. Als de wetgeving van de aangezochte en 
verzoekende staat toestaat om op vrijwillige basis uit te leveren, dan mag dat. 
Eerst oordeelt de rechter over de toelaatbaarheid van het uitleveringsverzoek. 
De Minister van Justitie en Veiligheid neemt vervolgens een besluit om het 
uitleveringsverzoek toe te staan of te weigeren. Het gaat om een formele, 
gemotiveerde eindbeslissing. 
Als de persoon die eventueel wordt uitgeleverd het niet eens is met de 
beslissing van de minister, dan is het meestal mogelijk daartegen een kort 
geding aan te spannen. 
 
Bij overlevering gaat het om uitlevering tussen lidstaten van de Europese Unie 
(EU). Via het Europees Aanhoudingsbevel is geregeld dat personen via een 
eenvoudiger procedure kunnen worden overgedragen van de ene EU-lidstaat 
aan de andere. Dat heet geen uitlevering, maar overlevering. 
Tussen de stukken bevinden zich mogelijk ook stukken bevattende 
strafvorderlijke gegevens in de zin van de WJSG. Dergelijke strafvorderlijke 
gegevens worden in het strafdossier opgenomen.
