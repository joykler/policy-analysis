Selectielijst van het ministerie van Justitie en Veiligheid vanaf 5 mei 1945 
 
2.2.3.4 Diensten 
Diensten zijn zelfstandige organisatieonderdelen binnen een departement. Zij hebben een bepaalde 
mate van autonomie, maar de ministeriële verantwoordelijkheid - en daarmee het gezag van de 
politiek - is niet ingeperkt.  
 
De Dienst Terugkeer en Vertrek (DT&V) is belast met de uitvoering van wetgeving rondom het 
vertrek en de uitzetting van vreemdelingen. De DT&V regisseert het vertrek van vreemdelingen die 
geen recht hebben op verblijf in Nederland. Samen met andere overheidsdiensten en 
maatschappelijke organisaties streeft de DT&V er naar dat vreemdelingen zelfstandig en met 
perspectief terugkeren.  
 
De Justitiële Informatiedienst (Justid) is belast met de centrale voorziening voor de registratie 
en het beheer van justitiële gegevens en de verstrekking daarvan aan daartoe bevoegde personen 
en instanties. Justid faciliteert de informatie-uitwisseling in de keten en biedt een actieve 
ondersteuning aan ketenwerkprocessen. Zij beheert en onderhoudt hiervoor diverse systemen, 
zoals het Justitieel Documentatiesysteem (JDS), waarin misdrijven en overtredingen worden 
geregistreerd (uittreksel justitiële documentatie of het strafblad). Daarnaast onderhoudt Justid in 
opdracht van het DGRR de Strafrechtketendatabank (SKDB), het gegevensoverzicht 
(identiteitsstaat) van veroordeelden. Justid stelt gegevens beschikbaar aan onderdelen van JenV en 
andere partijen in de strafrechtketen. Tevens legt Justid de inzage in gegevens vast. 
 
De Raad voor de Kinderbescherming (RvdK) is belast met de bij of krachtens wet opgedragen 
taken. Deze taken omvatten onder meer het onderzoek naar het belang en de positie van het kind 
in beschermingszaken, strafzaken en gezag- en omgangszaken. De raad kan om 
kinderbeschermingsmaatregelen verzoeken bij een rechtbank en coördineert de uitvoering van 
taakstraffen, voert casusregie in strafzaken en doet onderzoeken ten behoeve van het verkrijgen 
van een beginseltoestemming voor interlandelijke adoptie. 
 
Het Nationaal Cyber Security Centrum (NCSC) is, met het oog op het voorkomen en beperken 
van maatschappelijke ontwrichting door cyberdreigingen en -incidenten en het versterken van de 
digitale weerbaarheid van de samenleving, belast met het verrichten van analyses van dreigingen 
en technisch onderzoek. Daarnaast informeert en adviseert het NCSC de rijksoverheid en vitale 
aanbieders in geval van dreigingen en incidenten en levert advies en bijstand met betrekking tot 
hun netwerk- en informatiesystemen. NCSC is centraal contactpunt, zoals bedoeld in de Wet 
beveiliging netwerk- en informatiesystemen en bevordert de publiek-private samenwerking op het 
gebied van cyber security. 
 
Het Wetenschappelijk Onderzoek- en Documentatiecentrum (WODC) is belast met het 
(laten) verrichten van onderzoek naar het evalueren van beleid en beleidsprogramma’s. Voorts 
adviseert het WODC over het voorgenomen beleid en beleidsprogramma’s. Hiertoe verzamelt en 
beheert het WODC data. Het WODC is het kennisinstituut voor wetenschappelijke publicaties op het 
terrein van Justitie en Veiligheid. 
2.2.3.5 Baten-lastenagentschappen 
Agentschappen zijn een bijzondere vorm van diensten, die vooral opgericht zijn voor een 
doelmatiger uitvoering van overheidstaken. Het zijn uitvoerende onderdelen van het ministerie die 
intern verzelfstandigd zijn en een eigen administratie en een resultaatgericht sturingsmodel 
hebben. Behalve de ministeriële verantwoordelijkheid wordt het budgetrecht van de Tweede Kamer 
evenmin ingeperkt door de instelling van agentschappen. 
 
Het Centraal Justitieel Incassobureau (CJIB) is belast met het innen van administratieve 
sancties en administratiekosten op grond van de Wet administratiefrechtelijke handhaving 
verkeersvoorschriften, waaronder de incasso van verkeersboetes. Het CJIB is tevens 
verantwoordelijk voor de ondersteuning van het Openbaar Ministerie en de departementsleiding bij 
de tenuitvoerlegging van strafrechtelijke beslissingen en administratieve sancties, inclusief de 
verwerking en het beheer van de daarvoor benodigde gegevens. Het CJIB is tot slot belast met 
door de bewindspersoon aangewezen andere werkzaamheden ter ondersteuning van het Rijk bij de 
uitvoering zijn taken, waaronder de incassowerkzaamheden voor de aangewezen onderdelen van 
het Rijk alsmede voor zelfstandige bestuursorganen. 
 
Justis is belast met het namens de bewindspersoon nemen van besluiten en verwerken van 
informatie ter bevordering van een betrouwbare, veilige en rechtvaardige samenleving in sectoren 
26
