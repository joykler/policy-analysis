Selectielijst van het ministerie van Justitie en Veiligheid vanaf 5 mei 1945 
 
Volgnummer 7.47 
Werkproces Het overnemen of overdragen van strafvervolging van of naar het 
buitenland 
Grondslag Wetboek van strafvordering;  art. 6 EU rechtshulpovereenkomst 2000; 
Europees Verdrag aangaande de wederzijdse rechtshulp in strafzaken 
(Straatsburg, 20-04-1959); Verdrag aangaande de uitlevering en de rechtshulp 
in strafzaken tussen het Koninkrijk België, het Groothertogdom Luxemburg en 
het Koninkrijk der Nederlanden (27-06-1962);Overeenkomst inzake de 
administratieve en strafrechtelijke samenwerking op het gebied van de 
regelingen die verband houden met de verwezenlijking van de doelstellingen 
van de Benelux Economische Unie, met Aanvullende Protocollen; Europees 
Verdrag betreffende de overdracht van strafvervolging (15-5-1972);  
Product(en) Verzoekschriften en meegezonden strafdossiers 
Waardering V12 
Toelichting Overdacht van strafvervolging houdt in: het toezenden van een strafdossier 
door de justitiële autoriteiten van de ene Staat naar een andere Staat met het 
verzoek om (verdere) strafvervolging tegen een verdachte over te nemen. 
Een overdracht van de strafvervolging vindt meestal plaats, indien de 
verdachte vanuit het land waar het delict is gepleegd, is teruggekeerd naar het 
land van herkomst en zijn uitlevering niet door eerstgenoemde land wordt 
gevraagd. Onder dit werkproces wordt niet verstaan dat tevens de verdachte 
aan de andere Staat overgedragen wordt.  
Overdracht van strafvervolging is mogelijk op basis van een verdrag, maar kan 
ook buiten een verdrag om plaatsvinden. In beide gevallen geldt als algemene 
voorwaarde voor de uitvoering dat zulks in het belang is van de een goede 
rechtsbedeling. 
Overdracht van de strafvervolging kan plaatsvinden ten aanzien van ieder 
strafbaar feit waarvan de (vermoedelijke) dader een niet in Nederland 
woonachtige vreemdeling is. Indien de berechting in een andere Staat een 
goed alternatief is voor een strafvervolging in Nederland dan heeft de een 
overdracht van strafvervolging in principe de voorkeur. 
Volgnummer 7.48 
Werkproces Het op verzoek van een andere Staat verlenen van kleine rechtshulp 
Grondslag Europees Verdrag aangaande de wederzijdse rechtshulp in strafzaken 
(Straatsburg, 20-04-1959);); Richtlijn Europees overleveringsbevel (EOB); 
Verdrag aangaande de uitlevering en de rechtshulp in strafzaken tussen het 
Koninkrijk België, het Groothertogdom Luxemburg en het Koninkrijk der 
Nederlanden (27-06-1962);Overeenkomst inzake de administratieve en 
strafrechtelijke samenwerking op het gebied van de regelingen die verband 
houden met de verwezenlijking van de doelstellingen van de Benelux 
Economische Unie, met Aanvullende Protocollen; Europees Verdrag betreffende 
de overdracht van strafvervolging (15-5-1972; Statuut van het Koninkrijk der 
Nederlanden; bilaterale uitleveringsverdragen 
Product(en) Rechtshulpverzoek; Europees onderzoeksbevel (EOB) 
Waardering V12  
Toelichting Bij de kleine rechtshulp vraagt een ander land aan Nederland om hier 
handelingen te verrichten voor een strafproces in dat andere land. Dit wordt 
kleine rechtshulp genoemd, omdat het niet de bedoeling is dat Nederland een 
essentieel deel van het strafproces van dat andere land overneemt. 
Voorbeelden zijn het verstrekken van inlichtingen en het verrichten van 
onderzoekshandelingen of daar medewerking aan verlenen, zoals bijvoorbeeld: 
personen horen, doorzoeking, inbeslagneming of een strafrechtelijk financieel 
onderzoek. 
 
In veel gevallen worden verzoeken om rechtshulp rechtstreeks via het 
Openbaar Ministerie of rechtbanken door tussenkomst van een Internationaal 
Rechtshulp Centrum (IRC) afgehandeld. De rechtshulpverzoeken met de EU 
85
