Selectielijst van het ministerie van Justitie en Veiligheid vanaf 5 mei 1945 
vertegenwoordigers van de algemene rijksarchivaris menen dat daarmee de keuze voor 
een langere termijn voldoende onderbouwd is.  
Werkproces 8.9: Het doen van onderzoek naar en het adviseren over het belang en de 
positie van het kind in afstammingszaken rond pleegkinderen, adoptie en verzoeken tot 
afstand   
De vertegenwoordigers van de zorgdrager (Raad voor de Kinderbescherming en het 
Ministerie van Justitie en Veiligheid) en de algemene rijksarchivaris zijn het eens om dit 
proces te waarderen als blijvend te bewaren op basis van  het bewaarcriterium ‘SA-B3’. 
De Raad voor de Kinderbescherming, het ministerie van Justitie en Veiligheid en het 
Nationaal Archief gaan gezamenlijk in goed vertrouwen invulling geven aan de uitvoering 
van dit besluit op basis van de uitgebrachte adviezen van de Inspectie 
Overheidsinformatie en Erfgoed en de Adviescommissie Informatiehuishouding van het 
Ministerie van JenV.   
Werkproces 8.10: Het doen van onderzoek naar en het adviseren over het belang en de 
positie van het kind in gezag- en omgangszaken 
De vertegenwoordigers van de zorgdrager voorzien aanvankelijk de waardering ‘V direct 
nadat het jongste kind de leeftijd van 24 jaar heeft bereikt’, wat in lijn is met het 
bestaande Basisselectiedocument Kinderbescherming. Vervolgens vervangen zij deze 
waardering door ‘100 na geboorte’, met het argument dat een kind levenslang informatie 
over zichzelf bij de RvdK kan opvragen. De vertegenwoordigers van de algemene 
rijksarchivaris vragen dat deze ingrijpende wijziging beargumenteerd en verantwoord 
wordt. Na intern beraad verduidelijken de vertegenwoordigers van de zorgdrager  dat de 
dossiers van de RvdK unieke informatie bevatten. Sommige stukken zoals het rapport 
van de RvdK en het verzoekschrift worden aan de rechter overgemaakt, maar de 
onderliggende stukken - met deels informatie van de melders, deels informatie uit eigen 
onderzoek - niet. Voorts leert de ervaring van de RvdK dat de betrokkenen doorgaans op 
latere leeftijd hun dossier willen raadplegen, wat de keuze voor een langere termijn 
verklaart. Tot slot signaleert de RvdK dat sprake is van een hoog (500/jaar) en stijgend 
aantal inzagen. De vertegenwoordigers van de algemene rijksarchivaris menen dat 
daarmee de keuze voor een langere termijn voldoende onderbouwd is. 
Werkproces 8.12: Het beslissen op aanvragen voor (verlenging van) vergunningen aan 
erkende instanties ten behoeve van adoptie buitenlandse pleegkinderen 
De vertegenwoordigers van de zorgdrager hadden aanvankelijk een afzonderlijk proces 
‘Het afwijzen van aanvragen voor vergunningen aan instanties ten behoeve van adoptie 
van buitenlandse pleegkinderen’ voorzien. De vertegenwoordigers van de algemene 
rijksarchivaris menen dat deze ook blijvend bewaard kunnen worden wegens het belang 
van deze materie en de vermoedelijk beperkte omvang van de archiefbescheiden. De 
vertegenwoordigers van de zorgdrager hebben dit advies overgenomen door het proces 
te schrappen en in de toelichting van dit proces te verduidelijken dat dit ook betrekking 
heeft op de afgewezen aanvragen. 
Werkprocessen 8.13: Het behandelen van inkomende en uitgaande verzoeken tot 
teruggeleiding en tot het vaststellen van internationale omgang van kinderen op grond 
van het Haags Kinderontvoeringsverdrag (HKOV) en 8.14: Het behandelen van 
inkomende en uitgaande verzoeken over zorgmeldingen, pleegzorg en 
informatieverstrekking in internationale kinderbeschermingszaken in het kader van het 
Haags Kinderbeschermingsverdrag 1996 
145
