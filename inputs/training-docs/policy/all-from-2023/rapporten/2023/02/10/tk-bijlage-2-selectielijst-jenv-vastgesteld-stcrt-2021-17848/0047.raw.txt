Selectielijst van het ministerie van Justitie en Veiligheid vanaf 5 mei 1945 
3.5.1.3 Proces 
De hotspotmonitor JenV bestaat uit het periodiek signaleren, adviseren, besluiten en publiceren 
van hotspots. Het proces wordt meegenomen in de bestaande planning- en controlcyclus van het 
ministerie. JenV zal jaarlijks een hotspotmonitor uitvoeren en bezien of nieuwe hotspots kunnen 
worden geïdentificeerd op basis van de bovengenoemde criteria. Deze zogenaamde longlist wordt 
opgesteld onder regie van de Directie Informatievoorziening en Inkoop (DI&I) en in samenwerking 
met een informatieadviseur van een organisatieonderdeel waarop een mogelijke hotspot betrekking 
heeft. De longlist kan ter advisering worden voorgelegd aan de Commissie advies 
informatiehuishouding. De regisseur bij DI&I maakt op basis van de longlist en aan de hand van de 
criteria een keuze en levert een onderbouwde lijst op. Deze lijst wordt aan het Nationaal Archief 
voorgelegd voor advies. Eventueel kan de adviseur van het Nationaal Archief ook aanschuiven bij 
de bespreking in de Commissie. Daarna stelt het SIO de hotspot vast. 
Na vaststelling wordt het besluit binnen JenV bekend gemaakt (CIO-Raad, Bestuursraad) en 
worden er maatregelen genomen om er voor te zorgen dat de voor een hotspot relevante 
archiefbescheiden worden geïdentificeerd en veilig gesteld. De verantwoordelijkheid voor de 
bekendmaking ligt bij DI&I en voor de implementatie en uitvoering bij de CIO van het betreffende 
organisatieonderdeel.  
Het resultaat van de jaarlijkse hotspotmonitor wordt niet telkens vastgelegd in de selectielijst JenV, 
maar ten behoeve van de burger wel gepubliceerd op de website van het Nationaal Archief. 
3.5.2 Andere uitzonderingen 
In de hieronder vermelde gevallen kunnen archiefbescheiden eveneens van vernietiging 
uitgezonderd worden: 
a. zaken of gebeurtenissen met een voor het eigen werkgebied uniek of bijzonder karakter;
49
b. personen, die op enig gebied van bijzondere betekenis (geweest) zijn ;
c. dubbelen (kopieën/afschriften) van teloor gegane blijvend te bewaren archiefbescheiden;
d. archiefbescheiden, die bij daadwerkelijke vernietiging de logische samenhang van de te
bewaren archiefbescheiden zouden verstoren;
e. dossiers over panden die om bouwkundige of historische redenen bijzonder zijn.
3.6 Verslag besluitvorming 
In december 2020 is de conceptselectielijst ingediend bij het Nationaal Archief met het verzoek om 
de selectielijst vast te stellen. Dit concept werd in september 2020 voorgelegd aan een externe 
deskundige, in overeenstemming met artikel 3, sub d, van het Archiefbesluit 1995. Van het 
daaropvolgend overleg over de selectielijst in de periode december 2019 tot en met december 
2020 is een verslag opgesteld (zie bijlage 2). 
Vanaf 4 januari 2021 lag de selectielijst gedurende zes weken ter publieke inzage bij de 
registratiebalie van de studiezaal en op de website van het Nationaal Archief, hetgeen was 
aangekondigd in de Staatscourant. Van (historische) organisaties of individuele burgers is geen 
commentaar ontvangen. 
Daarop werd de selectielijst op 10 maart 2021 door de algemene rijksarchivaris namens de 
minister voor Basis- en Voortgezet Onderwijs en Media en door de minister van Justitie en 
Veiligheid vastgesteld. Dit besluit is gepubliceerd in de Staatscourant (Stcrt. nr. 17848, d.d. 12 
april 2021). 
3.7 Afspraken en vooruitkijken 
De voorliggende selectielijst is zoveel mogelijk tijdsonafhankelijk opgesteld en wordt vastgesteld 
voor de duur van ten hoogste twintig jaar. Indien noodzakelijk zal de selectielijst in overleg met 
het Nationaal Archief op onderdelen bijgewerkt worden op grond van wettelijke wijzigingen, 
49
 Te denken valt ook aan de criteria voor het selecteren van persoonsdossiers, die zijn opgesteld door de 
Commissie nota persoonsdossiers, Persoonsdossiers: een geval apart, nota opgesteld in opdracht van het 
Instituut voor Nederlandse Geschiedenis en het Nationaal Archief door de tijdelijke commissie nota 
persoonsdossiers (uitgave Nationaal Archief, Den Haag 2006). 
47
