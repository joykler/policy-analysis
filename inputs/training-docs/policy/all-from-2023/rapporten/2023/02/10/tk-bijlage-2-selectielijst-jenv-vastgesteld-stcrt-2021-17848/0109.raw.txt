Selectielijst van het ministerie van Justitie en Veiligheid vanaf 5 mei 1945 
Cluster 3: Onafhankelijke functies 
Cluster 3 Onafhankelijke functies 
Toelichting Onafhankelijke functies worden ingericht om activiteiten te ontplooien voor 
overheid en parlement, zonder dat (vermeende) verstrengeling van belangen 
met specifieke overheidsorganisaties plaatsvindt. 
Onafhankelijke functies zijn onder andere: 
 Kennis- en adviesfuncties, gericht op het ter beschikking stellen van
kennis en advies aan parlement en regering en aan andere
onderdelen van de Rijksdienst. Te denken valt aan de adviezen van
Algemene Rekenkamer, de Hoge Raad, de nationale Ombudsman, het
Centraal Bureau voor de Statistiek en Centraal Planbureau en
bijvoorbeeld de SER;
 Controle-, toezicht-, onderzoeks- en handhavingsfuncties m.b.t.
functioneren van de overheid en/of m.b.t. resultaten van
dienstverlening door de overheid. Het beleidsontwikkelingsproces zelf
moet ook gestuurd worden. Het is van belang dat het beleid haalbaar
voor de beslissers is en acceptabel voor de betrokkenen. Hiertoe
worden taken voor controle, toezicht en onderzoek ingericht om de
balans tussen haalbaarheid en de mate van acceptatie te
bewerkstelligen.
Categorie 12 
Onder deze categorie vallen werkprocessen over onafhankelijk uitgevoerd onderzoek en inspecties. 
Het betreft zowel incidentele als structurele onderzoeksopdrachten, wetenschappelijk, statistisch en 
ander onderzoek uitgevoerd door JenV of uitgevoerd door een derde partij in opdracht van JenV. Te 
denken valt aan onderzoek uitgevoerd door het WODC of uitgevoerd in opdracht van het WODC. 
Hieronder valt ook het onderzoek dat is uitgevoerd door tijdelijke of permanente commissies die 
zijn ingesteld door de minister van JenV, zoals de Commissie Geweldsmisdrijven.  Onder controle-, 
toezicht- en handhavingsfuncties vallen onder andere Commissies van toezicht, de Inspectie JenV 
of inspecties uitgevoerd door de Auditdienst Rijk en andere partijen in opdracht van JenV. 
Kennis en advies 
Volgnummer 12.1 
Het voorbereiden en (laten) uitvoeren van onderzoek en het 
Werkproces 
publiceren van de onderzoeksresultaten 
Grondslag GWR 2.0, proces 8.1 
Product(en) Onderzoeksopdrachten, startnotities, eindrapporten, adviezen, publicaties 
Waardering SA-B3 
Toelichting Dit werkproces omvat: het opstellen van programma’s en protocollen, het 
vaststellen van onderzoeksopdrachten, het samenstellen van 
begeleidingscommissies project- en themagroepen, het eindproduct van 
(wetenschappelijk) onderzoek en het opstellen, vaststellen en publiceren van 
adviezen en eindrapporten. Voor onderzoeksgegevens, zie proces 12.2. 
Dit werkproces is van toepassing op onder meer de kennis- en adviesfunctie 
bij de organisatieonderdelen: 
- Wetenschappelijk Onderzoeks- en Documentatie Centrum (WODC);
- Adviescommissie Vreemdelingenzaken (ACVZ);
- Nederlands Forensisch Instituut (NFI);
- Raad voor de strafrechtstoepassing (RSJ, voor advisering over individuele
casuïstiek, zie werkproces 12.5);
- College voor de Rechten van de Mens: onderzoek, advies en voorlichting
op het beleidsterrein van mensenrechten.
