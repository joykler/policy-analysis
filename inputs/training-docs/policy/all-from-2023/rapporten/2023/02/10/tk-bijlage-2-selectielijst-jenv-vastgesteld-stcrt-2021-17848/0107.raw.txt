Selectielijst van het ministerie van Justitie en Veiligheid vanaf 5 mei 1945 
 
  
Categorie 10:  Het onderhouden van (internationale) betrekkingen en 
samenwerkingsverbanden 
Deze categorie betreft processen over het presenteren van JenV aan de (internationale) 
gemeenschap, zoals de organisatie van (inter-)nationale congressen, conferenties en symposia 
over het gevoerde beleid.  Voor inbreng van standpunten in internationaal overleg: zie categorie 2. 
Betrekkingen en samenwerkingsverbanden 
Volgnummer 10.1 
Werkproces Het verzorgen van het gastheerschap voor de vertegenwoordiging van 
landen en internationale organisaties 
Grondslag GWR 2.0, proces 13.1 
Product(en) Correspondentie, uitnodigingen 
Waardering V20 
Toelichting Het verzorgen van gastheerschap voor internationale organisaties, zoals 
bijvoorbeeld het Internationaal Strafhof. Hier hoort ook promotie en 
lobbywerk bij om internationale organisaties te verleiden voor Nederland te 
kiezen als land van vestiging. Deels is dit vluchtig (het bezoeken van 
recepties) en slechts deels vastgelegd in officiële memo’s en mailberichten. 
Deels is dit wel terug te vinden in codeberichten van BZ; BZ coördineert.  
Volgnummer 10.2 
Werkproces Het verzorgen van (logistiek van) staatsbezoeken, bezoeken van 
regeringsleiders, hoge ambtenaren, handelsmissies en 
uitwisselingsprogramma’s 
Grondslag GWR 2.0, proces 13.5 
Product(en) Correspondentie, uitnodigingen 
Waardering V10 
Toelichting De inhoudelijke bijdrage aan een werkbezoek valt onder proces 4.1. Als JenV 
aansluit bij een Staatsbezoek, een handelsmissie of een uitwisselings-
programma vindt hierover correspondentie plaats; BZ coördineert. 
De bewaartermijn is ten opzichte het GWR verruimd van vijf naar tien jaar. 
Volgnummer 10.3 
Werkproces Het uitvoeren van belangenbehartiging 
Grondslag GWR 2.0, proces 13.3 
Product(en) Correspondentie, uitnodiging 
Waardering SA-B2 
Toelichting Het verzorgen van bi- en multilaterale samenwerking, het onderhouden van 
relaties met organisaties, het vormgeven van samenwerking; BZ coördineert. 
Volgnummer 10.4 
Werkproces Het aangaan van internationale samenwerkingsverbanden op JenV 
terrein 
Grondslag GWR 2.0, proces 13.7 
Product(en) Verdragen en internationale afspraken 
Waardering SA-B2 
Toelichting Het afsluiten van bijvoorbeeld verdragen over internationale rechtshulp en 
afspraken op dat gebied. (zie hiervoor de processen 7.46 - 7.50) 
Volgnummer 10.5 
Werkproces Het deelnemen aan (internationale) organisaties 
Grondslag GWR 2.0, proces 13.8 
Product(en) Correspondentie over lidmaatschap, vergaderingen en dergelijke 
Waardering V10 na beëindiging lidmaatschap 
Toelichting DJI neemt bijvoorbeeld deel aan Europris; promoting professional prison 
practise, waarin een aantal Europese landen hun kennis en ervaring op het 
gebied van gevangenisbeleid delen. Het gaat hierbij om de deelname; 
beleidsmatige inhoudelijke bijdragen vallen onder proces 4.1 (beleid). 
De bewaartermijn is ten opzichte het GWR verruimd van vijf naar tien jaar.
