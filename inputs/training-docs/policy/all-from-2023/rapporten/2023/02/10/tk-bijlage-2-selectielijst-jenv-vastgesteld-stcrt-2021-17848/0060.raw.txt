Selectielijst van het ministerie van Justitie en Veiligheid vanaf 5 mei 1945 
de rede ligt, krijgt het dossier de kwalificatie feitenonderzoek. Een grondige 
verslaglegging is in beide gevallen van belang met het oog op de artikel 12-
procedure. Strafrechtelijke onderzoeken en de artikel 12-procedure vallen 
onder de  werkprocessen, 7.2 (Het vervolgen van een of meerdere verdachten 
in strafzaken) en 7.4  (Het toetsen van de haalbaarheid en passendheid van 
vervolging naar aanleiding van een klacht over het seponeren van een 
strafzaak door de Politie of het Openbaar Ministerie, Klacht Artikel 12 Sv).  
In 1991 is de militaire strafrechtspraak geïntegreerd in het commune 
strafrechtsbestel en zijn de krijgsraden afgeschaft. Bij de rechtbank en het 
gerechtshof in Arnhem zijn militaire kamers gevormd en het 
arrondissementsparket Oost-Nederland is belast met de opsporing en 
vervolging van strafbare feiten die door militairen zijn gepleegd.  
De officieren van justitie hebben geen militaire status. Om de militaire 
deskundigheid van het Openbaar Ministerie te waarborgen is bij het 
arrondissementsparket Oost-Nederland een bureau verbindingsofficier 
krijgsmacht ondergebracht. De militair-juristen die door defensie bij dit bureau 
zijn gedetacheerd, verrichten hun werkzaamheden onder verantwoordelijkheid 
van de Arnhems hoofdofficier van justitie. De opsporingstaak, ofwel de militaire 
politietaak, wordt uitgevoerd door de Koninklijke Marechaussee. De Koninklijke 
Marechaussee is een onderdeel van de defensieorganisatie, maar het gezag 
over de uitvoering van de militaire politietaak komt toe aan de officier van 
justitie. 
De militaire kamers – en daardoor ook de officieren van justitie militaire zaken 
– zijn bevoegd kennis te nemen van alle strafbare feiten die door militairen zijn
gepleegd. Het maakt daarbij voor de bevoegdheid geen verschil of het
strafbare feit een commuun of militair delict oplevert. Evenmin is van belang of
de strafbare feiten zijn gepleegd tijdens diensttijd of in een militaire omgeving.
Bovendien strekt hun rechtsgebied zich uit over de gehele wereld zodat door de
militaire kamers en de officieren van justitie ook kan worden opgetreden tegen
feiten die in het buitenland (bv. Duitsland, Mali etc.) zijn gepleegd.
De militaire kamer is alleen bevoegd om over Nederlandse militairen te 
oordelen en daarbij geldt de eis dat de verdachte op de pleegdatum de status 
had van militair. Het Wetboek van Strafrecht en het Wetboek van 
Strafvordering zijn overeenkomstig op militairen van toepassing. Aanvullende 
strafrechtelijke en strafvorderlijke bepalingen zijn neergelegd in het Wetboek 
van Militair Strafrecht en de Wet militaire strafrechtspraak.  
Volgnummer 7.6 
Werkproces Het indienen van een verzoek tot verlenging van een crisismaatregel of 
zorgmachtiging bij de rechter in het kader van verplichte geestelijke 
gezondheidszorg 
Grondslag Art. 8, lid 32 Wet Verplichte Geestelijke Gezondheidszorg (Wvggz); Wet 
Bijzondere Opnemingen in Psychiatrische Ziekenhuizen (Wet BOPZ); Wet Zorg 
en Dwang; Wet forensische zorg 
Product(en) Gerechtelijke uitspraak, verzoekschrift voor maatregelen (inclusief informatie 
over totstandkoming verzoekschrift),  informatie over verstrekte justitiële en 
strafvorderlijke gegevens, ingekomen informatie, correspondentie. aanvraag 
onvrijwillige medische zorg, medische verklaring, bevinding, beslissing 
zelfbindingsverklaringen 
Waardering V20 bij gerechtelijke uitspraak: termijn start na beëindigen maatregel of 
machtiging 
V5 voor (onderdelen van) verzoekschriften voor maatregelen : termijn start na 
beëindigen voorbereiding van verzoek of afwijzen/toekennen van verzoek 
60
