Selectielijst van het ministerie van Justitie en Veiligheid vanaf 5 mei 1945 
Bijlage 2 Verslag overleg (conform Archiefbesluit 1995) 
Verslag van het ingevolge artikel 5, eerste lid sub d. van het Archiefbesluit 1995 
gevoerde overleg tussen het Ministerie van Justitie en Veiligheid (JenV) en het 
Nationaal Archief met betrekking tot de selectielijst, zoals bedoeld in artikel 2, 
eerste lid, van het Archiefbesluit 1995, voor de archiefbescheiden van het 
Ministerie van Justitie en Veiligheid (JenV) en rechtsvoorgangers over de 
periode vanaf 5 mei 1945  
Den Haag, december 2020 
[persoonsgegevens]
Selectiedoelstelling en belangen 
Tijdens het opstellen van de selectielijst en tijdens het gevoerde overleg is rekening 
gehouden met de in artikel 2, sub c van het Archiefbesluit 1995 genoemde waarde van 
de archiefbescheiden als bestanddeel van het cultureel erfgoed en het onder sub d van 
hetzelfde artikel genoemde belang van de in de archiefbescheiden voorkomende 
gegevens voor overheidsorganen, voor recht- of bewijszoekenden en voor historisch 
onderzoek. 
Als uitgangspunt van het overleg gold de selectiedoelstelling voor blijvend te bewaren 
archief, die in 2010 als volgt is geformuleerd: 
Waardering, selectie en acquisitie van archieven heeft tot doel het bijeenbrengen en 
veiligstellen van bronnen die het voor individuen, organisaties en maatschappelijke 
groeperingen mogelijk maken hun geschiedenis te ontdekken en het verleden van staat 
en samenleving (en hun interactie) te reconstrueren. Daartoe dienen de archieven of 
onderdelen van archieven veilig gesteld te worden die: 
a. representatief zijn voor wat in de samenleving is vastgelegd;
b. representatief zijn voor de activiteiten van de leden (personen en organisaties)
van een samenleving;
c. door waarnemers als belangrijk, bijzonder of uniek worden beschouwd omdat ze
de belangrijke, bijzondere en unieke maatschappelijke ontwikkelingen,
activiteiten, personen en organisaties in een bepaalde periode weerspiegelen.
(Kamerbrief van OCW en BZK aangaande selectieaanpak archieven, 17 december 2010). 
Organisatie van het overleg 
Het overleg over de concept-selectielijst tussen de vertegenwoordigers van de zorgdrager 
en de vertegenwoordiger van de algemene rijksarchivaris vond mondeling en schriftelijk 
plaats in de periode december 2019 tot en met december 2020. De concept-selectielijst 
werd tevens voorgelegd aan een externe deskundige, in overeenstemming met artikel 3, 
lid 1, sub d, van het per 1 januari 2013 gewijzigde Archiefbesluit 1995.  
Aan dit overleg werd door de volgende personen deelgenomen: 
als archief- en materiedeskundigen namens de zorgdrager: 
[persoonsgegevens] Beleidsadviseur informatievoorziening DJI
