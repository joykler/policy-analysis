Selectielijst van het ministerie van Justitie en Veiligheid vanaf 5 mei 1945 
 
Net als bij de politie onderging ook het OM veranderingen door de sociale verschuivingen van de 
jaren zestig. Het OM werd echter niet verder gereorganiseerd. Door toenemende druk op de 
rechtbanken kreeg het OM meer mogelijkheden om zelf strafvorderingen op te leggen, zoals bij 
kleine overtredingen, verkeersovertredingen en lichte misdrijven. De grootste verandering voor het 
OM was het wijzigende maatschappelijk perspectief op de verhouding tussen de minister en het 
OM. Tot de jaren zestig werd vanzelfsprekend aangenomen dat het OM onder de 
verantwoordelijkheid van de minister diende te vallen en dat zij afhankelijk van de uitvoerende 
macht was. De minister is immers tot vandaag de dag constitutioneel verantwoordelijk voor het 
OM. Hier kwam bij dat door deze idee de onafhankelijke positie van de rechters werd versterkt. In 
de jaren zestig verschoof dit beeld en ging het OM onafhankelijker van het ministerie opereren. 
Deze dualistische en diffuse organisatievorm bestaat tot op de dag van vandaag: het OM opereert 
met grote onafhankelijkheid, maar blijft als dienstonderdeel onder de directe verantwoordelijkheid 
29
van de minister vallen. 
2.2.2.3 Tenuitvoerlegging van sancties en resocialisatie 
Het gevangeniswezen maakte, net als andere onderdelen van Justitie, na de oorlog veranderingen 
door. Het tot dan toe bestaande cellulaire stelsel, waarin gevangenen alleen opgesloten zaten in 
een cel, maakte plaats voor een stelsel dat meer gericht was op resocialisatie. In de beginselenwet 
op het gevangeniswezen van 1951 werd het cellulaire stelsel definitief afgeschaft. In de loop van 
de twintigste eeuw werd ook het resocialisatie-ideaal langzaam losgelaten. Begin jaren tachtig 
stegen de criminaliteits- en recidivecijfers enorm. Een groot deel van de gevangenen bleek lastig te 
resocialiseren. Halverwege de jaren negentig werd dan ook besloten om gevangenissen sober en 
doelmatig in te richten, met nadruk op arbeid en drukking van de kosten. Straf op zich bleek als 
30
resocialisatiemiddel niet te werken. 
 
Een bijzondere strafoplegging die zich na de oorlog steeds verder ontwikkelde was de maatregel 
terbeschikkingstelling (tbs). Deze in 1928 ingevoerde maatregel had enerzijds als doel om de 
maatschappij te beschermen tegen mensen die minder toerekeningsvatbaar zijn én een gevaar 
voor de samenleving vormen, maar anderzijds ook de patiënt in kwestie te behandelen en de kans 
te geven op terugkeer in de maatschappij. Omdat de toestroom van patiënten gestaag steeg, werd 
in 1947 de ‘psychopatennoodwet’ ingevoerd. Deze wet zorgde ervoor dat alleen ernstige delicten 
nog voor tbs in aanmerking kwamen. Ook kwam het vanaf de jaren vijftig steeds meer voor dat 
rechters kozen voor een gevangenisstraf met daarnaast tbs. Sinds 1988 kan de rechter bij 
specifieke delicten tbs met dwangverpleging opleggen. Echter, omdat deze maatregel zeer 
ingrijpend is, werd het vanaf 1997 mogelijk om bij mildere delicten te kiezen voor tbs met 
voorwaarden in plaats van een opname in een gesloten setting. Tegenwoordig zijn veel tbs-
31
klinieken in particuliere handen en koopt Justitie behandelplaatsen in. 
 
De idee van resocialisatie had ook zijn uitwerking op de reclassering. Tot en met de Tweede 
Wereldoorlog werd deze vooral verricht door kerkelijke of particuliere instellingen. Met de 
Reclasseringsregeling van 1947 kreeg Justitie meer te zeggen over de reclassering. Deze werd 
onder overheidsverantwoordelijkheid geprofessionaliseerd. Vanaf 1965 werd deze zelfs geheel door 
de overheid gefinancierd, waardoor er meer mogelijkheden kwamen voor intensieve begeleiding en 
verdere professionalisering. In 1976 fuseerden alle losse reclasseringseenheden tot één orgaan, de 
Algemene Reclasseringsvereniging. In de jaren tachtig werd, met het resocialisatie-ideaal op zijn 
retour, de reclassering dichter bij het departement getrokken en direct onderdeel van de 
strafrechtketen. Tot op de dag van vandaag werken de stichting Reclassering Nederland, het Leger 
des Heils Jeugdbescherming & Reclassering en de Stichting Verslavingsreclassering GGZ intensief 
samen met het OM en de Dienst Justitiële Inrichtingen (DJI, agentschap sinds 1995). 
2.2.2.4 Jeugd 
De jeugdbescherming en het jeugdstrafrecht vormden sinds begin twintigste eeuw onderdeel van 
Justitie. Net als de politie, het OM en het gevangeniswezen ging de organisatie rondom jeugdigen 
in de jaren vijftig op de schop. Tot dan toe hadden vooral voogdijraden bestaande uit vrijwilligers 
de kwestie van kinderverwaarlozing op zich genomen en zij adviseerden rechters over het uit huis 
plaatsen van kinderen. Vanaf 1956 gingen de voogdijraden op in Raden voor de 
                                                
29
 P.B. Cliteur, ‘Het Openbaar Ministerie in zijn historische ontwikkeling’, in: C.J.H. Jansen en M. van de Vrugt, 
Recht en geschiedenis (Nijmegen, 1999). 
30
 S. van Ruller, ‘Geschiedenis van de vrijheidsbeneming’, in: E.R. Muller en P.C. Vegter, Detentie. Gevangen in 
Nederland (Alphen aan den Rijn, 2005). 
31
 Ad hoc commissie bewaarbeleid tbs-dossiers, Over tien jaar over gisteren. Tbs-dossiers: bewaren of 
vernietigen? (Den Haag, 2016).
