Selectielijst van het ministerie van Justitie en Veiligheid vanaf 5 mei 1945 
 
richt zich tevens op het voorkomen van recidive en onveiligheid en op een effectieve en integrale 
tenuitvoerlegging van straffen en maatregelen, inclusief de regie op dit deel van de taken binnen 
de strafrechtketen. 
Het directoraat-generaal bestaat uit de directie Sanctietoepassing en Jeugd (DSJ), de directie 
Beschermen, Aanpakken en Voorkomen (DBAenV) en de directie Coördinatie Financiën, 
Bedrijfsvoering en Juridische Zaken (CBJ). 
 
Het directoraat-generaal Politie en Veiligheidsregio’s (DGPenV) 
Het DGPenV is belast met de verantwoordelijkheid voor het functioneren van de politieorganisatie 
en het leveren van kwalitatief goede politiezorg. Daarnaast richt het DGPenV zich in samenspraak 
met de Nationaal Coördinator Terrorismebestrijding en Veiligheid (NCTV) op het preventief 
afwenden van gevaar en het voorkomen of het beperken van de gevolgen van een ramp of crisis. 
Dit laatste houdt onder meer in de deelname aan overleg over crisisbeheersing en operationeel 
advies bij nationale en internationale incidenten.  
Binnen de portefeuille van het DGPenV vallen Politieorganisatie en -middelen, Politioneel beleid en 
taakuitvoering, Veiligheidsregio’s, Crisisbeheersing en Meldkamer en het Landelijk Operationeel 
Coördinatie Centrum (LOCC). Ook het korps politie en het brandweerkorps op de eilanden Bonaire, 
Sint Eustatius en Saba vallen binnen de portefeuille van het DGPenV. 
 
Het directoraat-generaal Rechtspleging en Rechtshandhaving (DGRR) 
Het DGRR is belast met het beleid voor het tegengaan van onveiligheid en criminaliteit. Zij doet dit 
door voorwaarden te scheppen voor een slagvaardig, toegankelijk en doelmatig werkend 
rechtsbestel en voor een effectieve en doelmatige rechtshandhaving. Verder draagt het DGRR bij 
aan de internationale samenwerking op justitieel gebied. Voorts is het directoraat-generaal belast 
met de behandeling van uitvoeringsvraagstukken in de strafrechtketen waar een specifieke 
verantwoordelijkheid van de bewindspersoon aan de orde is. Aandachtsgebieden van DGRR zijn 
onder meer de bescherming van privacy en van mensenrechten in brede zin in Nederland, in 
samenwerking met respectievelijk de Autoriteit Persoonsgegevens (ZBO) en het College voor de 
Rechten van de Mens (onderdeel van deze lijst).  
Het directoraat-generaal bestaat uit de directie Rechtshandhaving en Criminaliteitsbestrijding 
(DRC), de directie Rechtsbestel (DRb), de directie Financiën, Bedrijfsvoering en Control (FBC), de 
directie Juridische en Operationele Aangelegenheden (DJOA), de directie Veiligheid en Bestuur 
(DVB) en de directie Strafrechtketen (DSK). 
 
Het directoraat-generaal Migratie (DGM) 
Het DGM is belast met het beleid voor het uitvoeren van de vreemdelingenwetgeving en van de 
Rijkswet op het Nederlanderschap. Hieronder vallen toelating van vreemdelingen tot Nederland, 
een verblijf in en vertrek uit Nederland terugkeer van vreemdelingen. Het directoraat-generaal is 
voorts belast met het voeren van regie op de toegang, toelating, toezicht en terugkeer van 
vreemdelingen. Het DGM adviseert de regering over het vreemdelingenrecht en het -beleid en over 
het naturalisatie- en nationaliteitsrecht.  
Het DGM bestaat uit de directie Migratiebeleid (DMB), de directie Regie Migratieketen (DRM), het 
bureau Internationaal Migratiebeleid (BIM) en het secretariaat van de Adviescommissie voor 
Vreemdelingenzaken (ACVZ). 
 
Nationaal Coördinator Terrorismebestrijding en Veiligheid (NCTV) 
De Nationaal Coördinator Terrorismebestrijding en Veiligheid (NCTV) heeft tot taak om de nationale 
veiligheid te versterken, te voorkomen dat de maatschappij ontwricht wordt door dreigingen voor 
de vitale belangen van de samenleving te identificeren en door de weerbaarheid en bescherming 
van de maatschappij te versterken. De dreigingen liggen op het terrein van terrorisme, statelijke 
dreigingen en cybersecurity. Daarnaast richt de NCTV zich op crisiscoördinatie. 
 
Inspectie Justitie en Veiligheid (IJenV) 
De Inspectie Justitie en Veiligheid (Inspectie JenV) bestaat sinds januari 2012. Ze is ontstaan uit 
een samenvoeging van de Inspectie Openbare Orde en Veiligheid (IOOV) en de Inspectie voor de 
Sanctietoepassing (ISt). In 2014 zijn de taken van de Commissie Integraal Toezicht Terugkeer bij 
de inspectie ondergebracht. In de loop van het jaar is het toezicht van de Inspectie JenV verbreed 
naar de gehele vreemdelingenketen. Vanaf januari 2015 heeft de Inspectie er taken bijgekregen 
vanuit de Jeugdwet. Hiermee houdt de Inspectie toezicht op het brede domein van justitie en 
veiligheid, variërend van politie tot sanctietoepassing, jeugd, nationale veiligheid en migratie. 
De IJenV bestaat uit de volgende, thematisch opgedeelde directies: de directie Strategie, Kwaliteit 
en Bedrijfsvoering (DSKenB), de directie Toezicht Rechtsbescherming en Executie (DTRE), de 
directie Toezicht Politie en Crisisbeheersing (DTPC) en de directie Toezicht Migratie, Cyber en 
Security (DTMCS).
