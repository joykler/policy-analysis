Selectielijst van het ministerie van Justitie en Veiligheid vanaf 5 mei 1945 
overgenomen en toegepast. Die laatsten merken evenwel op dat deze criteria weinig 
ruimte bieden voor de bewaring van uitvoeringsinformatie. De vertegenwoordigers van 
de algemene rijksarchivaris beamen dat deze criteria nog steeds de staat als 
belangrijkste uitgangspunt nemen. Zij geven aan dat het criterium ‘SA-B3 Processen die 
betrekking hebben op (tijdelijke) cruciale ontwikkelingen c.q. procedures’ opgevat mag 
worden als structurele cruciale ontwikkelingen c.q. procedures voor de ruimere 
maatschappij. Dit inzicht wordt ook meegenomen bij onlangs opgestarte 
doorontwikkeling van de publicatie Belangen in balans door het Nationaal Archief. 
De vertegenwoordigers van de zorgdrager stellen voor om voor sommige processen een 
steekproef te trekken. De steekproefmethodiek wordt op vraag van de 
vertegenwoordigers van de algemene rijksarchivaris in onderdeel 3.4.3.2 verantwoord 
door de overname van de methode eenvoudige aselecte steekproef in de Handleiding 
steekproeven (september 2019) van het Nationaal Archief. Bovendien nemen 
vertegenwoordigers van de zorgdrager zelf het initiatief om in onderdeel 3.4.3.3 die 
keuze voor elk proces uitgebreid toe te lichten, een initiatief dat door de 
vertegenwoordigers van de algemene rijksarchivaris toegejuicht wordt. De 
vertegenwoordigers van de zorgdrager opperen voorts om bij de migratieketen één 
proces- en organisatieonderdeel-overstijgende steekproef te trekken. Concreet luidt hun 
voorstel om bij een steekproef niet alleen een dossier inzake de afwijzing, maar van 
diezelfde migrant ook diens dossier inzake de vreemdelingenbewaring én diens dossier 
inzake de terugkeer te bewaren. De vertegenwoordigers van de algemene rijksarchivaris 
wijzen dit voorstel af omdat een steekproef een afspiegeling moet zijn van een 
homogene populatie. Dat zijn in dit geval en op dit moment drie verschillende populaties, 
namelijk dossiers inzake migranten die afgewezen worden, dossiers inzake migranten die 
vreemdelingenbewaring ondergaan en dossiers inzake migranten die terugkeren. De 
steekproef zou dan enkel representatief zijn voor het proces van afwijzing, niet per se 
voor de overige processen. De creatie van één geïntegreerd (keten)dossier zou een 
dergelijke overkoepelende steekproef overigens wel mogelijk maken. 
Bij het onderdeel 3.4.3.4. omtrent voorbeelddossiers spreken de vertegenwoordigers van 
de zorgdrager en van de algemene rijksarchivaris af dat in dat geval jaarlijks vijf dossiers 
blijvend bewaard worden. Deze worden aselect aangeduid, bijvoorbeeld met behulp van 
een ’random getallen generator’. 
De vertegenwoordigers van de zorgdrager vermelden in onderdeel 3.4.3.5 dat het archief 
van de Penitentiaire Inrichting (PI) Veenhuizen volledig bewaard zal worden. Voor de  
onderbouwing verwijzen zij ook naar het rapport ‘Archief in bewaring’, dat is vastgesteld 
door de hoofddirectie van de Directie Justitiële Inrichtingen op advies van de werkgroep 
archiefwaardering DJI. Deze werkgroep met daarin externe deskundigen heeft gewezen 
op het belang van dit archief. De vertegenwoordigers van de algemene rijksarchivaris 
stemmen daarop in met de voorgestelde waardering. Wel vragen zij dat een link naar het 
online te publiceren rapport ‘Archief in bewaring’ aan de selectielijst toegevoegd wordt: 
de vertegenwoordigers van de zorgdrager willigen dit verzoek in. 
Tot slot wordt in overleg tussen de vertegenwoordigers van beide partijen in onderdeel 
3.5.1 de hotspotmonitor voor het Ministerie van JenV ingericht conform de aanbevelingen 
van de eerder in de tekst reeds aangehaalde nieuwe waarderingsmethodiek. 
De vertegenwoordigers van de algemene rijksarchivaris vragen of het mogelijk is om een 
gedetailleerde, tot op handeling- en procesniveau uitgewerkte concordans tussen de 
afgesloten Basis Selectie Documenten (BSD) en de voorliggende selectielijst op te stellen
