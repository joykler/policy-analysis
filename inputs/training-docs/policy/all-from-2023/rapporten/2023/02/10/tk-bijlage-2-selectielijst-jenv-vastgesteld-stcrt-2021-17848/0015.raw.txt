Selectielijst van het ministerie van Justitie en Veiligheid vanaf 5 mei 1945 
een eigen korpschef. Het programma internationale en Caribische aangelegenheden heeft tot 
opdracht om het Caribisch politie- en brandweerkorps op zodanig niveau te brengen dat ze hun 
inhoudelijke beleids- en beheertaken zelfstandig kunnen uitvoeren.  
Naast de organisatorische afbakening is er ook een inhoudelijke afbakening. De voorliggende 
selectielijst is niet van toepassing op de processen op personeelsgebied, die betrekking hebben op 
individuele personeelsleden. Deze processen worden uitgevoerd door P-Direkt en de 
archiefbescheiden worden opgeslagen in de applicaties van P-Direkt. Hiervoor blijft gelden het 
‘Basisselectiedocument P-dossier is Mens-en-werk, 1945-‘ (Stcrt. 2016, nrs. 61351 en 61358). 
1.3.3 Bestuursrechtelijk kader 
21
In de Archiefwet 1995 is vastgelegd dat elk overheidsorgaan een zorgdrager kent. Een 
zorgdrager is degene die bij of krachtens de wet belast is met de zorg voor de archiefbescheiden 
binnen de organisatie. Dit betekent dat de minister van JenV als zorgdrager bestuurlijk 
verantwoordelijk is voor de informatie van het ministerie van Justitie en Veiligheid.  
Om inzicht te geven in de voor het Ministerie van JenV te onderscheiden organisatieonderdelen, en 
daarmee in de reikwijdte van de selectielijst, wordt gekeken naar de typen onderdelen, hun 
verantwoordelijkheid en verhouding tot de minister. Binnen het ministerie zijn meerdere 
constructen geïntroduceerd om - vanuit het perspectief van verantwoording ten aanzien van (de 
uitvoering van) publieke taken en/of van financiën en bedrijvingsvoering - autonomie en daarmee 
afstand te creëren voor organisaties binnen het departement. Het enorme aantal publieke taken en 
besluiten dwingt tot een mandatering van een bestuursorgaan naar taakorganisaties. Daarnaast is 
de scheiding van wetgevende, uitvoerende en rechterlijke macht van belang. Ook is er sprake van 
functie- en taakscheiding, bijvoorbeeld tussen beleid en uitvoering, eigenaar en opdrachtgever, 
maar ook in de relatie tot specifieke publieke taken om potentieel conflicterende taken als executie 
en toezicht, of het nemen van een besluit en het behandelen van een bezwaar te scheiden. 
22
Onderscheiden naar rechtsvorm gaat het om de volgende typen organen : 
 dienstonderdeel: directie, cluster of dienst, valt onder de hiërarchie van de minister;
 agentschap: intern verzelfstandigd dienstonderdeel, in de vorm van een baten-lasten- of
verplichting-kasstelsel-agentschap, zonder eigen rechtspersoonlijkheid en dus volledig
vallend onder de staat;
23
 zelfstandig bestuursorgaan (ZBO) : een bestuursorgaan van de centrale overheid dat met
openbaar gezag is bekleed, en dat niet hiërarchisch ondergeschikt is aan een minister, in
de vorm van (a) een rechtspersoon krachtens publiekrecht ingesteld (a-orgaan) en (b) een
persoon of college zonder eigen rechtspersoonlijkheid en dus volledig vallend onder de
staat (b-orgaan);
 rechtspersoon met een wettelijke taak (RWT): organisatie met eigen rechtspersoonlijkheid,
dus niet vallend onder de rechtspersoon ‘Staat der Nederlanden’;
 sui generis: enig in zijn soort (voor JenV: Openbaar Ministerie, Raad voor de Rechtspraak,
Hoge Raad der Nederlanden, Nationale Politie en Politie- en brandweerkorps Bonaire, Sint
Eustatius en Saba). De verantwoordelijkheden en sturingsmodellen zijn uniek per
organisatie en opgenomen in respectievelijk de Wet op de Rechtelijke Organisatie en de
Politiewet 2012.
De minister is in beginsel verantwoordelijk voor de uitvoering van publieke taken. Door delegatie 
en mandatering kunnen publieke taken door een ander orgaan worden uitgeoefend. Delegatie 
vereist een wettelijke grondslag, waarbij het oorspronkelijke orgaan de bevoegdheid tot uitoefening 
van de taak verliest. Bijvoorbeeld: de delegatie van de publieke taak ‘het dragen voor de 
organisatie van alsmede de verlening van rechtsbijstand’ aan de Raad voor de Rechtsbijstand. Bij 
mandatering wordt een bevoegdheid namens het bestuursorgaan uitgevoerd door een andere 
organisatie. Dit wijzigt niet de ministeriele verantwoordelijkheid. Bijvoorbeeld: het laten uitgeven 
21
 Een overheidsorgaan is (1) een orgaan van een rechtspersoon die krachtens publiekrecht is ingesteld, of (2) 
een ander persoon of college met enig openbaar gezag bekleed; artikel 1, onder b, Archiefwet 1995. 
22
 https://www.rijksfinancien.nl/verzelfstandigingen. 
23
 Op 1 februari 2007 is de Kaderwet zelfstandige bestuursorganen in werking getreden. Hierin zijn de organen 
opgenomen waaraan de minister of de staatssecretaris van Justitie de eerste verantwoordelijkheid overdraagt.
