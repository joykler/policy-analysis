Selectielijst van het ministerie van Justitie en Veiligheid vanaf 5 mei 1945 
Het uitbrengen van onafhankelijk advies over individuele casuïstiek op de 
beleidsterreinen van Justitie en Veiligheid (proces 12.5)  
Dit werkproces omvat de advisering over individuele casuïstiek inclusief de bemiddeling en 
behandeling van klaagschriften. De uitgebrachte adviezen worden 20 jaar bewaard door de 
desbetreffende adviesorganen. De adviezen waar door JenV besluiten over zijn genomen, worden 
bewaard door de dienstonderdelen van JenV. Hiervan worden per jaar vijf voorbeelddossiers 
bewaard.  
Het op aanvraag beschikken op een verzoek om  een (aanvullende) uitkering uit het 
Schadefonds Geweldsmisdrijven (proces 12.6) en Het behandelen van bezwaar- en 
beroepschriften naar aanleiding van een door het Schadefonds Geweldsmisdrijven 
vastgestelde beschikking (proces 12.7) 
Het Schadefonds Geweldsmisdrijven (SGM) verstrekt eenmalige uitkeringen aan mensen die door 
een geweldsmisdrijf ernstig lichamelijk of psychisch letsel hebben opgelopen. Ook verstrekt het 
SGM uitkeringen aan nabestaanden van slachtoffers die door een geweldsmisdrijf of door een 
schulddelict zijn overleden. Hiervan worden per jaar vijf voorbeelddossiers bewaard. Hiertegen kan 
beroep en bezwaar aangetekend worden. Hiervan wordt per jaar één voorbeelddossier bewaard. 
3.4.3.5  Archief PI Veenhuizen 
Het rapport Archief in bewaring schetst de waarde van het archief van de Penitentiaire Inrichting 
Veenhuizen en stelt dat het integraal bewaard zou moeten worden. De PI Veenhuizen heeft een 
lange, veelzijdige geschiedenis en kent een bijzonder gevarieerde populatie. De informatie in de 
processen die als te vernietigen zijn gewaardeerd, wordt in dit geval bewaard. Het gaat hierbij niet 
alleen om informatie over justitiabelen, maar ook om het reilen en zeilen van een penitentiaire 
inrichting in de praktijk, waarbij onder meer gegevens worden bijgehouden over het bewaken en 
vervoeren van justitiabelen (zoals bezoekerslijsten), de bedrijfsvoering (de bevoorrading van de 
inrichting, financiën, personeel en huisvesting), de afdeling arbeid en de geestelijke verzorging.  
3.5 Criteria voor het maken van uitzonderingen 
In bijzondere gevallen kunnen archiefbescheiden die in de selectielijst staan gewaardeerd als te 
48
vernietigen toch worden aangemerkt als te bewaren, zonder de lijst daarop te moeten aanpassen. 
De aangehaalde waarderingsmethodiek voorziet in een periodieke hotspotmonitor. Voorwaarde is 
dat in de selectielijst de criteria voor het maken van uitzonderingen worden opgenomen. Daarnaast 
moeten andere uitzonderingsvoorwaarden, indien van toepassing, worden genoemd.  
3.5.1 Hotspots JenV 
3.5.1.1 Definitie 
De hotspotmonitor JenV is gericht op het periodiek identificeren van gebeurtenissen en kwesties in 
de samenleving die zorgen voor een opvallende of intensieve interactie tussen JenV en de 
samenleving en/of tussen burgers onderling. Het doel van de monitor is om er voor te zorgen dat 
alle relevante archiefbescheiden die betrekking hebben op een hotspot van JenV worden 
aangewezen voor blijvende bewaring. 
3.5.1.2 Criteria 
Een hotspot voldoet aan een of meer van de volgende criteria, die ook zijn beschreven in de 
methodiek uit Belangen in balans: er is sprake van een (schokkende) gebeurtenis op de 
beleidsterreinen van Justitie en Veiligheid die (1) voor veel maatschappelijke beroering en emotie 
zorgen en waarvoor uitzonderlijk veel aandacht bestaat in de media, of die (2) belangrijke 
principiële tegenstellingen tussen burgers aan het licht brengt, of (3) aanleiding is voor een 
intensief publiek debat over het functioneren van het ministerie van JenV, of er is sprake van (4) 
een politieke kwestie waardoor de positie van onze minister of het kabinet ernstig is bedreigd. 
De criteria zijn betrekkelijk subjectief; op het moment van signaleren zijn langetermijneffecten niet 
altijd te overzien. Daarom betrekt JenV meerdere experts bij het signaleren van hotspots. 
48
 Op grond van artikel 5, eerste lid, onder e, van het Archiefbesluit 1995.
