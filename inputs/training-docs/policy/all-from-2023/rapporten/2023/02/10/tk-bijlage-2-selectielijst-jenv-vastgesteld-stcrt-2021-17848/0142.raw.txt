Selectielijst van het ministerie van Justitie en Veiligheid vanaf 5 mei 1945 
dossiers, waarvan het merendeel in de loop der jaren is vernietigd. Er zijn naar schatting 
nog ongeveer twee- tot vierduizend dossiers bewaard gebleven, onevenredig verdeeld 
over de inrichtingen en over de periode van 1945 tot 2008. Beide partijen spreken af dat 
deze dossiers blijvend worden bewaard. Hiermee kan alsnog een – zij het fragmentarisch 
- beeld worden gevormd van de detentie gedurende deze periode.
Werkproces 7.42: Het verlenen van medische zorg aan personen gedurende de  
tenuitvoerlegging van vrijheidsstraffen en vrijheidsbenemende maatregelen 
De externe deskundige is van mening dat de bewaartermijn ‘V20’ (vernietigen na 
20 jaar’) vrij lang en vrij ongespecificeerd. Zijn advies luidt om deze in te korten tot 
‘V10’.  De vertegenwoordigers van de zorgdrager repliceren dat zij zich aan de 
bepalingen willen houden aan de op 1 januari 2020 in werking getreden Wet 
geneeskundige behandelingsovereenkomst (Wgbo). En dat de verlenging van de 
bewaartermijn van 15 tot 20 jaar juist één van de vernieuwingen van deze wet is. De 
termijn inkorten zou dus indruisen tegen de letter en de geest van de wet. Wat moeilijk 
te verdedigen is, ook gelet op de voorbeeldfunctie die JenV heeft. 
Werkproces 7.44: Het organiseren van geestelijke verzorging aan justitiabelen 
De vertegenwoordigers van de zorgdrager stelden voor om van dit proces 
voorbeelddossiers te bewaren. De vertegenwoordigers van de algemene rijksarchivaris 
merken op dat als enige mogelijke product de minder interessante ogende 
‘overeenkomsten met geestelijke verzorgers’ worden vermeld. Daarom vragen zij welke 
andere stukken nog in een dossier aangetroffen kunnen worden die de bewaring van 
voorbeelddossiers kunnen rechtvaardigen. Navraag door de vertegenwoordigers van de 
zorgdrager leert hen dat de overeenkomsten enige neerslag van dit proces zijn. Zij 
beamen dat deze weinig historische waarde hebben en wijzigen daarom de waardering in 
‘V20’ (vernietigen na 20 jaar). 
De externe deskundige pleit in diens advies voor een kortere bewaartermijn. Zelfs vanuit 
het oogpunt van veiligheidsoverwegingen bij religieus gemotiveerde misdrijven is deze 
termijn zijn inziens te lang. De vertegenwoordigers van de zorgdrager benadrukken dat 
dit proces géén betrekking heeft op individuele justitiabelen. Maar in lijn met andere, 
vergelijkbare processen waar naar aanleiding van het advies van de externe deskundige 
termijnen worden ingekort van 20 jaar naar 10 jaar wijzigen zij ook voor dit proces de 
waardering in ‘V10’. Voorts stellen zij vast dat de beschrijving van het proces tot 
misverstanden kan leiden. Zij wijzigen daarom de beschrijving ‘Het bieden van 
geestelijke verzorging aan justitiabelen’ in ‘Het organiseren van geestelijke verzorging 
aan justitiabelen’, zodat duidelijker is wat het werkproces behelst.  
Werkproces 7.51:  Het identificeren en het verifiëren van de identiteit van een 
vreemdeling op basis van biometrische gegevens en het registreren daarvan 
De vertegenwoordigers van de zorgdrager voorzien aanvankelijk een waardering ‘V5’ 
(vernietigen na 5 jaar) voor gezichtsopnames en vingerafdrukken. De 
vertegenwoordigers van de algemene rijksarchivaris wijzen hen op artikel 8.35 van het 
Vreemdelingenbesluit, dat voor verschillende omstandigheden verschillende ingangsdata 
van deze vernietigingstermijn voorziet. De vertegenwoordigers van de zorgdrager nemen 
deze ingangsdata over. Diezelfde gezichtsopnames en vingerafdrukken worden 
aanvankelijk ook vermeld bij het werkproces 7.54: Het afwijzen van aanvragen van 
migranten tot permanent verblijf in Nederland. Deze vermelding wordt vervangen door 
een kruisverwijzing, zodat duidelijk is dat gezichtsopnames en vingerafdrukken enkel op 
basis dit proces gewaardeerd en geselecteerd (kunnen) worden.  
142
