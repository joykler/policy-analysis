Selectielijst van het ministerie van Justitie en Veiligheid vanaf 5 mei 1945 
vertegenwoordigers van de algemene rijksarchivaris stellen de vraag of bepaalde 
subsidieregelingen wegens hun onderwerp niet in aanmerking kunnen komen voor 
blijvende bewaring, zoals migratie, prostitutie en contraterrorisme. De 
vertegenwoordigers van de zorgdrager beamen dat dit proces cruciale ontwikkelingen in 
de Nederlandse maatschappij kan documenteren. Het onderscheid is echter moeilijk te 
maken op basis van het onderwerp van de subsidieregeling. De vertegenwoordigers van 
de beide partijen spreken daarop af om dit proces te waarderen als blijvend te bewaren. 
Ook omdat uit bestaande overzichten blijkt dat het aantal door JenV uitgekeerde 
subsidies verhoudingsgewijs laag ligt. Bij een actualisering van de selectielijst kan (de 
toepassing van) die waardering geëvalueerd worden en zo nodig verfijnd worden. 
Werkproces 8.3: Het verlenen, wijzigen en intrekken van vergunningen voor kansspelen 
De vertegenwoordigers van de zorgdrager voegen dit proces toe om de bewerking van 
het archief van het voormalige College van Toezicht op de kansspelen mogelijk te 
(blijven) maken. De vertegenwoordigers van de algemene rijksarchivaris stemmen in 
met de waardering ‘V20’ in de veronderstelling dat de vergunningdossiers zelf geen 
specifieke erfgoedwaarde hebben. Dit is afwijkend van het in te trekken BSD Kansspelen 
(Stcrt 2007/137), maar sluit aan op de waardering van gelijksoortige dossiers bij de 
Kansspelautoriteit. De vergunningen/ beschikkingen voor loterijen zijn daarnaast ook in 
de Staatscourant gepubliceerd. 
Werkproces 8.4: Het behandelen van klachten 
De externe deskundige stelt voor om de reikwijdte van dit proces te beperken tot de 
klachten die ontvankelijk en het uiteindelijk gegrond worden verklaard. Om te vermijden 
dat zonder reden dossiers over ambtenaren worden bijgehouden. De vertegenwoordigers 
van de zorgdrager verduidelijken dat klachten over ambtenaren slechts één mogelijke 
categorie zijn. De vertegenwoordiger van de algemene rijksarchivaris voegt daaraan toe 
dat ook de niet ontvankelijk verklaarde en ongegronde klachten gewaardeerd en 
geselecteerd moeten worden. En dat ook daar een afweging tussen de verschillende 
belangen (o.a. privacy versus verantwoording) gemaakt moet worden. Vandaar de keuze 
van de vertegenwoordigers van de zorgdrager om bij de waardering geen differentiatie 
op basis van (on)ontvankelijkheid te voorzien. En dus de waardering ‘V10’ te behouden. 
Werkproces 8.7. Het doen van onderzoek naar en het adviseren over het belang en de 
positie van het kind in beschermingszaken 
De vertegenwoordigers van de zorgdrager voorzien voor alle overige adviezen - in de zin 
van andere dan deze met gezagsbeëindigende maatregel - aanvankelijk de waardering ‘V 
direct nadat het jongste kind de leeftijd van 24 jaar heeft bereikt’, wat in lijn is met het 
bestaande Basisselectiedocument Kinderbescherming. Vervolgens vervangen zij deze 
waardering door ‘V 100 na geboorte’, met het argument dat een kind levenslang 
informatie over zichzelf bij de Raad voor de Kinderbescherming (RvdK) kan opvragen. De 
vertegenwoordigers van de algemene rijksarchivaris vragen dat deze ingrijpende 
wijziging uitgebreider beargumenteerd en verantwoord wordt. Na intern beraad 
verduidelijken de vertegenwoordigers van de zorgdrager dat de dossiers van de RvdK 
unieke informatie bevatten. Sommige stukken zoals het rapport van de RvdK en het 
verzoekschrift worden aan de rechter overgemaakt, maar de onderliggende stukken - 
met deels informatie van de melders, deels informatie uit eigen onderzoek - niet. Voorts 
leert de ervaring van de RvdK dat de betrokkenen doorgaans op latere leeftijd hun 
dossier willen raadplegen, wat de keuze voor een langere termijn verklaart. Tot slot 
signaleert de RvdK dat sprake is van een hoog (500/jaar) en stijgend aantal inzagen. De
