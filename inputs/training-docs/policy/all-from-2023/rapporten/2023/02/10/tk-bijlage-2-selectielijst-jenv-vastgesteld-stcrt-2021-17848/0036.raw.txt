Selectielijst van het ministerie van Justitie en Veiligheid vanaf 5 mei 1945 
distributie naar de behandelende afdeling / ambtenaar en de bewaking van de voortgang van de 
behandeling. Na afhandeling kwamen de stukken in het fysieke archief terecht.. 
De processen voor beleidsvorming, besluitvorming en besturing door de onderdelen van het 
departement worden sinds 2014 digitaal ondersteund met het document managementsysteem 
(DMS) DigiJust. Ook de hoofdkantoren van de dienstonderdelen maken voor deze processen 
gebruik van de applicatie of hebben een aansluiting gemaakt. De onderdelen hebben de keuze om 
hier van af te wijken (comply or explain).  
Centraal Digitaal Depot 
Het bewaren van archiefbescheiden geschiedt bij een dienstonderdeel, tenzij het beheer is 
ondergebracht bij een interne of externe dienstverlener. De permanent te bewaren 
archiefbescheiden dienen te worden geplaatst in het Centraal Digitaal Depot (CDD+) beheerd door 
de Justitiële Informatiedienst. De Bestuursraad heeft in november 2007 besloten het CDD+ aan te 
wijzen als instrument binnen het ministerie voor de opslag van langdurig te bewaren 
39
archiefbescheiden, vooraf aan het overbrengen naar het Nationaal Archief.  
De dossiers kunnen handmatig worden gevuld, maar ook automatisch via een koppeling tussen 
CDD+ en informatiesystemen van de gebruikers. DJI maakt bijvoorbeeld gebruik van het CDD+ 
voor dossiers over justitiabelen. Daarnaast wordt de archivering en uitwisseling van informatie in 
de migratieketen ondersteund door het CDD+. Organisaties die hier onder meer van gebruik 
maken zijn de IND, de DT&V en de DJI. Momenteel is een koppeling tussen DigiJust en het CDD+ 
in de maak. Daarmee wordt beoogd om informatie over de besturing, beleids- en besluitvorming 
duurzaam toegankelijk te beheren.  
Leonardo en Exact 
Daarnaast wordt op het departement Leonardo gebruikt. Dit is de naam van het (Oracle) 
applicatie-landschap voor financiële administratie en inkoop voor de meeste onderdelen van JenV 
en tevens voor de arbeidsadministratie van DJI. Het CJIB maakt gebruik van Exact.  
Webarchieven 
Voor webarchieven gelden de eisen uit de Richtlijn archiveren overheidswebsites (Nationaal Archief, 
december 2018). Openbare websites van JenV zijn opgenomen in het Webregister Rijksoverheid. 
Dagelijks wordt deze website geharvest via een Rijksbrede voorziening.  
2.3.2 Ordening 
Qua archief- en ordeningssystematiek heeft JenV na 1945 in principe altijd het dossierstelsel (ook 
wel: zaaksgewijze ordening) gehanteerd. Dit houdt in dat dossiers zoveel mogelijk zijn gevormd 
over een zaak (zaakdossier) of in een serie over soortgelijke zaken (seriedossier). Dossiers werden 
veelal aangelegd door archiefmedewerkers op basis van een vooraf bepaalde ordening. Deze 
ordening kwam voornamelijk neer op zogenaamde A-dossiers (zaaksdossiers) en C-dossier 
(seriedossiers), waarvoor jaarlijks een actuele lijst werd gemaakt. In de basis hanteerde het hele 
ministerie dezelfde nummeringssystematiek. 
Met de introductie van DigiJust is deze werkwijze min of meer aangehouden. Ambtenaren dienen 
tegenwoordig zelf hun documenten in DigiJust op te slaan. Als ordening worden in Digijust 
categorieën uit het GWR model gebruikt, deels zonder dat de behandelende ambtenaren dit 
merken. Deze ordeningscategorieën zijn in de loop der jaren aangevuld. De gehanteerde lijst geldt 
als de voorloper voor voorliggende selectielijst.  
Met de vaststelling van de voorliggende selectielijst zal de nummering van de daarin opgenomen 
werkprocessen als ordening worden gehanteerd. Daarmee worden zaken / dossiers in DigiJust 
vooraf gekoppeld aan een werkproces met een bewaartermijn, voor zover die in DigiJust worden 
opgenomen (zoals eerder uiteengezet worden lang niet alle documenten opgenomen in DigiJust: 
het betreft met name informatie over beleids- en besluitvorming en PIOFACH).  
39
 Uitvoeringsregeling archiefbeheer Veiligheid en Justitie 2014, https://zoek.officielebekendmakingen.nl/stcrt-
2014-17939.html. 
36
