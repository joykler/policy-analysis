maatregel is een aanvullende barrière voor de smokkel van drugs en leidt tot een 
verbetering van onze informatiepositie. Dit is een mooi voorbeeld van hoe we van 
Directoraat-Generaal 
lokaal tot mondiaal samenwerken om drugssmokkel tegen te gaan. Ook op dit 
Ondermijning 
  
thema wordt waar mogelijk verdere internationale samenwerking gezocht met 
 
landen binnen en buiten Europa. Datum  
4 november 2022  
 
  
Ons kenmerk 
Europese coalitie 
4270490 
Door op dergelijke manieren binnen Europa de handen ineen te slaan kunnen we   
Bij beantwoording de datum 
onze gezamenlijke informatiepositie versterken en van elkaars aanpak leren. 
en ons kenmerk vermelden. 
Daarom is ‘weerbare logistieke knooppunten’ één van de focuspunten in de 
Wilt u slechts één zaak in uw 
brief behandelen. 
internationale coalitie die in december 2021 is gestart. Tijdens de ministeriële 
 
bijeenkomst op 7 oktober jl. is afgesproken dat Nederland, België en Duitsland 
 
gezamenlijk dit focuspunt zullen gaan trekken, waarvoor onder meer een 
 
samenwerkingsplatform wordt ingericht. 
  
Ook op operationeel niveau zijn er al initiatieven gestart. Zo loopt er op dit 
moment een samenwerking tussen de havens van Hamburg, Rotterdam en 
Antwerpen en de betrokken overheidsdiensten op het gebied van grootschalige 
cocaïnesmokkel. Binnen deze samenwerking worden onder meer modi operandi, 
goede ideeën en werkwijzen uitgewisseld. De havens van Antwerpen, Rotterdam, 
Zeebrugge, North Sea Port, Hamburg, Bremerhaven en Duinkerke hebben 
bovendien recent een Letter of Intent ondertekend om kennis en expertise over 
het gebruik van internationale regelgeving ten behoeve van de aanpak van 
drugssmokkel uit te wisselen.  
 
Voor criminelen zijn de grenzen tussen Nederland en België vervaagd. Daarom is 
het essentieel om onze samenwerking verder te verstevigen. Zo heb ik 
geïnvesteerd in project Fortius; een samenwerking tussen de Nederlandse en 
Belgische diensten gericht op het tegengaan van drugssmokkel via de Antwerpse 
haven met als bestemming Nederland. Het 24/7 werk van de Quick Response Unit 
die in dit kader is gestart heeft al geleid tot 25 aanhoudingen en cocaïnevangsten 
van in totaal bijna 10.000 kilogram. 
 
ISPS-regelgeving 
De International Ship & Port Facility Security Code (ISPS) beschrijft de 
minimumeisen in verband met de beveiliging van schepen en havenfaciliteiten. 
Mondiaal is deze vervat in een verdrag, binnen de EU is deze uitgevaardigd als 
Verordening en in Nederland is deze vertaald in de Havenbeveiligingswet. De 
minister van Infrastructuur en Waterstaat onderzoekt de mogelijkheden om 
nationaal of internationaal de eisen aan te scherpen, om zo de barrières voor 
drugssmokkel via terminals en rederijen te verhogen. Op die manier kunnen 
eenduidige verbeteringen worden afgedwongen bij alle terminals en rederijen die 
met drugsproblematiek te maken hebben. 
 
Afspraken met rederijen 
De schepen en containers van grote rederijen die varen tussen bron- en 
transitlanden en de Europese Unie worden ongewild gebruikt voor drugssmokkel. 
Rederijen worden hierdoor geraakt, maar hebben ook zelf een 
verantwoordelijkheid om dit tegen te gaan. Zo kunnen ze effectieve barrières 
opwerpen. Denk aan het versleutelen van informatie over containers, zoals 
pincodes, en het gebruikmaken van slimme zegels, die onregelmatigheden bij 
containers registreren en zelfstandig alarm kunnen slaan. Minister Harbers van 
Infrastructuur en Waterstaat, staatssecretaris De Vries van Douane en ik gaan 
daarom deze maand samen met een Belgische kabinetsafvaardiging in gesprek 
  
 Pagina 6 van 10
