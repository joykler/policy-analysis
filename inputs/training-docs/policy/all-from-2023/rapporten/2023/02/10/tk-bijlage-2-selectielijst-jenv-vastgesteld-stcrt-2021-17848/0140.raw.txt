Selectielijst van het ministerie van Justitie en Veiligheid vanaf 5 mei 1945 
Werkproces 7.27: Het innen en incasseren van verkeersboetes 
Een concept van de selectielijst maakt melding van de waardering ‘V8’ (vernietigen na 
8 jaar). Dat wijkt af van de waarderingen ‘V5’ en ‘V7’ in het Basis Selectie Document 112 
Centraal Justitieel Incasso Bureau. De vertegenwoordigers van de algemene 
rijksarchivaris vragen waarom deze termijn is verlengd en of deze ook geldt voor 
flitsfoto’s. Navraag door de vertegenwoordigers van de zorgdrager leert dat dit voorstel 
gebaseerd was op de termijn ‘V7’ voor financiële stukken en op de wens om één 
uniforme termijn te hanteren. Zij beamen dat dit geen louter financiële stukken zijn en 
wijzigen de termijn in ‘V5’. Bovendien is het volgens hen wenselijk en mogelijk om 
flitsfoto’s die niet hebben geleid tot oplegging van een boete te vernietigen na zes 
maanden: ook deze bepaling wordt aan het veld waardering toegevoegd. 
De externe deskundige vraagt daarbij aansluitend in diens advies of de waardering ‘V5’ 
wel geschikt is voor de flitsfoto’s. Hebben burgers de boete betaald, dan vervalt het 
belang om deze te bewaren. De vertegenwoordigers van de zorgdrager verduidelijken dat 
de bewuste foto’s een onlosmakelijk onderdeel van de zaak vormen. En ook na de 
betaling van de boete nog opgevraagd (kunnen) worden. Bijgevolg achten zij het nodig 
om de desbetreffende flitsfoto’s vijf jaar te bewaren. De waardering ‘V5’ wordt bijgevolg 
behouden voor flitsfoto’s die hebben geleid tot de oplegging van een boete. 
Werkproces 7.30: Het innen en incasseren van boetes bij een door een Europees land 
opgelegde geldelijke sanctie 
De externe deskundige is van mening dat lichte overtredingen (zoals lichte 
snelheidsovertredingen) van de bewaartermijn uitgezonderd kunnen worden. De 
bewaring dient volgens hem geen enkel doel. De vertegenwoordiger van de algemene 
rijksarchivaris merkt evenwel op dat JenV de informatie ontvangt en beheert, wat 
impliceert dat de informatie ook gewaardeerd moet worden: bewaartermijn inkorten zou 
wel een mogelijkheid zijn. De vertegenwoordigers van de zorgdrager beslissen daarop 
om de bewaartermijnen in kwestie niet aan te passen. Met het argument dat zij ook hier 
gebonden zijn aan de termijnen van de Wet Justitiële en strafvorderlijke gegevens 
(Wjsg). Zij grijpen het advies ook aan om op eigen initiatief in het veld met waarderingen 
de waardering ‘V 6 maanden voor flitsgegevens die niet hebben geleid tot oplegging van 
een boete’ te schrappen. Het overleg met de proceseigenaar leert immers dat van 
dergelijke gegevens geen sprake blijkt te zijn. JenV incasseert alleen als het land van 
herkomst de boete niet rechtstreeks geïncasseerd krijgt, dat land een verdrag met 
Nederland heeft afgesloten én de vordering aan Nederland heeft overgedragen. Tot slot 
verduidelijken zij uit eigen beweging dat in het geval van recidive langere termijnen 
gelden. 
Werkproces 7.34: Het oproepen, plaatsen en doorplaatsen van een justitiabele 
De vertegenwoordigers van de zorgdrager voegen in het veld met de waardering aan de 
waardering ‘V20’ de woorden ‘na dagtekening van de oproepbrief’ toe na een 
kanttekening van de vertegenwoordigers van de algemene rijksarchivaris dat de precieze 
ingangsdatum niet helemaal duidelijk was. Met name door de volgende zin in de 
toelichting: ‘Een deel van de zelfmelders komt in de praktijk niet opdagen en probeert 
onvindbaar te blijven voor Justitie’. Voor de vertegenwoordigers van de algemene 
rijksarchivaris volstaat deze toevoeging. 
Werkproces 7.35: Het bijhouden van een register voor de inschrijving van justitiabelen 
De vertegenwoordigers van de zorgdragers hadden aanvankelijk in de toelichting 
opgemerkt dat dit register door de hoofden van particuliere en rijksjustitiële inrichtingen 
140
