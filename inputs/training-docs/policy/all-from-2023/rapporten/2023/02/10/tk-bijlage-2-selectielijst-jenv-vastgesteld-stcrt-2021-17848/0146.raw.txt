Selectielijst van het ministerie van Justitie en Veiligheid vanaf 5 mei 1945 
Deze processen waren aanvankelijk gewaardeerd als te vernietigen. De 
vertegenwoordigers van de  algemene rijksarchivaris vragen of deze niet gewaardeerd 
zouden kunnen worden als blijvend te bewaren, zowel wegens de grote impact op 
individuen en hun families als het belang voor later onderzoek. De vertegenwoordigers 
van de zorgdrager beamen dat heel wat betrokkenen op latere leeftijd een inzageverzoek 
indienen. En dat de overheid ook hier op lange termijn verantwoording over moet kunnen 
(blijven) afleggen. De beide waarderingen worden daarom gewijzigd in ‘SA-B3’. 
Werkproces 8.17:  Het behandelen van aanvragen voor en over het verkrijgen van een 
Verklaring Omtrent Gedrag (VOG) 
De vertegenwoordigers van de zorgdrager polsen naar de keuze voor de waardering ‘V5’  
(vernietigen na 5 jaar’). Die lijkt hun verhoudingsgewijs lang aangezien een VOG een 
momentopname is en doorgaans een geldigheidsduur van 3 tot 6 maanden heeft. De 
vertegenwoordigers van de zorgdraqer verwijzen daarop naar artikel 19 van de Wet 
justitiële en strafvorderlijke gegevens (Wjsg), die stelt dat de elke verstrekking van 
justitiële gegevens ten minste vier jaar wordt bewaard. Bovendien is deze termijn reeds 
gevoelig korter dan deze in het Basis Selectie Document 163 Justitiële documentatie, 
waarin handeling 31 nog een waardering ‘V10’ (vernietigen na 10 jaar) voorschrijft. De 
vertegenwoordigers van de algemene rijksarchivaris zijn het eens met het behoud van de 
waardering ‘V5‘.  
Werkproces 8.21: Het behandelen van een aanvraag om ontheffing o.g.v. de Wet 
Wapens en Munitie (WWM) 
De waardering van dit proces luidt ‘V10 na beëindiging van de ontheffing’. De 
vertegenwoordigers van de algemene rijksarchivaris vragen of steeds bekend is wanneer 
de ontheffing beëindigd wordt. Bijvoorbeeld wanneer meerdere ontheffingen 
gecombineerd worden. De vertegenwoordigers van de zorgdrager antwoorden dat deze 
termijn in nauw overleg met proceseigenaars is bepaald en bijgevolg verondersteld wordt 
goed toepasbaar te zijn.  
Werkproces 8.22: Het behandelen van verzoeken om advies op grond van de wet Bibob 
en het verstrekken van informatie op basis van artikel 11 Wet Bibob 
De vertegenwoordigers van de zorgdrager verduidelijken dat de enigszins afwijkende 
waardering ‘V8 voor adviezen’ al rekening houdt met een toekomstige wijziging van de 
wet Bibob. Die verlengt de hergebruiktermijn van 2 tot 5 jaar. Daarbij wordt dan een 
bijkomende termijn van 3 jaar opgeteld om rekening te houden met eventueel bezwaar 
e.d.
Werkproces 8.27: Het verstrekken van voorschotten Garantstellingsregeling curatoren 
(GSR) 
Dit proces wordt gewaardeerd als ‘V10 na beëindiging garantstelling’. De 
vertegenwoordigers van de algemene rijksarchivaris vragen of steeds bekend is wanneer 
de garantstelling beëindigd wordt. De vertegenwoordigers van de algemene 
rijksarchivaris antwoorden dat deze termijn in nauw overleg met proceseigenaars is 
bepaald en bijgevolg verondersteld wordt goed toepasbaar te zijn. 
Werkproces 12.1: Het voorbereiden, (laten) uitvoeren van onderzoek en het publiceren 
van de onderzoeksresultaten 
De vertegenwoordigers van de beide partijen zijn het eens dat de waardering van de 
onderzoeksdata een uitdaging is omdat hun waarde kan variëren van onderzoek tot 
146
