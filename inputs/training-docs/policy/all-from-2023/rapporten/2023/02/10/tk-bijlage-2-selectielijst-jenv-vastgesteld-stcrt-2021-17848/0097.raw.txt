Selectielijst van het ministerie van Justitie en Veiligheid vanaf 5 mei 1945 
 
Volgnummer 8.14 
Werkproces Het behandelen van inkomende en uitgaande zorgmeldingen, 
informatieverzoeken en verzoeken tot internationale 
pleegzorgplaatsing in internationale kinderbeschermingszaken in het 
kader van de Verordening Brussel II bis en het Haags 
Kinderbeschermingsverdrag 1996 (HKBV) 
Grondslag Haags Kinderbeschermingsverdrag 1996,  Verordening Brussel II bis, 
Uitvoeringswet Internationale Kinderbescherming 
Product(en) Begeleidende brief bij het doorgeleiden van verzoeken, verzoek tot screening 
in geval van een inkomend verzoek tot pleegzorgplaatsing, 
instemmingsbesluit, correspondentie, register 
Waardering SA-B3 
Toelichting Dit werkproces omvat alle activiteiten bij de behandeling van verzoeken over  
kinderen op het gebied van internationale kinderbescherming. Het gaat om 
kinderbeschermingsmaatregelen of hulp via de jeugdhulpinstanties  in 
internationaal verband. Het betreft informatieverzoeken, zorgmeldingen of 
verzoeken tot internationale pleegzorgplaatsing. Alleen (jeugdhulp)instanties 
kunnen een verzoek indienen bij de Centrale autoriteit Internationale 
Kinderaangelegenheden (Centrale autoriteit). Ouders kunnen dat bijvoorbeeld 
niet.  
De taken van de Centrale autoriteit vloeien direct voort uit het Haags 
Kinderbeschermingsverdrag 1996 en de Verordening Brussel II-bis, waarin 
een Verdragsstaat wordt geacht een Centrale Autoriteit in te stellen. In 
Nederland is de minister van Justitie en Veiligheid aangewezen als de Centrale 
autoriteit.  
 
De Centrale autoriteit is het centrale knooppunt waar internationale 
kinderbescherming zaken langs gaan, zowel ten aanzien van kinderen die 
vanuit een ander land naar Nederland komen als voor kinderen die vanuit 
Nederland naar het buitenland gaan. De Centrale autoriteit faciliteert, 
verwijst, informeert en geleidt verzoeken door wanneer een kind mogelijk 
internationale bescherming behoeft. Bij consultatie vooraf heeft de Centrale 
autoriteit ook een besluitvormende taak omdat zij instemmingsbesluiten 
verleent in internationale pleegzorgverzoeken. De Centrale autoriteit 
onderhoudt ook de contacten met buitenlandse Centrale autoriteiten. 
 
In het  Haags Kinderbeschermingsverdrag is de verplichting opgenomen dat 
de Ca registraties bijhoudt. In het register zijn gegevens opgenomen van 
kinderen die in het kader van internationale kinderbescherming vanuit het 
buitenland in Nederland verblijven en vanuit Nederland in het buitenland 
verblijven. Het betreft kinderen waarbij een (overheids)instantie betrokken is. 
De Nederlandse Ca beheert het register.  
In het register worden gegevens opgenomen over:  
- Nederlandse kinderen die vanuit Nederland in het kader een 
buitenlands verblijf of zorgaanbod in een buitenlands pleeggezin of 
instelling verblijven;  
- Buitenlandse kinderen die vanuit het buitenland in het kader een 
buitenlands verblijf of zorgaanbod in een Nederlands gezin of 
instelling verblijven;  
- Buitenlandse kinderen verblijvend in Nederland waaruit van het 
buitenland een zorgmelding bij de Nederlandse Ca is ingediend. 
- Nederlandse kinderen verblijvend in het buitenland en waarvoor bij 
een buitenlandse Ca (of Nederlandse Ca) een zorgmelding wordt 
ingediend
