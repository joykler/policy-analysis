Selectielijst van het ministerie van Justitie en Veiligheid vanaf 5 mei 1945 
1.3.2 Buiten de reikwijdte 
De selectielijst is niet van toepassing op de volgende ZBO zonder rechtspersoonlijkheid: 
 Nederlands Register Gerechtelijk Deskundigen (NRGD).
Deze reikwijdte is bepaald in overleg met de NRGD.  
De selectielijst is niet van toepassing op de volgende ZBO’s met eigen rechtspersoonlijkheid: 
 Autoriteit Persoonsgegevens (AP);
 Bureau Financieel Toezicht (BFT);
 Centraal Orgaan opvang Asielzoekers (COA);
 Instituut Fysieke Veiligheid (IFV);
 Kansspelautoriteit (Ksa);
 Landelijk Bureau Inning Onderhoudsbijdragen (LBIO);
 Onderzoeksraad voor Veiligheid (OvV);
 Politieacademie;
 Raad voor Rechtsbijstand.
De selectielijst is niet van toepassing op de volgende sui generis organisaties die onder JenV 
vallen: 
 Nationale Politie;
 Raad voor de rechtspraak;
 Hoge Raad der Nederlanden.
Voor een aantal overheidsorganen die betrekking hebben op de beleidsterreinen van Justitie en 
Veiligheid geldt dat er een eigen zorgdrager is, niet zijnde de minister van JenV. Bij de Nationale 
Politie is de korpschef zorgdrager. De korpschef is een bestuursorgaan van de krachtens 
publiekrecht ingestelde rechtspersoon ‘politie’ (bestuursorgaan sui generis). De korpschef is geen 
zelfstandig bestuursorgaan in de zin van de Kaderwet ZBO’s. Dat betekent dat de minister 
volledige politieke verantwoordelijkheid draagt voor alle facetten van het functioneren van de 
korpschef. 
Als gevolg van de stelselwijziging rechtelijke organisatie maken gerechten sinds 1 januari 2002 
geen deel meer uit van het ministerie van JenV. Omdat noch de Archiefwet 1995 noch de Wet op 
de rechtelijke organisatie een specifieke zorgdrager voor de archiefbescheiden aanwijst, volgt uit 
artikel 41 van de Archiefwet 1995 dat de besturen van de gerechten (de rechtbanken, de 
gerechtshoven, de Centrale Raad van Beroep en het College van Beroep voor het Bedrijfsleven) 
belast zijn met de zorg. Binnen de Rechtspraak is de zorgdrager de president van de rechtbank en 
van het gerechtshof. De Raad voor de Rechtspraak is het overkoepelend orgaan voor de gerechten. 
De Hoge Raad der Nederlanden valt niet onder het bereik van de Raad voor de Rechtspraak en 
heeft een bijzondere positie in het Nederlands staatsbestel. In een convenant is de relatie tussen 
het ministerie van JenV en de Hoge Raad op het terrein van de bedrijfsvoering, waaronder het 
archief, nader geregeld. Het Nationaal Archief heeft bevestigd dat de Hoge Raad namens het 
20
ministerie van JenV gemandateerd is voor het zorgdragerschap van haar archief. 
De minister van JenV is slechts gedeeltelijk verantwoordelijk voor het politie- en 
brandweerkorps Bonaire, Sint Eustatius en Saba (zie Veiligheidswet BES): onder het 
zorgdragerschap van JenV vallen de processen van beleid en financiering vanuit het departement, 
niet de uitvoerende processen van de korpsen. Daarnaast heeft de directeur-generaal Politie van 
het Ministerie van Justitie en Veiligheid een mandaat om bepaalde beheerstaken te vervullen zoals 
het benoemen, bevorderen, schorsen en ontslaan van politieambtenaren. Het Korps Politie 
Caribisch Nederland (KPCN, tot 1 januari 2011 Korps Politie Bonaire, Sint Eustatius en Saba) is 
organisatorisch gezien een onderdeel van het directoraat-generaal Politie van het Ministerie van 
Justitie en Veiligheid. Er bestaat weliswaar een nauwe samenwerking tussen de politie in Nederland 
en de politie op de BES-eilanden, maar het openbaar lichaam BES heeft een eigen politiekorps met 
20
 Brief van het Nationaal Archief aan de Hoge Raad, 15 sep. 2011, 8193; Mandaatregeling beheer Hoge Raad 
21 feb. 2005; Convenant, organisatieregeling beheer Hoge Raad 21 feb. 2005.
