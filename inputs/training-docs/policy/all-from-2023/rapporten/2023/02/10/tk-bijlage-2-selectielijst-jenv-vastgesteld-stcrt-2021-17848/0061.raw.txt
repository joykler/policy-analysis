Selectielijst van het ministerie van Justitie en Veiligheid vanaf 5 mei 1945 
 
V2 voor correspondentie ter verantwoording en/of informeren van derden: 
termijn start na binnenkomen of uitsturen van berichten. 
V1 aanvragen voor voorbereiding zorgmachtiging; medische verklaring; 
bevindingen geneesheerdirecteur; beslissingen tot beëindigen verplichte zorg: 
termijn start na verkrijging van gegevens of nadat OvJ besluit geen 
verzoekschrift in te dienen 
V1 zelfbindingsverklaring: termijn start na afloop van de verklaring 
Toelichting Dit werkproces geschiedt in een civielrechtelijk kader. Het OM heeft een rol in 
de zorg voor ‘personen met verward gedrag’. Deze zorg is geregeld in de Wet 
Verplichte Geestelijke Gezondheidszorg (Wvggz) en de Wet Zorg en Dwang 
(Wzd), die per 1 januari 2020 de wet Bijzondere Opnemingen in Psychiatrische 
Ziekenhuizen (Wet BOPZ) hebben vervangen. 
 
De officier van justitie kan de rechter verzoeken een zorgmachtiging  te 
verlenen om verplichte zorg toe te passen. Er is dan sprake van ernstig nadeel 
maar niet van een acute crisissituatie. 
Als er wel sprake is van een acute crisissituatie kan de burgemeester een 
crisismaatregel voor maximaal 3 dagen afgeven. De burgemeester baseert zijn 
besluit op een medische verklaring die de psychiater opstelt. De psychiater kan 
hiervoor bij de officier van justitie relevante politie-, justitiële en 
strafvorderlijke gegevens opvragen. Ook kan de burgemeester de officier van 
justitie vragen om informatie over eerder afgegeven machtigingen voor 
verplichte zorg. 
De officier van justitie kan de rechter verzoeken de crisismaatregel aansluitend 
te verlengen. De verlenging van de crisismaatregel kan maximaal 6 weken 
duren. 
 
Bij verdachten en veroordeelden kan sprake zijn van een psychische stoornis. 
De officier van justitie kan de strafrechter dan in sommige gevallen verzoeken 
om het verlenen van verplichte zorg. Dat staat in de Wet forensische zorg 
(Wfz). 
 
De Wet zorg en dwang (Wzd) regelt de rechten bij onvrijwillige zorg of 
onvrijwillige opname voor mensen met een verstandelijke beperking of 
psychogeriatrische aandoening, bijvoorbeeld dementie. In bepaalde gevallen is 
het OM verantwoordelijk voor het voorbereiden en indienen van een aanvraag 
voor onvrijwillige zorg bij mensen met een verstandelijke beperking of 
psychogeriatrische aandoening. 
 
Bovenstaande bewaartermijnen zijn voor het OM vastgesteld in de Wvggz. Voor 
de dossiers die onder de Wet BOPZ gevormd zijn wordt de maximumtermijn uit 
Wvggz gehanteerd (V20). 
Volgnummer 7.7 
Werkproces Het registreren van zittings- en voortgangsgegevens van strafzaken  
Grondslag Wet Rechterlijke Organisatie; Wetboek van Strafrecht; Wetboek van 
Strafvordering; Wet justitiële en strafvorderlijke gegevens; Wet USB 
Product(en) Geleidelijsten, zittingslijsten, executielijsten, compaslijsten 
Waardering 
V5  
Toelichting Dit soort lijsten zijn overzichtslijsten van bijvoorbeeld welke zaken op één dag 
op zitting komen. Soms maakt een Officier van Justitie hier aantekeningen op, 
die later in de het strafdossier verwerkt worden. Executielijsten: hierop houdt 
de administratie bij of van een zaak het executieproces al in gang gezet is en 
wat de voortgang daarvan is.
