Selectielijst van het ministerie van Justitie en Veiligheid vanaf 5 mei 1945 
informatie ontbreekt of onvindbaar is. Informatie kan langdurig of zelfs blijvend van betekenis zijn, 
bijvoorbeeld vanwege mogelijke schade of vanuit veiligheidsoverwegingen. In bijzondere wet- of 
regelgeving op sectoraal, Europees of internationaal niveau (verdragen) kan zijn bepaald dat 
gegevens verplicht vernietigd moeten worden of voor een bepaalde tijd bewaard moeten blijven. 
Een risicoanalyse zal doorgaans ook worden uitgevoerd vanuit de perspectieven van 
informatiebeveiliging en van gegevensbescherming. Voor JenV is dit uitgewerkt in onderdeel 3.4.1. 
Systeemanalyse 
Het doel van de systeemanalyse is om basisinformatie over het functioneren van de overheid te 
identificeren. Op grond hiervan wordt informatie aangewezen die altijd bewaard dient te blijven, 
ongeacht het risicoperspectief voor de zorgdrager. De analyse hanteert een institutionele 
invalshoek en identificeert de te bewaren informatie vanuit het perspectief van de missie, 
doelstellingen en kerntaken van de organisatie. De systeemanalyse is het fundament dat onder de 
andere twee analyses ligt. De analyse brengt in kaart bij welke onderdelen zich informatie over de 
kerntaken van een organisatie bevindt (informatieknooppunten). Bijvoorbeeld: Kamervragen en 
antwoorden komen bij elkaar bij het Bureau SG in definitieve vorm.  
Om dit te kunnen bepalen zijn vijf Systeem Analyse - Bewaarcriteria (SA-B) geformuleerd: 
 SA-B1: processen die betrekking hebben op de besluitvorming;
 SA-B2: processen die betrekking hebben op besluitvorming die de organisatie overstijgt;
 SA-B3: processen die betrekking hebben op (tijdelijke) cruciale ontwikkelingen c.q.
procedures;
 SA-B4: processen die betrekking hebben op verslaglegging, plan- en beleidsvorming;
 SA-B5: processen die betrekking hebben op (basis)registraties.
Voor JenV is dit uitgewerkt in onderdeel 3.4.2. 
Periodieke hotspotmonitor 
Met de hotspotmonitor worden gebeurtenissen en kwesties in de samenleving geïdentificeerd die 
veel maatschappelijke beroering hebben veroorzaakt en die grote invloed hebben gehad op de 
activiteiten van de organisatie. Het doel van dit instrument is om er voor te zorgen dat periodiek 
en vanuit het perspectief van de samenleving archiefbescheiden die betrekking hebben op hotspots 
worden aangewezen voor blijvende bewaring. Een hotspot is gedefinieerd als ‘een gebeurtenis of 
kwestie die leidt tot een opvallende of intensieve interactie tussen overheid en burgers of tussen 
burgers onderling’.  
De hotspotmonitor is een aanvulling op de systeemanalyse: naast basisinformatie die structureel 
van blijvende waarde is, wordt periodiek gekeken naar de actualiteit en het incidentele. Het gaat 
om het identificeren van archiefbescheiden die het mogelijk maken om het verleden en de 
interactie van staat en samenleving te reconstrueren. Dit levert een waardering op die weliswaar 
kort na de vorming van archiefbescheiden beschikbaar is, maar vaak nog niet direct bij de vorming 
bekend is. 
Een hotspotlijst per zorgdrager wordt niet vastgelegd in de selectielijst. In het toelichtende deel 
van de selectielijst worden wel de gevolgde procedure en criteria beschreven en vastgelegd. Op 
deze manier wordt inzichtelijk gemaakt hoe selectiebeslissingen tot stand komen. Voor JenV is dit 
uitgewerkt in onderdeel 3.5.1. 
3.3 Archiefwet 1995 en gegevensbescherming 
Gegevensbescherming is een belangrijk aspect van het begrip privacy. Eenieder heeft recht op 
bescherming van zijn persoonsgegevens. Gegevensbescherming is ook onder de bescherming van 
42
de persoonlijke levenssfeer gebracht. Een persoonsgegeven is niet alleen een identificerend 
gegeven, maar ‘elk gegeven betreffende een geïdentificeerde of identificeerbare natuurlijke 
persoon’ (art. 4, onder 1, AVG; art. 3, onder 1, Rgbs).  
42
 Dat kreeg vooral vorm in Europees verband vanaf eind jaren zestig, zoals in: art. 8 Europees Verdrag voor de 
Rechten van de Mens (EVRM); Verdrag van Straatsburg, 28 januari 1981; Verdrag van Lissabon 2007; art. 8 
Handvest van de grondrechten van de EU, 2009; art. 10 Grondwet.
