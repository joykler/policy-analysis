Selectielijst van het ministerie van Justitie en Veiligheid vanaf 5 mei 1945 
 
Waardering V5 
Toelichting De verwerkingsverantwoordelijken over justitiële, strafvorderlijke en 
tenuitvoerleggingsgegevens mogen onder bepaalde voorwaarden en aan 
bepaalde partijen deze gegevens verstrekken. Van die verstrekkingen moet 
tenminste vier jaar een bewijs bewaard worden, aldus artikel 19, 39j en 51c 
van de Wjsg.  
 
Verstrekkingen van justitiële gegevens kunnen (door de minister) gedaan 
worden aan rechterlijke ambtenaren ten behoeve van de rechtspleging en het 
uitvoeren van strafbeschikkingen en aan andere personen en instanties 
vastgelegd in een Algemene Maatregel van Bestuur. 
 
Verstrekkingen van strafvorderlijke gegevens kunnen (door het College van 
Procureurs-generaal) gedaan worden aan Nederlandse rechterlijke 
ambtenaren: de minister van Justitie en Veiligheid, de politie, instanties belast 
met de tenuitvoerlegging van strafrechtelijke beslissingen, Koninklijke 
marechaussee en bijzondere opsporingsdiensten, Justitiële Informatiedienst, 
Minister van Buitenlandse Zaken en de Geneesheer-directeur van een GGZ-
instelling. 
 
Informatieverstrekking geschiedt ook aan instanties en personen met als doel: 
het voorkomen en opsporen van strafbare feiten, het handhaven van de orde 
en veiligheid, het uitoefenen van toezicht op het naleven van regelgeving, het 
nemen van een bestuursrechtelijke beslissing, het beoordelen van de noodzaak 
tot het treffen van een rechtspositionele of tuchtrechtelijke maatregel, het 
verlenen van hulp aan slachtoffers en anderen die bij een strafbaar feit 
betrokken zijn, of het verrichten van een privaatrechtelijke rechtshandeling 
door een persoon of instantie die met een publieke taak is belast. 
Tenslotte wordt ook informatie verstrekt aan andere landen ten behoeve van 
de strafrechtpleging 
 
Verstrekkingen van tenuitvoerleggingsgegevens door het College van 
Procureurs-generaal of de minister van Justitie en Veiligheid kunnen aan  
personen of instanties worden verstrekt voor zover dit noodzakelijk is met het 
oog op een zwaarwegend algemeen belang: de tenuitvoerlegging van een 
strafrechtelijke beslissing; de voorkoming, opsporing, onderzoek en de 
vervolging van strafbare feiten; schuldhulpverlening of resocialisatie van 
betrokkene; bestuurlijk handelen of het nemen van een bestuursrechtelijke 
beslissing, of; het verlenen van hulp aan slachtoffers. 
Volgnummer 7.17 
Werkproces Het verstrekken van telecomgegevens aan opsporings- en inlichtingen- 
en veiligheidsdiensten 
Grondslag Wetboek van strafvordering; Wet op de inlichtingen- en veiligheidsdiensten;  
art. 7, eerste lid, Besluit verstrekking gegevens telecommunicatie 
Product(en) Kenmerk informatieverstrekking  
Waardering V3 
Opsporingsdiensten gebruiken informatie van telecom- en internetaanbieders 
Toelichting 
om verdachten van criminele activiteiten op te sporen. Telecom- en 
internetbedrijven moeten persoonlijke gegevens die bij IP-adressen, 
telefoonnummers en e-mailadressen horen, beschikbaar stellen. Het Centraal 
Informatiepunt Onderzoek Telecommunicatie (CIOT) zorgt ervoor dat die 
informatie bij de opsporingsdiensten terecht komt. 
Telecommunicatiebedrijven zijn verplicht om  persoonsgegevens van hun 
klanten beschikbaar te stellen aan het CIOT. Het CIOT sluit deze bedrijven aan 
op het CIOT-informatiepunt De provider levert elke 24 uur een actueel bestand 
met klantgegevens aan. 
De opsporingsdiensten mogen het informatiesysteem niet zomaar raadplegen.
