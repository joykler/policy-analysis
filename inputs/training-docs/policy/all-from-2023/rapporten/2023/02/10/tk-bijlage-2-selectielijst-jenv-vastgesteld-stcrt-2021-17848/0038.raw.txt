Selectielijst van het ministerie van Justitie en Veiligheid vanaf 5 mei 1945 
Hoofdstuk 3 Verantwoording selectielijst 
3.1 Waardering en selectie 
In de archiefwet- en regelgeving is aangegeven wat in de selectielijst wordt geregeld en waar een 
selectielijst aan moet voldoen om te kunnen worden vastgesteld. De selectielijst JenV volgt deze 
40
aanwijzingen en ook de elementen waarop in de handreiking Belangen in balans is voortgebouwd. 
Bij het ontwerpen en vaststellen van selectielijsten moet een zorgdrager rekening houden met een 
aantal aspecten dat is beschreven in artikel 2 van het Archiefbesluit 1995. Daarin is aangegeven 
dat bij waardering van archieven moeten worden meegewogen: 
• de taak van het desbetreffende overheidsorgaan;
• de verhouding van dit overheidsorgaan tot andere overheidsorganen;
• de waarde van de archiefbescheiden als bestanddeel van het cultureel erfgoed, en
• het belang van de in de bescheiden voorkomende gegevens voor overheidsorganen, recht- 
of bewijszoekenden en historisch onderzoek.
Alles bewaren is geen optie. Het doel van waarderen en selecteren is dat archiefbescheiden 
beschikbaar zijn voor zolang als nodig is voor taakuitvoering en verantwoording, en vernietigd 
worden zodra het belang is verstreken of wanneer daartoe een principiële noodzaak bestaat. 
Daarnaast worden archiefbescheiden geïdentificeerd die in aanmerking komen voor blijvende 
bewaring en overbrenging naar een archiefbewaarplaats. Overheidsorganen zullen zelf de belangen 
en keuzes moeten formuleren en expliciteren, waarbij kennis van de processen van de eigen 
organisatie de basis vormt. De belangenafweging voor bewaartermijnen vindt plaats in overleg met 
de proceseigenaars, met onafhankelijke deskundigen en met de algemene rijksarchivaris. 
3.2 Selectiedoelstelling en -methodiek 
In 2010 heeft het toenmalige kabinet naar aanleiding van de voortschrijdende digitalisering en het 
feit dat als gevolg daarvan overheden minder grip hebben op de informatiehuishouding een nieuwe 
selectiedoelstelling geformuleerd voor blijvend te bewaren archief. Deze doelstelling is een 
aanvulling op of verbijzondering van de bovenstaande aspecten en luidt: “Waardering, selectie en 
acquisitie van archieven heeft tot doel het bijeenbrengen en veiligstellen van bronnen die het voor 
individuen, organisaties en maatschappelijke groeperingen mogelijk maken hun geschiedenis te 
ontdekken en het verleden van staat en samenleving (en hun interactie) te reconstrueren. Daartoe 
dienen de archieven of onderdelen van archieven veilig gesteld te worden die (1) representatief 
zijn voor wat in de samenleving is vastgelegd, (2) representatief zijn voor de activiteiten van 
personen en organisaties van een samenleving en (3) door waarnemers als belangrijk, bijzonder of 
uniek worden beschouwd omdat ze de belangrijke, bijzondere en unieke maatschappelijke 
 41
ontwikkelingen, activiteiten, personen en organisaties in een bepaalde periode weerspiegelen.”  
Het Nationaal Archief heeft met het oog op operationalisering van deze selectiedoelstelling een 
nieuwe waarderingsmethodiek ontwikkeld, die in 2015 vorm kreeg in de handreiking Belangen in 
Balans. Deze methode omvat de toepassing van drie instrumenten: de risicoanalyse, de 
systeemanalyse en de periodieke hotspot-monitor. Ieder instrument hanteert een eigen invalshoek. 
De resultaten van de systeemanalyse en de risicoanalyse zijn vastgelegd in de voorliggende 
selectielijst. Deze selectielijst wordt aangevuld met een periodiek en afzonderlijk gepubliceerde 
hotspotlijst, het resultaat van de uitvoering van de hotspotmonitor. 
Risicoanalyse 
Aan de hand van de risicoanalyse kan worden bepaald hoe lang de informatie ten minste bewaard 
dient te blijven, dan wel wanneer deze vernietigd moet worden. Het doel van deze analyse is om 
een bewaartermijn en vooral het belang van een proces en de informatie die daarin omgaat vast te 
stellen. Dit gebeurt vanuit het perspectief en het oordeel van de procesverantwoordelijke. 
Informatie moet beschikbaar zijn voor de uitvoering van een proces en zodat de overheid zich 
daarover kan verantwoorden. Te denken valt aan risico’s die een minister loopt wanneer bepaalde 
40
 Belangen in balans, pp. 28-32 (bijlage 2: wettelijk kader; bijlage 3: procedure selectielijst). 
41
 Kamerbrief over de selectieaanpak archieven, Kamerstukken, vergaderjaar 2010–2011, 29 362, nr. 186.
