> Retouradres Postbus 20301 2500 EH  Den Haag 
 
Directoraat-Generaal 
 
Ondermijning 
Aan de Voorzitter van de Tweede Kamer   
Turfmarkt 147 
der Staten-Generaal 
2511 DP  Den Haag 
Postbus 20018 
Postbus 20301 
2500 EH  Den Haag 
2500 EA  DEN HAAG 
www.rijksoverheid.nl/jenv 
 
  
  
Ons kenmerk 
4270490 
 
Bijlagen  
2 
  
 
Bij beantwoording de datum 
en ons kenmerk vermelden. 
Wilt u slechts één zaak in uw 
Datum 4 november 2022 
brief behandelen. 
Onderwerp Plan van aanpak drugssmokkel via mainports 
 
 
 
 
 
 
Nederland is een sterk handelsland, onder meer vanwege de ligging en onze 
infrastructuur. Onze zee- en luchthavens zijn dan ook een spil in de wereldhandel. 
Omdat ook criminelen hiervan profiteren hebben we te maken met een keiharde 
keerzijde: ontwrichtende, dodelijke drugshandel in met name cocaïne. 
 
In deze brief zet ik uiteen hoe ik samen met alle betrokken partners, van lokaal 
tot internationaal, de aanpak van drugssmokkel op mainports en andere grote 
logistieke knooppunten (hierna: mainports) versterk. Het doel is drugssmokkel 
significant terug te dringen en onze mainports zo onaantrekkelijk mogelijk te 
maken voor drugscriminelen. Hiervoor is langjarige en vasthoudende inzet nodig. 
Daarom investeer ik een structureel bedrag van 29 miljoen euro per jaar in de 
versterking van de aanpak. De reeks is als volgt: 
 
2022, reeds in 2023 2024 2025 en verdere 
uitvoering jaren 
13 mln. 22 mln. 33 mln. 29 mln. 
 
De 13 miljoen euro die in 2022 voor dit onderwerp beschikbaar is, heb ik eerder 
dit jaar verdeeld en wordt momenteel besteed. Met deze gelden worden 
maatregelen genomen die reeds klaar stonden en zijn lopende programma’s 
voortgezet. Hierover informeer ik uw Kamer gelijktijdig met deze brief in de 
voortgangsbrief van de ondermijningsaanpak. In de nu voorliggende brief 
informeer ik u over de structurele, langjarige plannen.  
 
Problematiek 
De handel in cocaïne is het dominante verdienmodel van de spelers die in 
Nederland actief zijn in de georganiseerde criminaliteit. Zij vergaren hun 
vermogen door (een deel van) de distributie van productielanden naar de 
consument te organiseren. Omdat grootschalige productie van cocaïne (op dit 
moment) plaatsvindt in Colombia, Peru en Bolivia, betekent dit dat deze 
criminelen drugs van Latijns-Amerika naar Europa moeten verplaatsen. Hiervoor 
maken ze misbruik van legale transportlijnen over zee en door de lucht. Er lopen 
transportlijnen direct vanuit de bronlanden naar Nederlandse zee- en luchthavens. 
Ondertussen maken criminelen ook zeer veel gebruik van transitlanden, zoals
