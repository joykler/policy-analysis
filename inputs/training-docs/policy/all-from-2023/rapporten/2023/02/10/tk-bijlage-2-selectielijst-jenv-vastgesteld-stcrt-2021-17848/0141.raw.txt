Selectielijst van het ministerie van Justitie en Veiligheid vanaf 5 mei 1945 
wordt bijgehouden. Na een opmerking van de vertegenwoordigers van de algemene 
rijksarchivaris dat de registers van de particuliere inrichtingen mogelijk niet onder de 
toepassing van de Archiefwet en dus buiten de reikwijdte van de lijst vallen, schrappen 
de vertegenwoordigers van de zorgdrager veiligheidshalve elke verwijzing naar 
particuliere inrichtingen. Maar zij wijzen ook op het Wetboek van Strafvordering dat het 
bijhouden van een dergelijk register verplicht. Beide partijen zijn het in ieder geval eens 
dat deze inschrijvingsregisters een bijzonder waardevolle bron zijn en dat de precieze 
afbakening van de reikwijdte van de lijst voor dit proces en deze neerslag verder 
onderzoek vergt. 
Werkproces 7.36: Het ten uitvoer leggen van vrijheidsstraffen en vrijheidsbenemende 
maatregelen opgelegd aan jeugdigen 
Dit proces wordt door de vertegenwoordigers van de zorgdrager gewaardeerd als blijvend 
te bewaren. De vertegenwoordigers van de algemene rijksarchivaris zijn het eens dat dit 
een primaire bron voor onderzoekers kan vormen, maar stellen ook de vraag hoe dit te 
verzoenen is met artikel 71, lid 1 van het Reglement justitiële jeugdinrichtingen dat stelt 
dat het dossier van de jeugdige na 10 jaar vernietigd moet worden. De 
vertegenwoordigers van de zorgdrager wijzen evenwel op de bepaling van artikel 71, lid 
2 dat stelt dat van vernietiging afgeweken kan worden indien ‘de vernietiging … in strijd 
is met een aanmerkelijk belang van een ander dan de jeugdige’. Dat belang is volgens 
hen onderbouwd in het rapport ‘Archief in bewaring’, dat is vastgesteld door de 
hoofddirectie van de Directie Justitiële Inrichtingen op advies van de werkgroep 
archiefwaardering DJI. Deze werkgroep met daarin externe deskundigen heeft gewezen 
op het belang van blijvende bewaring van deze dossiers vanuit verantwoording en 
wetenschappelijk onderzoek. Bovendien wordt deze nieuwe bewaartermijn door de 
wetgever meegenomen in de lopende harmonisatie van de Beginselenwet Justitiële 
Jeugdinrichtingen (Bjj). De vertegenwoordigers van de algemene rijksarchivaris stemmen 
daarop in met de voorgestelde waardering. Wel vragen zij dat een link naar het online 
gepubliceerd rapport ‘Archief in bewaring’ aan de selectielijst toegevoegd wordt: de 
vertegenwoordigers van de zorgdrager willigen dit verzoek in.  
Werkproces 7.37: Het ten uitvoer leggen van vrijheidsstraffen en vrijheidsbenemende 
maatregelen opgelegd aan volwassenen 
De vertegenwoordigers van de zorgdrager stellen voor om van de onder dit proces 
vallende penitentiaire dossiers een steekproef te trekken en deze steekproef blijvend te 
bewaren. Het potentiële erfgoedbelang van een dergelijke steekproef wordt onderkend 
door de vertegenwoordigers van de algemene rijksarchivaris, maar zij wijzen ook op de 
mogelijk hiermee tegenstrijdige bepaling van artikel 39, lid 2 van Penitentiaire Maatregel, 
dat stelt dat de bescheiden, opgenomen in het penitentiair dossier, na 10 jaar vernietigd 
worden. De vertegenwoordigers van de zorgdrager halen evenwel lid 2 van datzelfde 
artikel aan, dat bepaalt dat hiervan afgeweken kan worden indien dit ‘in strijd is met een 
aanmerkelijk belang van een ander dan de gedetineerde’. Dat belang is volgens hen 
voldoende onderbouwd in het rapport ‘Archief in bewaring’ Dit rapport onderbouwt ook 
de keuze om alle dossiers van levenslanggestraften te waarderen als permanent te 
bewaren. De vertegenwoordigers van de algemene rijksarchivaris stemmen daarop in 
met de voorgestelde waardering. Wel vragen zij dat een link naar het online gepubliceerd 
rapport ‘Archief in bewaring’ aan de selectielijst toegevoegd wordt: de 
vertegenwoordigers van de zorgdrager willigen dit verzoek in. 
De vertegenwoordigers van de zorgdrager geven aan dat van de penitentiaire dossiers uit 
de periode vóór 2008 geen steekproef kan worden getrokken. Dit betreft papieren
