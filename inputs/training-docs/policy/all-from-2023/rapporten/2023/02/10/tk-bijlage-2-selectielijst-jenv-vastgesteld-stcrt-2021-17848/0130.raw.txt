Selectielijst van het ministerie van Justitie en Veiligheid vanaf 5 mei 1945 
bescheiden in de digitale tijd), waarbij waarderingen tot stand zijn gekomen na 
uitvoering van een systeemanalyse en een risicoanalyse. De nieuwe waarderings-
methodiek is verder uitgewerkt door het gebruik van vijf Systeem Analyse - 
Bewaarcriteria (SA-B). 
Deze bewaarcriteria worden aangevuld met de mogelijkheden tot uitzondering van 
vernietiging van archiefbescheiden op basis van artikel 5, eerste lid, sub e, van het 
Archiefbesluit 1995: deze worden omschreven in onderdeel 3.5 van de selectielijst. 
Opmerkingen bij de toelichtende tekst 
De vertegenwoordigers van de zorgdrager vermelden in de leeswijzer dat de 
werkprocessen waar mogelijk een hoog abstractieniveau hebben. De vertegenwoordigers 
van de algemene rijksarchivaris kunnen zich in dit uitgangspunt vinden. Wel 
benadrukken zij dat de koppeling tussen de categorieën en betrokken 
organisatieonderdelen van het Ministerie van JenV steeds mogelijk moet zijn. Verdere 
verfijning van de processen bij het toekennen van bewaartermijnen dient ook steeds 
mogelijk te zijn. 
De oorspronkelijk vermelde ingangsdatum ‘1945’ is op vraag van de vertegenwoordigers 
van de algemene rijksarchivaris aangescherpt tot de (symbolische) datum ‘5 mei 1945’. 
Het onderdeel 1.1. Doel en aanleiding is op vraag van de vertegenwoordigers van de 
algemene rijksarchivaris ingekort en toegespitst op de JenV-specifieke ontwikkelingen op 
het gebied van waardering en selectie. 
Over onderdeel 1.3 is veel overleg gevoerd over de omschrijving van de reikwijdte van 
de voorliggende selectielijst. De vertegenwoordigers van de zorgdrager hebben op vraag 
van de vertegenwoordigers van de algemene rijksarchivaris verduidelijkt welke 
organisaties of organisatieonderdelen al dan niet onder deze reikwijdte vallen en deze 
afbakening onderbouwd. Het huidige organisatiebesluit is daarbij kaderstellend, maar 
niet leidend. 
Een onderwerp van gesprek daarbij is de Commissie schadefonds geweldsmisdrijven. 
Deze is immers door de wet van 6 maart 2019 omgevormd van een ZBO met 
rechtspersoonlijkheid in een ZBO zonder rechtspersoonlijkheid. Dat houdt ook in dat 
vanaf 1 april 2019, de datum van inwerkingtreding van deze wet, niet langer de 
Commissie, maar de Minister van Justitie de zorgdrager is. De vertegenwoordigers van 
de zorgdrager geven aan dat er bij de overgang van rechtspersoonlijkheid geen 
afspraken zijn gemaakt over zorg voor het archief. Deze lacune heeft tot gevolg dat de 
Minister van Justitie en Veiligheid stilzwijgend zorgdrager voor het gehele archief van de 
Commissie is geworden. De voorliggende selectielijst heeft daardoor betrekking op het 
gehele archief van de Commissie. 
Bijzondere aandacht wordt besteed aan de Forensisch Psychiatrische Centra (FPC) en de 
Forensisch Psychiatrische Klinieken (FPK), die voor de tenuitvoerlegging van de 
maatregel terbeschikkingstelling met bevel tot verpleging van overheidswege onder de 
reikwijdte van de voorliggende selectielijst vallen. De vertegenwoordigers van de 
zorgdrager hebben deze afbakening bepaald in overleg met de betrokken organisaties. 
Dit is bevestigd door middel van een aan alle algemeen directeuren gerichte brief d.d. 29 
september 2020. Ook de Inspectie Overheidsinformatie en Erfgoed is van deze 
afbakening op de hoogte gebracht. Door de opname in deze selectielijst is een  
consistente lijn uit het verleden gevolgd dat de minister van Justitie zorgdrager is voor 
130
