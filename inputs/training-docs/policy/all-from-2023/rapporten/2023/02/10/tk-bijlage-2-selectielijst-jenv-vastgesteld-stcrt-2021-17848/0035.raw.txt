Selectielijst van het ministerie van Justitie en Veiligheid vanaf 5 mei 1945 
 
 Het beschermen van jeugdigen, zoals beslissingen over het ouderlijk gezag en 
adoptieverlening. 
 
Migratieketen 
De migratieketen (voorheen: vreemdelingenketen) omvat processen over migratie, naturalisatie 
(Nederlanderschap) en vreemdelingenbewaring. Hierin spelen de volgende cruciale processen: 
 Het toe- of afwijzen van aanvragen van migranten tot permanent verblijf in Nederland en 
het behandelen van aanvragen voor het verkrijgen van het Nederlanderschap. 
 
Veiligheidsdomein 
Het veiligheidsdomein betreft de (inter)nationale samenwerking om Nederland te beschermen 
tegen dreigingen van binnenuit en van buitenaf. Hierin spelen de volgende cruciale processen: 
 Het voorkomen van aanslagen door het bestrijden van extremisme en terrorisme; 
 Het beschermen van Nederland tegen statelijke actoren, ook op het gebied van cyber 
security; 
 Het leveren van overheidsdiensten bij crises, calamiteiten, rampen. 
2.2.7 (Basis)registraties van JenV 
Binnen JenV worden onder de verantwoordelijkheid van de minister van JenV grootschalige 
registraties aangelegd en bijgehouden. Het gaat momenteel om de volgende registraties: 
 Het Openbaar Ministerie is belast met het beheer van strafvorderlijke gegevens in het 
Geïntegreerd Processysteem Strafrecht (GPS) en in het Nieuw Appel Systeem (NIAS); 
 de Strafrechtsketendatabank (SKDB), identiteitsvaststelling in de strafrechtketen; 
 het Justitieel documentatiesysteem (JDS), In JDS worden alle misdrijven en een groot 
aantal overtredingen (Justitiële Documentatie) geregistreerd aangaande natuurlijke en 
rechtspersonen, zoals benoemd in de Wet justitiële en strafvorderlijke gegevens (Wjsg); 
 het Informatieportaal Justitiabelen (Injus), gegevensuitwisseling over gedetineerden tussen 
de Dienst Justitiële Inrichtingen (DJI) en gemeenten; 
 het Generiek Casus Ondersteunend Systeem (GCOS), waarmee gegevens over jeugdigen 
met complexe casussen worden uitgewisseld tussen de Veiligheidshuizen en andere 
partijen binnen de Justitiële Jeugdketen voor een gezamenlijke analyse en plan van aanpak 
voor kinderbescherming en het voorkomen en terugdringen van jeugdcriminaliteit; 
 de Basisvoorziening Vreemdelingen (BVV), in de BVV worden biometrische en andere 
gegevens verwerkt die op grond van de Vreemdelingenwet 2000 zijn afgenomen. Tevens 
wordt er een uniek nummer per vreemdeling in de BVV gegenereerd; 
 Bij de DJI wordt het register bijgehouden voor de inschrijving van justitiabelen gedurende 
hun verblijf in een inrichting; 
 Binnen de IND worden het register van Erkende Referenten en het Nationaliteitenregister 
bijgehouden en beheerd in het Centraal Digitaal Depot. 
2.3 Archiefsystemen en ordening 
2.3.1 Archiefsystemen 
In de periode van 1945 tot 1975 werd ongeveer elke inkomende en uitgaande brief en elk memo 
geregistreerd. Door de groeiende omvang van de informatiehuishouding werd de registratiegraad 
lager. In de jaren ‘90 werd nog slechts een deel van de inkomende en uitgaande informatie 
geregistreerd. Dit gebeurde in diverse document management systemen, onder andere in Postdos 
en Decos-Join. Maar met name de snel in omvang toenemende stroom e-mail werd niet 
geregistreerd en ging vrijwel geheel buiten het officiële registratiesysteem om. Veel informatie 
werd ook opgenomen op persoonlijke en gemeenschappelijke netwerkschijven, zonder in een 
registratiesysteem te zijn vastgelegd. Een deel van die informatie werd ‘geschoond’ als de 
schijfruimte vol dreigde te raken, of als er een bepaalde periode verstreken was. Daarnaast werden 
binnen de bedrijfsvoering ook applicaties gebruikt, waarvan sommige voldeden aan 
archiveringseisen en andere niet.  
 
In de periode vanaf 1945 tot aan 2014 was het archiefsysteem van JenV fysiek. Elk 
organisatieonderdeel vormde en beheerde zijn eigen papieren archief. Postdos is op het 
departement in gebruik geweest vanaf 1990 tot 2014. In deze applicatie werden documenten niet 
digitaal opgenomen, maar wel vanaf binnenkomst vastgelegd, inclusief de registratie van de
