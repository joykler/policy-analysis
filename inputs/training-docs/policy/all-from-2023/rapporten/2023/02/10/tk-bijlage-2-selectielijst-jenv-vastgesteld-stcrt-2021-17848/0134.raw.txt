Selectielijst van het ministerie van Justitie en Veiligheid vanaf 5 mei 1945 
blijvend bewaard zullen worden. Voor de overleggen op directie- en afdelingsniveau 
wordt het belang voor democratische controle dan weer klein geacht, omdat deze eerder 
betrekking hebben op operationele kwesties. De vertegenwoordigers van de zorgdrager 
kiezen er bijgevolg voor om de termijn 10 jaar niet aan te passen. Wel wordt in de 
toelichting verduidelijkt dat de verslagen van het Driehoeksoverleg door de Nationale 
Politie gewaardeerd zijn als blijvend te bewaren. 
Werkproces 1.5: Het voeren van overleg van de ondernemingsraad met de bestuurder 
Het was aanvankelijk niet duidelijk of dit proces van toepassing was op het archief van 
de bestuurder, dan wel dat van de ondernemingsraden. De vertegenwoordigers van de 
zorgdrager verduidelijken dat dit proces opgesteld is vanuit het oogpunt van de 
ondernemingsraad. Ter verduidelijking passen zij de beschrijving van het proces en de 
toelichting aan. 
Werkproces 1.6: Het houden van verkiezingen voor de samenstelling van de 
ondernemingsraden 
Dit werkproces wordt door de vertegenwoordigers van de zorgdrager toegevoegd nadat 
de vertegenwoordigers van de algemene rijksarchivaris er op hadden gewezen dat een 
dergelijk proces ontbrak. 
Werkproces 1.10: Het opstellen van jaarplannen en jaarverslagen op bestuurlijk niveau 
en werkproces 1.11: Het opstellen van jaarplannen en jaarverslagen op directie- en 
afdelingsniveau 
De vertegenwoordigers van de zorgdrager verduidelijken in de toelichting de afbakening 
van de verschillende niveaus na een opmerking van de vertegenwoordigers van de 
algemene rijksarchivaris. Die laatste waren van mening dat het onderscheid onvoldoende 
duidelijk was en dus de (verantwoording van de) selectie bemoeilijkte. 
Werkproces 1.12: Het beheersen van de organisatie 
Voor de externe deskundige is niet duidelijk wat het product ‘inkoopplannen’ precies 
behelst. En dus ook of de bewaartermijn ‘V7’ (vernietigen na 7 jaar’) hiervoor geschikt is. 
De vertegenwoordigers van de zorgdrager verduidelijken dat in inkoopplannen 
belangrijkste trends, doelstellingen, inkoopstrategieën en aanbestedingsplannen 
gepresenteerd worden. Net als de andere bij het proces opgesomde producten is het dus 
een meer algemeen managementinstrument. 
Werkproces 2.1: Het leveren van een bijdrage aan de Rijksbegroting, evenals de 
ramingen voor de vier op het betrokken jaar volgende jaren 
De externe deskundige adviseert om de waardering ‘V20 ‘ (vernietigen na 20 jaar) te 
wijzigen in ‘V8’.  Met het argument dat het interne stukken zijn, waarvan het 
eindresultaat ook te vinden is in de parlementaire stukken. Hij meent dan ook dat het 
volstaat om deze stukken voor de duur van twee kabinetsperioden - dus 8 jaar - te 
bewaren. De vertegenwoordigers van de zorgdrager beamen dat de termijn ingekort kan 
worden. Zij kiezen evenwel voor een termijn van 10 jaar omdat deze ook elders in de 
selectielijst gehanteerd wordt voor vergelijkbare processen. Wel word de waardering 
‘V20’ op uitdrukkelijke vraag van de proceseigenaar voor één subcategorie 
archiefbescheiden  behouden, en dan met name voor de mutaties met betrekking tot de 
Rijksbegroting.  Deze geven immers de verschuivingen weer in de meerjarige budgettaire 
reeksen van de departementen en welke kosten- en uitgavencomponenten hieraan ten 
grondslag liggen: voor hun reconstructie is het van belang deze informatie langere tijd te
