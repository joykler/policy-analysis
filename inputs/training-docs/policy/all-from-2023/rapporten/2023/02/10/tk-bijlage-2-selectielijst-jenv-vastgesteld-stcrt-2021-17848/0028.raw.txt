Selectielijst van het ministerie van Justitie en Veiligheid vanaf 5 mei 1945 
 
2.2.3.6 Sui generis: Openbaar Ministerie 
De minister van Justitie en Veiligheid is ook verantwoordelijk voor het Openbaar Ministerie (OM). 
35
Deze sui generis organisatie van JenV heeft een grote autonomie op zijn werkterrein. Het OM is 
belast met de strafrechtelijke handhaving van de rechtsorde en andere bij wet vastgestelde taken. 
Het OM bepaalt wie voor de strafrechter moet verschijnen en voor welk strafbaar feit. Het is de 
enige instantie die kan besluiten een persoon strafrechtelijk te vervolgen. Deze hoofdtaak valt in 
drie taken uiteen: 
1. de opsporing van strafbare feiten: het OM heeft de eindverantwoordelijkheid voor de 
rechtmatige opsporing van strafbare feiten door de politie en de bijzondere 
opsporingsdiensten; 
2. de vervolging van strafbare feiten: het OM kan besluiten een zaak voor de rechter te 
brengen, een strafbeschikking uit te vaardigen of een transactie aan te bieden, of niet te 
vervolgen (te seponeren); 
3. de executie van straffen: het OM houdt toezicht op de uitvoering van straffen en 
maatregelen opgelegd door rechters én op de uitvoering van transacties aangeboden door 
het OM (boetes moeten worden betaald, gevangenisstraffen uitgezeten, maatregelen 
nageleefd en taakstraffen goed uitgevoerd). 
 
Tevens behandelt het OM civielrechtelijke verzoeken om zaken voor de rechter te brengen. 
Voorbeelden hiervan zijn voogdijzaken, laattijdige geboorteaangifte ten behoeve van wijziging 
Basis Registratie Personen (BRP), onder toezichtstelling en uithuisplaatsing minderjarigen. 
 
Het OM legt enerzijds verantwoording af aan de rechter. Het OM doet zijn werk onafhankelijk en 
staat in voor de rechtmatigheid van opsporing en vervolging. De officieren van justitie zijn – samen 
met de rechters – onderdeel van de onafhankelijke rechterlijke macht. 
Aan de andere kant legt het OM verantwoording af aan de minister van JenV. De minister is politiek 
verantwoordelijk voor het handelen van het OM. De minister kan algemene en bijzondere 
aanwijzingen geven betreffende de uitoefening van taken en bevoegdheden van het 
OM. Deze verantwoordelijkheid krijgt vooral gestalte bij het door het OM gevoerde opsporings- en 
vervolgingsbeleid. De minister kan volgens daarvoor vastgestelde procedures het OM een 
aanwijzing geven om in een concrete strafzaak tot vervolging over te gaan, of juist niet. Dergelijke 
aanwijzingen moeten openbaar gemaakt worden. De beheersverantwoordelijkheid voor het OM is 
binnen het departement belegd bij de Directeur-Generaal Rechtspleging en Rechtshandhaving. De 
beleidsverantwoordelijkheid is niet gemandateerd aan DGRR, en ligt bij de Minister van JenV. 
 
Het College van procureurs-generaal heeft de landelijke leiding van het OM en bepaalt, samen met 
de minister van JenV, het landelijke opsporings- en vervolgingsbeleid.  
Het College van Procureurs-Generaal wordt ondersteund door een ambtelijke staf: het Parket-
Generaal (PaG), onder leiding van de hoofdofficier van justitie, en de concerndirecteuren. Het OM is 
een landelijke organisatie met parketten verdeeld over tien arrondissementen. Daarnaast vormen 
het Landelijk Parket (LP), het Functioneel Parket (FP) en het Parket Centrale Verwerking OM 
(CVOM) de landelijke OM-onderdelen. Voorts zijn er vier ressortparketten. Andere onderdelen van 
het OM zijn de Dienstverleningsorganisatie (DVOM) en de Rijksrecherche. 
 
De Rijksrecherche onderzoekt strafbare feiten en gedragingen die de integriteit van de overheid 
ernstig kunnen aantasten. Het gaat bijvoorbeeld om omkoping van een ambtenaar of het lekken 
van vertrouwelijke informatie door een ambtenaar. De Rijksrecherche doet daarnaast onderzoek 
naar incidenten met vuurwapengebruik of ander ernstig geweldgebruik door de politie. 
2.2.3.7 ZBO’s zonder rechtspersoonlijkheid 
Schadefonds Geweldsmisdrijven (SGM) 
Het Schadefonds Geweldsmisdrijven (SGM) is er voor slachtoffers van geweldsmisdrijven, die 
hierdoor ernstig lichamelijk en/of psychisch letsel hebben opgelopen. Het SGM verstrekt een 
eenmalige uitkeringen aan hen. Ook verstrekt het Schadefonds uitkeringen aan nabestaanden van 
slachtoffers die door een geweldsmisdrijf of door een schulddelict zijn overleden. De uitkering is 
een maatschappelijke uiting van solidariteit en een blijk van erkenning van het onrecht en leed dat 
                                                
35
 Sui generis organisaties staan in een bijzondere verhouding tot de minister: de termen eigenaar, opdrachtgever en opdrachtnemer zijn 
niet van toepassing en er geldt specifieke wet- en regelgeving. Naast het OM betreft dat de Hoge Raad der Nederlanden, de Raad voor de 
Rechtspraak en de Nationale Politie.
