Selectielijst van het ministerie van Justitie en Veiligheid vanaf 5 mei 1945 
onderzoek. De oplossing bestaat eruit om in de toelichting te vermelden welke 
overwegingen daarbij de doorslag kunnen geven. Voorts spreken zij af dat voor 
meldingen een afzonderlijk proces 12.3 wordt voorzien. 
Werkproces 12.3: Het behandelen van meldingen  ten behoeve van het verrichten van 
onderzoek 
De vertegenwoordigers van de algemene rijksarchivaris wijzen op de recente trend om 
bij onderzoeken naar gevoelige politiek-maatschappelijke kwesties een meldpunt in te 
richten, waar burgers de mogelijkheid krijgen om hun persoonlijke ervaringen te delen. 
Zij menen dat dergelijke informatie blijvend bewaard moet worden, zowel vanuit het 
oogpunt van verantwoording als vanwege het belang voor later onderzoek. Voorwaarde 
is uiteraard wel dat de neerslag van dit proces onder het zorgdragerschap van het 
Ministerie van Justitie en Veiligheid valt: sommige meldpunten worden immers bewust bij 
een andere organisatie ondergebracht en zo op afstand van het ministerie geplaatst. De 
vertegenwoordigers van de zorgdraqer nemen deze suggestie over door dit proces aan 
de selectielijst toe te voegen. 
Werkproces 12.6: Het op aanvraag beschikken op een verzoek om  een (aanvullende) 
uitkering uit het Schadefonds Geweldsmisdrijven 
De vertegenwoordigers van de zorgdrager stellen in een concept van de selectielijst voor 
om jaarlijks zowel vijf voorbeelddossiers met precedentwerking als één voorbeelddossier 
bij wijziging beleid blijvend te laten bewaren. De vertegenwoordigers van de algemene 
rijksarchivaris zijn van mening dat deze aanpak vereenvoudigd kan worden. De blijvende 
bewaring van vijf voorbeelddossiers per jaar volstaan om (de evolutie van) het proces en 
de inhoud van de dossiers te illustreren. Dossiers met precedentwerking kunnen  dan 
weer uitgezonderd worden op basis van de in onderdeel 2.5 opgenomen criteria. De 
vertegenwoordigers van de zorgdrager zijn het eens met dit voorstel en wijzigen de 
waardering in die zin. 
Werkproces 13.1: Het uitvoeren van beleid op het gebied van personeel 
De externe deskundige is in diens advies van mening dat een bewaartermijn van 10 jaar 
te lang is aangezien met dit proces geen individuele belangen gemoeid zijn. Hij pleit er 
daarom voor de termijn in te korten tot 5 jaar.  De vertegenwoordigers van de 
zorgdrager kiezen er echter voor om de waardering ‘V10’ te behouden, omdat deze in lijn 
is met de waardering van andere, gelijkaardige processen. 
Verder is een aantal werkprocessen naar aanleiding van vragen van de vertegen-
woordigers van de algemene rijksarchivaris nader verduidelijkt of toegelicht. 
Over de formulering en waardering van de overige werkprocessen waren de betrokken 
partijen het eens. 
Verslag van het Strategisch Informatieoverleg 
Het Strategisch Informatieoverleg heeft de ‘Selectielijst van het Ministerie van Justitie en 
Veiligheid en rechtsvoorgangers vanaf 5 mei 1945’ geaccordeerd. Tijdens het overleg zijn 
zowel het proces als het eindresultaat besproken, maar dit leidde niet tot andere 
inzichten en bijhorende aanpassingen.
