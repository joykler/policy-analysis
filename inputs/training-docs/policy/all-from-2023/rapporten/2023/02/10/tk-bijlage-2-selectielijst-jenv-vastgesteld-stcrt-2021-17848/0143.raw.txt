Selectielijst van het ministerie van Justitie en Veiligheid vanaf 5 mei 1945 
In zijn advies pleit de externe deskundige voor een langere bewaartermijn ‘V20’ 
(vernietigen na 20 jaar). Met het argument dat dergelijke gegevens van belang kunnen 
zijn voor het bestrijden van ernstige misdaden zoals mensenhandel, terrorisme en 
georganiseerde misdaad. En voor een goede uitvoering van het immigratiebeleid en 
wetgeving. De vertegenwoordigers van de zorgdrager wijzen er evenwel op dat de 
bestaande wet- en regelgeving die ruimte niet biedt. Artikel 107, lid 9 van de 
Vreemdelingenwet 2000 stelt dat gezichtsopnames en vingerafdrukken nooit langer 
worden bewaard dan 10 jaar na diverse ingangsdata. Het hoger reeds artikel 8.35 van 
het Vreemdelingenbesluit heeft deze bewaartermijn nog verder ingekort tot 5 jaar na 
diverse ingangsdata. Bovendien  wordt daarin expliciet het volgende gesteld: ‘de in de 
vreemdelingenadministratie opgenomen gezichtsopnames en vingerafdrukken worden 
niet langer bewaard dan...’. De regering heeft dus uitdrukkelijk bepaald dat deze 
termijnen maxima zijn. Vandaar de beslissing van de vertegenwoordigers van de 
zorgdrager om de waardering ‘V5’ te behouden. 
Werkproces 7.53: Het erkennen van een natuurlijk persoon of rechtspersoon als referent 
om een verblijfsvergunning te kunnen aanvragen voor een natuurlijk persoon 
De vertegenwoordigers van de algemene rijksarchivaris merken dat bij proces 7.52 
verwezen wordt naar de erkenning van referenten en vragen of dit niet als een 
afzonderlijk proces in de selectielijst opgenomen moet worden. De vertegenwoordigers 
van de zorgdrager voegen daarop dit proces toe. 
Werkproces 7.55: Het behandelen van aanvragen door migranten betreffende het 
verkrijgen van het Nederlanderschap 
Op de vraag van de vertegenwoordigers van de algemene rijksarchivaris wat deze 
‘overige nationaliteitsaangelegenheden’ in het veld met toelichting zijn, voegen zij als 
voorbeeld het Nationaliteitenregister toe. 
Werkproces 7.58: Het bewaken en beveiligen van personen, objecten, diensten en 
evenementen 
Dit proces wordt in een concept van de selectielijst door de vertegenwoordigers van de 
zorgdrager gewaardeerd als blijvend te bewaren. De vertegenwoordigers van de 
algemene rijksarchivaris zijn echter van mening dat wegens het eerder uitvoerend 
karakter beter gekozen kan worden voor vernietigen, in combinatie met de diverse 
mogelijkheden om uit te zonderen van vernietiging. Bijvoorbeeld na een tot hotspot 
uitgeroepen incident. Of eventueel voor een bijzonder gebouwencomplex. De premisse is 
dus dat de informatie vernietigd kan worden indien zich nooit opmerkelijke incidenten 
afgespeeld hebben. De vertegenwoordigers van de zorgdrager stemmen in met dit 
voorstel en wijzigen de waardering in ‘V20’ (vernietigen na 20 jaar). 
De externe deskundige meent dat deze termijn nog ingekort kan worden tot ‘V5 ‘ 
(vernietigen na 5 jaar). Volgens hem volstaat dit om bij incidenten de gehanteerde 
aanpak nogmaals onder de loep te nemen. De vertegenwoordigers van de zorgdraqer 
onderschrijven deze argumentatie en wijzigen de waardering in ‘V5 ‘. Een nadere 
aanscherping betreft het moment waarop de bewaartermijn ingaat: in plaats van na 
afsluiting dossier volgt de zorgdrager hier het criterium ‘na verlaten van het rijksdomein’ 
uit de Circulaire bewaken en beveiligen.  
Werkproces 8.1: Het verstrekken van en verantwoording geven over subsidies 
De oorspronkelijk, door de vertegenwoordigers van de zorgdrager voorgestelde 
waardering luidt ‘V10 na ontvangst eindafrekening van betreffende instantie’. De
