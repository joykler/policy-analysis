4.9.3 Adviesgroep vaststelling en coördinatie bescherming prioritaire gebruikers
Bij een (dreigend) tekort aan olie of een olieproduct identificeert de adviesgroep prioritaire gebruikers welke 
gebruikers en sectoren in het algemeen maatschappelijk belang beschermd zullen worden. Een eerste grove 
indeling van de prioritering van gebruikers is opgenomen in Hoofdstuk 7 en wordt na de scenario sessie waarin 
het crisisplan doorlopen wordt in de bijlage ‘scenario sessie’ verder uitgewerkt en toegevoegd aan dit plan. De 
adviesgroep is aan zet om deze voor elk olieproduct te verfijnen. Deze indeling is gemaakt op basis van de 
vitale processen en de economische verbruikerscategorieën van olie en olieproducten. Elke situatie vraagt om 
een specificatie van wie in die situatie de relevante prioritaire gebruikers zijn die door de overheid beschermd 
moeten worden. Dit hangt in ieder geval af van het type olie/olieproduct waar het (dreigende) tekort speelt en 
de prioritaire processen die hier afhankelijk van zijn. De prioritering van gebruikers volgt het afweegkader 
prioritaire gebruikers in de oliesector (zie hoofdstuk 7). Het is van cruciaal belang dat interdepartementale 
afstemming plaatsvindt over vitale processen en de daaruit voortkomende prioritaire gebruikers. Hiervoor kan 
gebruikt gemaakt worden van de lopende ‘interdepartementale afstemming vitale infrastructuur’(IWV) van de 
NCTV.  EZK is voorzitter van deze adviesgroep, in goede samenwerking met de NCTV.  De adviesgroep bereidt 
besluiten over wie de prioritaire gebruikers zijn voor, besluiten worden door de MCCb genomen.
Voorafgaand aan het nemen van dwingende maatregelen worden de prioritaire gebruikers bepaald, zodat de 
maatregelen in afstemming zijn hiermee en bijdragen aan het beschermen van de prioritaire gebruikers. 
Een inschatting van het effect van een maatregel op gebruikers is nodig voorafgaand aan invoering. Deze 
analyse zal in de betreffende maatregelgroepen gemaakt moeten worden, op basis van de resultaten van deze 
adviesgroep prioritaire gebruikers. 
Het resultaat van de adviesgroep prioritaire gebruikers is een ‘verdringingsreeks’ waarin weergegeven is welke 
gebruikers in het geval van een tekort aan olie of een olieproduct de meeste prioriteit krijgen. 
Functie: Adviesgroep die de voorziening van prioritaire gebruikers voorbereidt en uitvoert en 
up-to-date brengt wanneer deze door de crisis in gevaar komt.
Taak: • Identificeren van de gebruikers en processen die door de situatie geraakt worden 
mogelijk beschermd moeten worden door middel van een scenarioanalyse. 
• Prioriteren van de gebruikers in duidelijke groepen
• Voorbereiden op het nemen van maatregelen die de prioritaire gebruikers bescher-
men in het geval van een fysiek tekort. 
• Analyseren van de uitvoerbaarheid
• Voorstellen doen voor de invoering, (hoofdlijn van de procedures)
• Maken van afspraken over de handhaving (o.a. openbare orde)
• Berekenen van effecten van maatregelen
• Uitwerken cascade effecten bij afschalen van niet-vitale processen
Instelling: De adviesgroep wordt ingesteld door de NCTV.
Rapporteren: De adviesgroep rapporteert aan het IAO.
Bezetting dep.: • EZK directie Energiemarkt– voorzitter, JenV NCTV, JenV NCC, VR’s en LOCC, IenW 
LNV, VWS, BZK, FIN, DEF 
Vitale processen: • Departementen zijn aanspreekpunt voor hun vitale processen. Het kan zijn dat in 
bepaalde situaties vertegenwoordigers van sectoren direct aansluiten in de 
adviesgroep.
Bezetting branches: • Het Verbond van Nederlandse Ondernemingen en het Nederlands Christelijk 
Werkgeversverbond (VNO-NCW)
Landelijk Crisisplan Olie | 35
