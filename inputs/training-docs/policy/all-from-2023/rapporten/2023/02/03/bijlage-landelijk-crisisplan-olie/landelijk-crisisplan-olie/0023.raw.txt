De samenstelling van de genoemde teams staat beschreven in het Nationaal Handboek Crisisbesbeheersing. Op 
initiatief van de voorzitters kunnen desgewenst liaisons of gemandateerde vertegenwoordigers vanuit de 
oliepartners en vanuit andere betrokken domeinen uitgenodigd worden. Hiermee kan een op de situatie toegesne-
den inrichting en werkwijze van de ondersteuning en advisering van de ICCb en/of MCCb gerealiseerd worden.
3.4.2 Ministerie van Justitie en Veiligheid
De minister van Justitie en Veiligheid is de coördinerend minister op het gebied van crisisbeheersing. Hij is 
verantwoordelijk voor de inrichting, de werking, de samenhang en de integrale aanpak van het crisisbeheer-
singsbeleid en het bijbehorende stelsel. Ook heeft hij, in nauwe samenwerking met de andere ministeries, de 
regie voor het versterken van de nationale veiligheid. De Nationaal Coördinator Terrorismebestrijding en 
Veiligheid (NCTV) geeft invulling aan deze coördinerende verantwoordelijkheid van de minister. De interdepar -
tementale afspraken over de inrichting en werkwijze van de nationale crisisorganisatie zijn vastgelegd in het 
Instellingsbesluit Ministeriële Commissie Crisisbeheersing en uitgewerkt in het Nationaal Handboek 
Crisisbesbeheersing. Samen met de minister-president is de minister van JenV verantwoordelijk voor het 
activeren van de MCCb.
Bij het ministerie van JenV zijn onder meer het Nationaal Crisiscentrum (NCC) en het Landelijk Operationeel 
Coördinatie Centrum (LOCC) ondergebracht. 
3.4.3 Veiligheidsregio’s
De 25 veiligheidsregio’s in Nederland richten zich op de beheersing van de maatschappelijke gevolgen van 
(dreigende) ruwe olie- of olieproductcrisis in de regio. Ze hebben als taak te zorgen voor snelle inzet van 
hulpverlening, om bij maatschappij-ontwrichtende de gevolgen van een (dreigende) ruwe olie- of olieproduct-
crisis de samenleving weer zo snel mogelijk terug te brengen naar een normale situatie en inwoners goede 
hulpverlening te bieden. Daarbij gaat het om bevolkingszorg, brandweerzorg, geneeskundige zorg en crisisbe-
heersing in de zin van de Wet veiligheidsregio’s (Wvr).
Het bestuur van de veiligheidsregio is verantwoordelijk voor de preparatie op crisisbeheersing. De burgemees-
ter of voorzitter van de veiligheidsregio is verantwoordelijk voor de aanpak van de effecten van een (dreigende) 
ruwe olie- of olieproductcrisis op de openbare orde en veiligheid in zijn/haar gemeente of veiligheidsregio. 
Binnen de veiligheidsregio kan worden opgeschaald in de GRIP-crisisstructuur. Hierin kunnen de volgende 
teams actief worden:
• Commando Plaats Incident (CoPI), operationeel team.
• Regionaal Operationeel Team (ROT), operationeel/tactisch team. 
• Gemeentelijk Beleidsteam (GBT) of (Regionaal) Beleidsteam ((R)BT), strategisch team, voorgezeten door de 
burgemeester van de betreffende gemeente of voorzitter veiligheidsregio. 
3.5 Bovenregionale samenwerkingsafspraken 
De nationale en regionale crisisbeheersing vullen elkaar aan. Iedere actor heeft zijn eigen verantwoordelijkheden 
en bevoegdheden die in lijn met elkaar moeten worden ingezet. De coördinatie tussen beide is een gezamenlijke 
verantwoordelijkheid, waarbij het LOCC ook een belangrijke rol vervuld. Grofweg is de verdeling als volgt: 
• De regionale crisisbeheersing richt zich op het nemen van maatregelen inzake effecten van de olie- of 
olieproductcrisis. De focus van de veiligheidsregio ligt bij de bestrijding van de gevolgen van de crisis, en de 
hieruit voortkomende maatschappelijke ontwrichting, en op het beschermen en voorlichten van burgers en 
deelnemende organisaties en instellingen. 
• Vertegenwoordigers van de veiligheidsregio hebben zitting in de verschillende crisisteams van de nationale 
crisisstructuur. In het IAO neemt namens de veiligheidsregio’s een commandant of directeur veiligheidsregio 
zitting, in de ICCb een commandant of directeur veiligheidsregio of een voorzitter veiligheidsregio, in de 
MCCb worden de veiligheidsregio’s vertegenwoordigd door een voorzitter veiligheidsregio, en/of de 
voorzitter van het Veiligheidsberaad.
• De nationale crisisbeheersing richt zich op: nationale en interdepartementale beeldvorming, oordeelsvor-
ming en besluitvorming. Indien nodig kan de nationale crisisbeheersing besluiten over prioritering en 
verdeling bij een fysiek tekort, en kunnen aanwijzingen gegeven worden aan de voorzitter(s) veiligheidsregio 
Landelijk Crisisplan Olie |
