Fase 3. Alarm/alarmering
In de fase van alarmering is er een aanwijsbaar risico op een beperkte fysieke beschikbaarheid van ruwe olie of 
een olieproduct of een fysiek tekort (dit blijkt bijvoorbeeld uit de monitoring, zie 4.3). Zonder ingrijpen worden 
op afzienbare termijn als prioritaire aangemerkte processen geraakt als er geen maatregelen worden genomen. 
De (Europese) voorraden slinken. De (partiele) noodtoestand wordt afgekondigd, hierdoor krijgt de minister 
bevoegdheden om dwingende vraagbeperkende- of aanbodverhogende maatregelen in te zetten. De maatre -
gelen zijn toegespitst op sectoren die olie gebruiken. De sectorale werkgroepen adviseren het IAO en ICCb over 
dwingende maatregelen. Besluiten worden genomen door de MCCb. Om de effectiviteit van de maatregelen te 
waarborgen, vindt afstemming van deze maatregelen plaats met de EU, de (buur-)landen en het IEA.
Fase 4. Afkondiging olie- of olieproductcrisis/noodsituatie
In fase 4 is er sprake van een fysiek tekort aan ruwe olie-/olieproductvoorzieningen en de voorraden komen op 
een niet eerder vertoond laag niveau. De markt is niet in staat om dit probleem te verhelpen en er moeten 
keuzes gemaakt worden welke gebruikers wel en welke niet meer voorzien worden. Maatregelen die bij dit 
escalatieniveau passen, zijn bijvoorbeeld rantsoenering, het inwerkingstellen van een exportbeperking op EU of 
nationaal niveau, alsook de inzet van meer extreem vraagbeperkende/aanbodverhogende maatregelen. Er is 
sprake van een verdeling van het betreffende olieproduct waar een tekort aan is, waarbij de prioritaire 
gebruikers voorrang krijgen. Hiertoe wordt het distributieplan ingezet. Om de effectiviteit van de maatregelen 
te waarborgen vindt afstemming van deze maatregelen plaats met de EU (buur-)landen en binnen het IEA.
Opschalen LCP-O naar niveau ‘buitengewone (oorlogs)omstandigheden’
In de situatie dat er noodzaak is voor inzet van defensie ten tijde van ‘buitengewone (oorlogs)
omstandigheden’, kan de minister van Defensie (DEF) op grond van de Oorlogswet tot vordering overgaan 
ten behoeve van de uitvoering van de militaire taak. De Oorlogswet c.q. vordering van olieproduct treedt 
met name in werking om de Territoriale en bondgenootschappelijke verdediging (nationaal 
veiligheidsbelang 1) en de Internationale rechtsorde (nationaal veiligheidsbelang 6) te kunnen handhaven.  
Opschalen van het LCP-O naar niveau ‘buitengewone (oorlogs)omstandigheden’ snijdt dwars door de 
‘standaard’ escalatiefasen van het LCP-O aangezien het in de praktijk een (vroegtijdige) aanwijzing van 
ruwe olie/olieproducten aan de krijgsmacht betekent. Door deze aanwijzing neemt de beschikbare 
voorraad voor andere verbruikers af. Indien het LCP-O opschaalt naar het niveau ‘buitengewone (oorlogs)
omstandigheden’ krijgt DEF een belangrijke(re) positie in de functionele keten van het LCP-O.
In figuur 3 is een fictief verloop van een fictieve olieproductcrisis weergegeven. De figuur geeft een beeld van 
hoe de fasen in de loop der tijd ontwikkelen tijdens een dergelijke crisis. Ook zijn de type maatregelen per fase 
opgenomen, en het juridisch kader dat in een fase toepasselijk is.
26 | Landelijk Crisisplan Olie
