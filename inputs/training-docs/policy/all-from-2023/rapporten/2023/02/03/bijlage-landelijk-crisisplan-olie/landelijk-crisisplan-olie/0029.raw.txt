4.5 Leiding en coördinatie
De leiding en coördinatie bij een (dreigende) olie- of olieproductcrisis ligt primair bij de minister voor KE. Als 
het gaat om inzet van strategische voorraden en het nemen van specifieke maatregelen gericht op de oliesec-
tor, heeft de minister voor KE de leiding. Op het vlak van uitvoering van maatregelen die de beleidsterreinen 
van andere ministeries betreffen, ligt de besluitvorming in de interdepartementale crisisstructuur, gecoördi-
neerd door het ministerie van JenV. De uitvoering van specifieke maatregelen wordt gecoördineerd door het 
betreffende ministerie of in voorkomende gevallen door de veiligheidsregio. Een voorbeeld zijn maatregelen op 
het gebied van transport, waarbij de minister van IenW verantwoordelijkheid is voor de coördinatie van de 
uitvoering van maatregelen. 
De besluitvorming in de nationale crisisstructuur volgt de gebruikelijke lijnen van leiding en coördinatie, 
conform het Nationaal Handboek Crisisbeheersing (2022). De landelijke crisisstructuur richt zich op de coördi-
natie en besluitvorming over het geheel van maatregelen en voorzieningen dat de rijksoverheid treft in 
samenwerking met de betrokken publieke en private partners in een situatie waarbij de nationale veiligheid in 
het geding is of kan zijn of bij een andere situatie, waarbij van een grote maatschappelijke impact sprake is of 
kan zijn. Over maatregelen die interdepartementale afstemming en/of besluitvorming vergen, wordt met de 
betrokken departementen in gezamenlijkheid binnen de nationale crisisstructuur besloten. Ieder departement 
heeft daarbij de verantwoordelijkheden en bevoegdheden voor wat betreft de eigen beleidsterreinen. 
Daarnaast heeft het ministerie van JenV, naast voor de eigen inhoudelijke beleidsdomeinen, ook de verant -
woordelijkheden en bevoegdheden voor de generieke crisisbeheersing. De burgemeester, ofwel de voorzitter 
van de veiligheidsregio, heeft dit voor van de lokale en regionale openbare orde en veiligheid.
De uitvoering en de handhaving van de maatregelen ligt in veel gevallen bij de hulpdiensten en veiligheidsre-
gio’s. Hiervoor is afstemming noodzakelijk tussen het Rijk en de regio. De afvaardiging van liaisons van het Rijk 
in de regionale crisisteams en vice versa, de liaisons vanuit de veiligheidsregio’s in de nationale crississtructuur, 
kan wenselijk zijn, maar kan per situatie ook verschillen. Belangrijk aandachtspunt is een juiste informatiede-
ling tussen het Rijk en de veiligheidsregio’s en tussen publieke en private partijen (zie hiervoor verder hoofd-
stuk 2 en 3). Bij afkondiging van ‘buitengewone (oorlogs)omstandigheden’ kunnen leiding- en coördinatieme -
chanismen van de NAVO van kracht worden. Deze hebben invloed op de hier eerder beschreven processen van 
de leiding en de coördinatie. 
4.6 Informatiemanagement
Informatie is tijdens een crisis essentieel om de juiste keuzes te kunnen maken. In de crisisstructuur heeft elke 
actor en ieder team een specifieke taak die om gerichte informatie vraagt. Informatie wordt waar mogelijk 
netcentrisch gedeeld (via bijvoorbeeld LCMS), zodat alle relevante actoren tijdig over de juiste informatie 
beschikken, hetzelfde beeld van de crisis hebben en op de hoogte zijn van elkaars interventies. 
Via de doorlopende adviesgroep ‘informatie olie/olieproduct’ (zie paragraaf 4.10.2) wordt informatie verzameld 
die specifiek over de olie of een olieproduct gaat. Deze informatie wordt aangeleverd aan de adviesgroep door 
COVA. In de adviesgroep wordt de informatie voorzien van een duiding door experts. Dit vormt de input voor 
de interdepartementale crisisstructuur en voor het IT.
Veiligheidsregio’s wisselen onderling informatie uit middels LCMS. Het LOCC verzamelt de operationele 
informatie van de veiligheidsregio’s en andere relevante crisispartners en maakt hier een landelijk operationeel 
beeld van. Het NCC verzamelt de (bestuurlijke) informatie vanuit de veiligheidsregio’s, departementen en 
andere relevante crisispartners. Binnen het IT worden een situatieschets, een omgevingsbeeld en een duiding 
gemaakt, die gebruikt wordt in de nationale crisisstructuur. De DCC’s van de betrokken departementen 
verzamelen de beschikbare informatie op de eigen beleidsterreinen. Deze delen zij op hun beurt met het NCC 
of, indien geactiveerd, het IT. De beschikbare informatie wordt verwerkt tot een interdepartementaal situatie-
beeld met duiding ten behoeve van de nationale crisisstructuur. 
Landelijk Crisisplan Olie | 29
