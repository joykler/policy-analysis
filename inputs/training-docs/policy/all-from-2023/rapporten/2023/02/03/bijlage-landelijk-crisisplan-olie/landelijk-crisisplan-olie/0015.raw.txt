Daarnaast is in de Richtlijn inzake de opslag van minimum voorraden van aardolie en/of aardolieproducten 
neergelegd dat lidstaten ervoor zorgen dat in het geval van een belangrijke onderbreking van de voorziening 
van aardolie op een snelle, doeltreffende en transparante wijze (een deel van) hun voorraden in omloop 
worden gebracht. Daarnaast kunnen lidstaten het verbruik beperken en categorieën verbruikers aanwijzen die 
voorrang hebben op aardolieproducten. De richtlijn regelt ook hoe lidstaten die ook zijn aangesloten bij de 
Overeenkomst inzake een Internationaal Energieprogramma, aan zowel de verplichtingen uit de overeenkomst 
als aan de verplichtingen aan de richtlijn kunnen voldoen. De Europese Commissie schakelt in dit soort gevallen 
indien nodig met het IEA.   
Algemene wetgeving voor dwingende maatregelen
Voor het nemen van een aantal specifieke maatregelen met een ingrijpend en dwingend karakter, is het nodig 
om gebruik te maken van het staatsnoodrecht. Bevoegdheden van de minister van EZK zijn beschreven in de 
Distributiewet, de Vorderingswet, de Prijzennoodwet, de Hamsterwet en de Wet beschikbaarheid goederen. Als 
het gaat om maatregelen van dwingende rantsoenering en distributie zijn deze maatregelen gebaseerd op het 
staatsnoodrecht. 
Het inzetten van bevoegdheden die onder het staatsnoodrecht vallen, kan op twee manieren. Allereerst kan op 
grond van de Coördinatiewet uitzonderingstoestanden, middels koninklijk besluit op voordracht van de 
6
minister-president, een beperkte of algehele noodtoestand uit worden geroepen . Vervolgens kunnen bij 
koninklijk besluit de relevante bepalingen uit de hiervoor genoemde wetgeving in werking worden gesteld. Na 
inwerkingstelling dient het parlement op de hoogte gebracht te worden en kan het parlement zich uitspreken 
over het voortduren van de noodmaatregelen. Ten tweede kunnen delen van de Distributiewet en de 
Vorderingswet ook zonder gebruik te maken van de Coördinatiewet uitzonderingstoestanden door middel van 
koninklijk besluit in werking treden. 
In beide gevallen moet er sprake zijn van ‘buitengewone omstandigheden’. Denk hierbij aan ernstige proble-
men in de openbare orde en veiligheid, of ernstige ontwrichting van de maatschappij. De reguliere wetgeving is 
niet meer toereikend voor de aanpak van de crisis. Inzet van dit instrument maakt de weg vrij voor inzet van 
dwingende vraagbeperkende of aanbodverhogende maatregelen om zo het oplopend tekort aan ruwe olie en 
olieproducten af te remmen. Ten derde kan de minister, indien de maatregelen als bedoeld in hoofdstuk III van 
de overeenkomst inzake een Internationaal Energieprogramma in werking worden gesteld en hij het noodzake-
lijk acht, vorderen dat een producent of handelaar een door hem vastgestelde hoeveelheid aardolie levert. In 
een dergelijk geval, stelt de Wet uitvoering Internationaal Energieprogramma dat een gedeelte van de bepalin-
gen van de Vorderingswet van toepassing zijn. Hiervoor is geen Koninklijk Besluit vereist. 
Specifieke wetgeving voor dwingende maatregelen
Voor sommige specifieke crisismaatregelen is specifieke wetgeving beschikbaar, zoals bijvoorbeeld een 
snelheidsverlaging naar 90 kilometer per uur op auto(snel)wegen in geval van verstoring van olie-aanvoer. 
Daarnaast zijn er adviesmaatregelen om zuiniger te rijden (denk aan: bandenspanning op orde, carpoolen, 
vrijwillige snelheidbeperking etc.). Voor de specifieke maatregel snelheidsbeperking in geval van verstoring van 
de olie-aanvoer is de minister van IenW bevoegd, in overeenstemming met de ministers van JenW en EZK 
vanuit de Wegenverkeerswet/RVV art. 86a. Voor reguliere verlagingen van de maximumsnelheid is de minister 
van IenW bevoegd om de standaardmaximumsnelheden in het RVV te wijzigen en zijn de verschillende (ook 
decentrale) wegbeheerders binnen het kader van de BABW bevoegd om verkeerstekens te plaatsen of te 
verwijderen waarmee van die RVV-snelheid wordt afgeweken. 
Juridisch kader ten tijde van een ramp of crisisbeheersing algemeen
Los van de specifieke bevoegdheden rondom olie en olieproducten, geldt ook tijdens een oliecrisis de algemene 
wetgeving voor crisisbeheersing. Hierin hebben de veiligheidsregio’s en hulpdiensten de verantwoordelijkheid 
voor de veiligheid in de samenleving, en heeft de minister van Justitie en Veiligheid (JenV) bevoegdheden om 
aanwijzingen te geven aan de voorzitters van de veiligheidsregio. 
6 
Voorafgaand aan de (beperkte) noodtoestand op de escalatieladder van staatsnoodrecht is veelal de separate inwerkingstelling 
mogelijk door middel van Koninklijke Besluiten van de MP en een voortduringswet. 
Landelijk Crisisplan Olie | 15
