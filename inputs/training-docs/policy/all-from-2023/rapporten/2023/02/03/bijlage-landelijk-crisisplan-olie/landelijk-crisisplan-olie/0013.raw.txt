2 Juridisch kader
2.1 Inleiding
De basis voor de crisisaanpak tijdens een olie- of olieproductcrisis ligt in de wetgeving. Dit hoofdstuk geeft 
inzicht in het wetgevingskader voor olie en olieproducten. Vervolgens zijn taken, verantwoordelijkheden en 
bevoegdheden in de coördinerende en besluitvormende crisisgremia beschreven. 
Voor dit hoofdstuk zijn de volgende documenten en wetten van belang: 
• Overeenkomst inzake een Internationaal Energieprogramma (Trb. 1975, 47). 
• EU Richtlijn (2009/119/EG).
• Wet voorraadvorming aardolieproducten 2012.
• Wet uitvoering Internationaal Energieprogramma. 
• Staatsnoodrecht.
2.2 Relevante wet- en regelgeving
Internationale verplichtingen aanhouden strategische voorraden
De internationale verplichtingen voor het aanhouden en aanwenden van strategische olievoorraden vloeien 
voort uit internationale afspraken, vastgelegd in de Overeenkomst inzake een Internationaal 
Energieprogramma/Agreement on an international energy program (Trb. 1975, 47) tezamen met de Coordinated 
Emergency Response Measures (CERM) die door het IEA zijn ontwikkeld krachtens art. 51 lid 1 van de overeen-
1
komst . Deze overeenkomst is gericht op het waarborgen van een (tijdelijke) zelfvoorziening door iedere 
verdragsstaat in coördinatie en samenwerking met andere verdragsstaten. Daarnaast is Nederland gebonden 
aan de Europese afspraken die onder andere zijn neergelegd in Richtlijn  2009/119/EU houdende verplichting 
voor de lidstaten om minimumvoorraden ruwe aardolie en/of aardolieproducten in opslag te houden. Deze 
richtlijn is gericht op het veiligstellen van oliebevoorrading door lidstaten te verplichten om een minimum aan 
voorraden aan aardolie en/of aardolieproducten in opslag te hebben en procedures in te stellen om het hoofd 
te bieden aan eventuele schaarste. Deze internationale verplichtingen zijn in Nederland vastgelegd in de Wet 
voorraadvorming aardolieproducten 2012 (Wva 2012), die in dit hoofdstuk in fasen nader wordt toegelicht.
Wet aanhouden strategische voorraad aardolieproducten
De Wet voorraadvorming aardolieproducten 2012 (Wva) beschrijft de manier waarop het aanhouden van 
strategische voorraden olie-/olieproducten in Nederland georganiseerd is. De strategische voorraden worden 
beheerd door het Centraal Orgaan Voorraadvorming Aardolieproducten (COVA). 
Het aanhouden/beheren van de voorraad is grotendeels belegd bij COVA en is voor een klein deel een taak van 
2
de marktpartijen . Hoe groot deze voorraad moet zijn, is vastgelegd in de Wva. Daarin staat dat de voorraad 90 
maal het daggemiddelde van de netto invoer van aardolieproducten moet zijn óf 61 maal het daggemiddelde 
van het binnenlands verbruik. 
1 
Niet alle EU-lidstaten zijn verdragspartij en de EU zelf ook niet.
2 
De relatieve omvang van de verplichting voor marktdeelnemers wordt berekend naar de aangiften, bedoeld in artikel 53 van de Wet 
op de accijns, over het referentiejaar, alsmede naar de hoeveelheid reactiemotorbrandstof van het kerosinetype die voor de 
voorstuwing van luchtvaartuigen is geleverd over het referentiejaar. De berekening wordt gedaan op een bij ministeriële regeling te 
bepalen wijze
Landelijk Crisisplan Olie | 13
