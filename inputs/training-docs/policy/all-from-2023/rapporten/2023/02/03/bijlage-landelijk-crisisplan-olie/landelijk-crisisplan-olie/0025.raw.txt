4 Crisisprocessen
4.1 Inleiding
Dit hoofdstuk gaat in op de verschillende relevante crisisprocessen die van toepassing zijn op olie/elk oliepro-
duct. Achtereenvolgend wordt ingegaan op:
• de beschrijving van de escalatiefasen (4.2) 
• de factoren die de doorlooptijd van een crisisfase bepalen (4.3)
• het proces van melden en alarmeren en vroegsignalering (4.4) 
• het proces van opschalen en afschalen van de crisis fase (4.5) 
• de beschrijving van de leiding, coördinatie (4.6), proces van informatiemanagement (4.7) en factoren om 
rekening in geval van communicatie tijdens een crisis rekening mee te houden (4.8)
• typen in te zetten maatregelen in een olie- of een olieproductcrisis per escalatiefase (4.9) 
• de werkzaamheden van de vier doorlopende adviesgroepen (4.10) en de zes sectorale maatregelgroepen (4.11).
4.2 Escalatiefasen
De aanduiding van de ernst van een olie- of olieproductcrisis is gestructureerd in escalatiefasen. Deze fasen zijn 
van toepassing vanaf een dreigende crises tot aan de situatie met zeer grote fysieke tekorten en gelden voor 
zowel ruwe olie als voor elk olieproduct afzonderlijk. 
De eerste fase, escalatiefase 0, is getiteld  ‘voorbereiding’. In fase 0 vindt nog geen escalatie plaats. Wel is er 
sprake van een dreiging op een mogelijk tekort in de toekomst. Afhankelijk van ontwikkeling van de situatie 
worden de volgende vier escalatiefasen onderscheiden: fase 1. ‘alertering’; fase 2. ‘vroegtijdige waarschuwing’; 
fase 3. ‘alarmering’ en fase 4. ‘afkondiging van oliecrisis/noodsituatie’. De algemene beschrijving van elke 
escalatiefase is in deze paragraaf opgenomen. Besluit tot opschalen van de crisisfase is aan de MCCb.
Fase 0. Voorfase
In de voorfase vinden nog geen verstoringen plaats in de ruwe olie- of olieproductvoorziening. Bij een moge-
lijke dreiging van problemen in ruwe olie-/olieproductvoorziening kan gestart worden met het verzamelen van 
informatie bij sectoren om zo een beter beeld te krijgen van de dreiging. Hiervoor worden de ‘doorlopende 
adviesgroepen’ bijeengebracht, om informatie te verzamelen, voorbereidingen te treffen voor de communica-
tie en om nader te bepalen welke gebruikers als prioritair aangemerkt moeten worden. De doorlopende 
adviesgroepen zijn beschreven in paragraaf 4.10. 
Fase 1. Alertering 
Fase 1 is de eerste fase waarbij sprake is van verstoringen van de ‘normale’ ruwe olie-/olieproduct-voorziening. 
Er wordt besloten tot opschaling door DG KenE. Het Departementaal Adviesteam Olie wordt ingericht en 
monitort de situatie nauwlettend. Het NCC wordt betrokken. Afhankelijk van de context en de inschatting van 
de situatie, is inzet van strategische voorraad mogelijk, vanwege de oproep hiertoe door de EU/IEA. In de fase 
van alertering worden de sectorale maatregelgroepen geactiveerd ter voorbereiding op een eventuele verdere 
verslechtering. Deze maatregelgroepen hebben als taak te adviseren over de inzet van maatregelen per 
escalatiefase voor hun sector (inzet maatregelen is context- en olieproductafhankelijk). De monitoring en 
(publieks)communicatie over de situatie wordt opgeschaald.. 
Fase 2. Vroegtijdige waarschuwing 
In de fase van een vroegtijdige waarschuwing is er concrete, ernstige en betrouwbare informatie dat er een 
beperkte beschikbaarheid is van ruwe olie of een olieproduct of een tekort (dit blijkt bijvoorbeeld uit de 
vroegsignalering, zie paragraaf 4.4). Dit uit zich onder andere in toenemende onrust, sterke afname in 
(Europese) commerciële of strategische voorraden en oplopende prijzen op de (wereld)markt. De sectorale 
werkgroepen krijgen de opdracht om te adviseren over mogelijke maatregelen en prioritaire gebruikers. Het 
IAO coördineert dit en adviseert de ICCb.
Landelijk Crisisplan Olie |
