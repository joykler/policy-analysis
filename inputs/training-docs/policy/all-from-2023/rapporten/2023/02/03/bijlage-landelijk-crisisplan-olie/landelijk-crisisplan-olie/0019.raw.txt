3.3 Actoren in de functionele keten 
Actoren in de functionele keten zijn de Europese Unie, het IEA, het ministerie van EZK, het bedrijfsleven olie en 
het COVA. 
3.3.1 Europese Unie (EU)
De Europese Commissie (EC) heeft een coördinerende/toetsende rol. De Europese Unie (EU) kan sancties 
opleggen om op te komen voor vrede, internationale veiligheid, mensenrechten, de naleving van het internati-
onaal recht, de democratie en de rechtsstaat. Een wijze om dit te doen is een geheel of gedeeltelijk verbod op 
de handel in producten of daaraan verbonden technologieën van bijvoorbeeld olie, olieproducten en petroche-
mische producten. 
De EC, het uitvoerende orgaan van de EU, kan optreden indien een lidstaat maatregelen treft in het kader van 
een olie- of olieproductcrisis. Zo kan de EC besluiten dat de betrokken lidstaat de maatregelen dient aan te 
passen of in te trekken, voor zover hij de concurrentie zodanig verstoort en het handelsverkeer dermate 
ongunstig beïnvloedt, of de maatregelen zodanig verstoort dat dit strijdig is met het gemeenschappelijk 
belang. In aanvulling daarop is de EU de competente autoriteit die kan besluiten tot exportverboden van ruwe 
olie of olieproducten vanuit de Europese Unie.
De EU heeft, in aanvulling op de IEA-verplichting, een minimale voorraadplicht van 61 dagen consumptie of 90 
dagen netto import geïntroduceerd. 
Een uitvoerbeperking voor landen buiten Europa is alleen in EU-verband mogelijk in geval van een crisis. De 
Europese sanctiewetgeving (verordeningen) is direct toepasbaar vanaf het moment van inwerkingtrede en 
geldt unaniem voor de gehele Unie.
3.3.2 Internationaal Energieagentschap (IEA)
Het Internationaal Energieagentschap (IEA) is een in Parijs gevestigd autonome intergouvernementele 
organisatie bestaande uit 31, hoofdzakelijk westerse, landen. De organisatie is opgericht in navolging van de 
oliecrisis van 1973 met als hoofddoel het coördineren van een collectieve respons ten tijde van olietekorten. 
Daarnaast verstrekt het IEA gegevens en statistieken over de wereldwijde oliemarkt en energiesector, bevordert 
energiebesparing en -behoud en brengt internationale technische samenwerking tot stand op het gebied van 
innovatie en onderzoek. 
Het IEA heeft een crisismechanisme dat bij een verstoring van meer dan 7% van de wereldwijde olietoevoer 
automatisch in werking treedt, maar in het verleden ook bij een lagere drempel in werking is getreden. Hierbij 
kunnen de leden besluiten om olie op de markt te brengen vanuit hun strategische voorraden. De Governing 
Board besluit hierover. Dit is vastgelegd in het Agreement on an International Energy Program (Trb. 1975, 47). 
Daarnaast beschikt het agentschap bij kleinere tekorten over Coordinated Emergency Response Measures (CERM) die 
door het IEA zijn ontwikkeld krachtens art. 51 lid 1 van de overeenkomst. 
De minimale omvang van de strategische olievoorraad wordt berekend aan de hand van internationale 
methoden van het IEA en de EU. De hoogste uitkomst is bepalend. De maatstaf is bij de ene methode het 
verschil tussen olie-import en olie-export (90 dagen netto import); bij de andere de ontwikkeling van de 
binnenlandse consumptie (61 dagen binnenlandse consumptie). Daarnaast vereist de EU van haar lidstaten een 
separate voorraad die ‘boven de markt’ wordt aangehouden waar bij de IEA-methode ook de commerciële- 
werkvoorraad van de partijen in de oliesector meegeteld mag worden.
3.3.3 Ministerie van Economische Zaken en Klimaat (EZK) 
Verantwoordelijkheden en bevoegdheden
De minister voor Klimaat en Energie (KE) is politiek en beleidsmatig verantwoordelijk voor olie en olieproduc-
9
ten. De minister voor KE bepaalt de omvang en eventuele inzet van nationale strategische olievoorraden.
9 
Zie ook de eerdere voetnoot over de taakverdeling tussen de minister van EZK en de minister voor KE.
Landelijk Crisisplan Olie | 19
