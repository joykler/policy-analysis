5. Uitwerking LCP-O door middel van scenario’s
5.1 Inleiding
In dit hoofdstuk is een scenario waarin een fysiek tekort van een olieproduct optreedt uitgewerkt. Een scenario-
uitwerking is een standaard onderdeel van de landelijke crisisplan systematiek. Het is een hulpmiddel en dient 
om inzicht te krijgen in het mogelijke verloop van een ‘reasonable worst case’ en de potentiële omvang van een 
tekort aan ruwe olie en/of een olieproduct. 
Voor elk scenario wordt eerst een situatieschets gegeven. Er wordt ingegaan op het type crisis en wat de duur 
van het tekort is, welke gebieden geraakt worden, hoe het internationale speelveld eruit ziet, wie voorname 
gebruikers zijn en of er rekening gehouden moet worden met bepaalde weer of seizoensinvloeden en/of er 
overige punten van aandacht zijn. Vervolgens wordt voor elke escalatiefase in het scenario het handelingsper-
spectief geschetst. Tenslotte wordt ingegaan op de verwachte sleutelbesluiten en de voorname bestuurlijke 
dilemma’s die voorzien worden.
In samenwerking met de begeleidingscommissie is ervoor gekozen om ten eerste een dieseltekort-scenario uit 
te werken. In een later stadium worden ook andere relevante scenario’s langs dezelfde lijnen uitgewerkt.
5.2 Scenario 1. Een oplopend dieseltekort, duur 3-6 maanden
5.2.1 Situatieschets
Type en duur van de crisis
Vanwege een aangekondigde importbeperking is de import van ruwe olie en bepaalde olieproducten (zoals 
diesel) op termijn niet meer mogelijk. De ruwe olie die niet langer geïmporteerd wordt, betreft olie waar relatief 
een hoog percentage diesel mee geproduceerd kan worden. Omdat de productie en de import van diesel in 
hoge mate beperkt is, leidt dit scenario tot een fysiek tekort aan diesel in Nederland en in de rest van Europa. 
Op korte termijn treden er naar verwachting fysieke tekorten op in Europa, welke in een later stadium van de 
crisis direct en ook indirect van invloed zijn op de economie en beschikbaarheid van diesel in Nederland. Voor 
de scenario-exercitie is aangenomen dat Nederland op korte termijn (ongeveer 2-4 maanden) in escalatiefase 4 
zit. Escalatiefase 4 houdt vervolgens 3 maanden aan. Er is geen betrouwbare informatie over hoe de situatie 
zich ontwikkelt na deze 5-7 maanden. 
Geraakt gebied
Het is de verwachting dat heel Europa geraakt wordt door de aangekondigde importbeperking. Het is mogelijk 
dat vanwege ‘hamstergedrag’ of logistieke verstoringen er in Nederland regionale depots of tankstations 
(tijdelijk) droog komen te vallen. Er kan dan geen diesel meer getankt worden door vrachtwagens en personen-
vervoer bij deze depots voor een korte periode. 
Seizoen/weersinvloeden 
Het gebruik van diesel is in Nederland niet/ nauwelijks seizoensgebonden. In Nederland zijn er zeer weinig 
woningen die stoken op huisbrandolie. De landbouwsector heeft een lagere vraag naar diesel in de winter (tot 
maart/april) dan in de zomer, maar heeft daarentegen veelal een eigen voorraad. Dit maakt een dieseltekort 
minder acuut voor de landbouw in deze periode. Voor andere verbruikers van diesel zien wij geen (grote) 
invloed van het seizoen/weer op verbruik.
Internationaal speelveld
De internationale context en geopolitieke situatie is een belangrijke factor in alle scenario’s rond olie en 
olieproducten. De oliemarkt is een wereldwijde markt en verhoudingen tussen landen kunnen grote effecten 
hebben op de levering van olie en olieproduct. Een groot aantal olieproducerende en -exporterende landen zijn 
verenigd in de OPEC+ (Organization of the Petroleum Exporting Countries) en aangevuld met andere olieproducenten 
Landelijk Crisisplan Olie | 41
