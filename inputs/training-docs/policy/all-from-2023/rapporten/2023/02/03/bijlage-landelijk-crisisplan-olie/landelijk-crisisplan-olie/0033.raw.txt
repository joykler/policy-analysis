4.9 Doorlopende adviesgroepen
Doorlopende adviesgroepen zijn actief voorafgaand (en tijdens) een crisis, dus in elk geval vanaf fase 0. Hun 
werkzaamheden zijn enerzijds voorbereidend van aard (voorbereiden vaststellen prioritaire gebruikers) en 
anderzijds ondersteunend aan de sectorale maatregelgroepen (die alleen actief zijn tijdens een crisis voor ruwe 
olie en/of een olieproduct). Er zijn vier doorlopende adviesgroepen:
1. Communicatie
2. Informatie
3. Prioritaire gebruikers 
4. Bedrijfsleven olie
4.9.1 Adviesgroep communicatie
In elke fase van een (dreigende) olie- of olieproductcrisis is communicatie een belangrijk instrument om in te 
zetten om gewenst gedrag van met name het algemeen publiek te beïnvloeden. Per fase verschillen het doel, 
de vorm en boodschap van de communicatie. 
Communicatie over de aard en oorzaak van de (dreigende) olie- of olieproductcrisis kan op zichzelf een effect 
hebben op het gedrag van het algemeen publiek. Bij een dreigend tekort aan brandstof voor personenauto’s is 
het bijvoorbeeld denkbaar dat mensen hamstergedrag gaan vertonen. Tegelijkertijd kan communicatie ook 
zorgen voor gedrag dat leidt tot minder verbruik van olieproducten. Daarmee is gerichte communicatie vanuit 
de overheid een eerste actie die ondernomen kan worden, om de noodzaak voor verdergaande maatregelen uit 
te stellen of af te wenden. 
Het doel van communicatie als middel bij een (dreigende) olie- of olieproductcrisis is het op vrijwillige basis 
reduceren van verbruik van olieproducten door het algemeen publiek alsook het voorkomen van onrust en 
draagvlak en begrip creëren voor het beleid en de te nemen maatregelen.
Bij het nemen van maatregelen hoort ook communicatie, richting specifieke groepen die geraakt worden of 
richting het algemeen publiek. Communicatie is daarmee een voorwaarde bij het nemen van maatregelen. Dit 
geldt voor alle maatregelen die volgen. Tevens is het van belang om ook de nodige afstemming met bijvoor-
beeld branches te organiseren, om waar nodig input te verkrijgen en communicatie af te stemmen en bood-
schappen te delen zodat de communicatie consistent is. Dit laatste is een taak die bij de sectorale maatregel-
groepen besloten ligt.
Voor het voorbereiden en uitvoeren van de communicatie, wordt in fase 0 de leden van het  communicatieteam 
bijeengebracht (zie navolgend). Dit team blijft actief betrokken gedurende alle fases van de (dreigende) crisis.
De adviesgroep communicatie werkt nauw samen met het Nationaal Kernteam Crisiscommunicatie in de 
interdepartementale crisisstructuur. 
Functie: Belast met voorbereiding en uitvoering van communicatie voor algemeen publiek 
en/of specifieke doelgroepen. 
Taak: • Definiëren van de communicatie en voorlichting die past bij het moment in de 
(dreigende) crisis. 
• Uitwerken communicatie energiebesparing/ brandstof besparing en bewustwor-
ding voor het brede publiek.
• Uitwerken communicatie die ondersteunend is aan de maatregelen die genomen 
worden tijdens de (dreigende) crisis. 
• Opstellen van woordvoering en voorlichtingsplannen
• Afstemming zoeken met brancheverenigingen (oliebedrijfsleven en algemeen)
• Uitvoeren van communicatie zoals voorlichtingscampagnes
Instelling: De adviesgroep wordt ingesteld door de minister voor KE. 
Landelijk Crisisplan Olie |
