economische impact van verstoringen in de aanvoer van olie en olieproducten kan groot zijn. Impact op de 
maatschappij en economie kan gemitigeerd worden door bijvoorbeeld het vrijmaken van de strategische 
olievoorraden en/of inzet van vrijwillige of dwingende maatregelen die de vraag beperken of het aanbod 
verhogen. Indien de markt niet meer kan waarborgen dat de prioritaire gebruikers c.q. de vitale sectoren 
voorzien worden, zal de voorziening van deze groepen prioriteit krijgen. De ontwrichting van de Nederlandse 
samenleving wordt hierdoor zoveel als mogelijk beperkt. Op de middel- en lange termijn kan er ook toege-
werkt worden naar een afname in de afhankelijkheid van bepaalde olieproducten of ruwe olie in zijn 
algemeenheid. 
Tijdens een oliecrisis is het van essentieel belang dat het duidelijk is wie de regie heeft, welke partijen betrok -
ken zijn en wat de verantwoordelijkheden en bevoegdheden zijn om een crisis te bestrijden. Het Landelijk 
Crisisplan Olie (LCP-O) dient dit doel en is een kaderstellend, sturend en overkoepelend plan hoe te handelen 
tijdens een ruwe olie- of olieproductcrisis vanwege een (dreigend) tekort.
1.2 Doel en doelgroep
Doel
Het LCP-O geeft op hoofdlijnen inzicht en een overzicht van de bestaande afspraken op internationaal, 
Europees, nationaal en regionaal niveau, gericht op beheersing van (dreigende) crisis als gevolg van een tekort 
aan ruwe olie of aan een of meer olieproducten (en gerelateerde cascade effecten van tekorten). Het plan is een 
leidraad en beschrijft de crisisaanpak op landelijk niveau en de samenwerking met en aansluiting van betrok -
ken publieke en private partners en netwerken op internationaal niveau. Het plan is daarmee een uitwerking 
van de generieke aanpak van crises door het Rijk zoals beschreven in het Instellingsbesluit MinisteriÃ«le 
Commissie Crisisbeheersing en het Nationaal Handboek Crisisbeheersing.
Het LCP-O is een kaderstellend, sturend en overkoepelend plan voor de individuele, meer operationeel 
uitgewerkte plannen en draaiboeken van de betrokken actoren en organisaties. Het LCP-O vervangt niet de 
bestaande plannen van individuele organisaties en ook niet de bestaande afspraken tussen organisaties. Deze 
plannen en draaiboeken moeten wel in overeenstemming zijn met het LCP-O.
Het ministerie van EZK heeft, in samenwerking met departementen en betrokken (branche)organisaties, dit 
LCP-O opgesteld. Het LCP-O is zodanig opgesteld dat het voor verschillende typen (dreigende) tekorten 
toepasbaar is. De context kan zeer bepalend zijn voor de meest effectieve aanpak. Daarom zal over de 
uiteindelijke implementatie van maatregelen altijd in de crisisstructuur besloten moeten worden. 
Het plan bevat handvatten om in een dreigende of daadwerkelijke crisis, of bij de voorbereiding daarop, de 
volgende vragen te beantwoorden: 
1. Welke partijen worden betrokken en in welke rol voor een adequate aanpak van de situatie? 
2. Welke maatregelen dienen te worden getroffen om de gevolgen en effecten te voorkomen of te beheersen? 
Doelgroep
De doelgroepen van het LCP-O zijn de crisisorganisaties op nationaal en regionaal niveau en de vitale partners die 
geraakt worden wanneer er maatregelen genomen worden rondom olie. Dit zijn onder andere de ministeries (alle, 
maar met name EZK, JenV en IenW) en het Centraal Orgaan Voorraadvorming Aardolieproducten (COVA) dat in 
opdracht van het ministerie van EZK de strategische olievoorraden voor Nederland aanhoudt. Daarnaast is het 
LCP-O ook bedoeld als houvast voor andere organisaties om hun voorbereiding en planvorming af te stemmen. 
Ook zijn vertegenwoordigers van brancheverenigingen onderdeel van de doelgroep. Brancheverenigingen kunnen 
om advies gevraagd worden en eventueel een rol spelen bij de implementatie van maatregelen. 
Het LCP-O kan van toepassing zijn op Caribisch Nederland daar waar mogelijk is. Deze regio is echter op 
aspecten anders dan Europees Nederland. Daarom zal maatwerk vereist zijn. Bepaalde processen / aanpak die 
van toepassing zijn op de situatie in Nederland gaat namelijk niet op in Caribisch Nederland. 
Landelijk Crisisplan Olie | 9
