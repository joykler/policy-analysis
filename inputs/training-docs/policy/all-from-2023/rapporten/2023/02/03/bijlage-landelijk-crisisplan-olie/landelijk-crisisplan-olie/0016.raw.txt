De minister van JenV kan de commissaris van de Koning opdragen een aanwijzing te geven aan de voorzitter 
van de veiligheidsregio in het geval van een ramp of crisis van meer dan regionale betekenis, of van ernstige 
vrees voor het ontstaan daarvan (art. 42 Wvr, jo. art. 5c ambtsinstructie cdK). In geval van buitengewone 
omstandigheden kan de minister van JenV, op grond van art. 53.2 Wvr, de commissaris van de Koning opdragen 
aan de burgemeesters in de provincie in een concreet geval de nodige aanwijzingen te geven inzake de 
7
rampenbestrijding . Op basis van art. 54 Wvr kan de minister in buitengewone omstandigheden ook de 
bevoegdheden op het gebied van de openbare orde van de commissaris van de Koning en van de burgemeester 
geheel of ten dele aan zich trekken, dan wel een andere autoriteit daarmee geheel of ten dele belasten. Beide 
artikelen dienen in werking gesteld te worden bij koninklijk besluit of met het uitroepen van de (gedeeltelijke) 
noodtoestand. De minister van JenV kan dus indien noodzakelijk interveniëren richting veiligheidsregio s, ook 
in de gevolgbestrijding van de veiligheidsregio’s bij een olie- of olieproductcrises. 
De taken en verantwoordelijkheden van burgemeesters, voorzitters van veiligheidsregio’s en de brandweer en 
de geneeskundige hulpverleningsorganisatie in de regio (GHOR) zijn vastgelegd in de Wet veiligheidsregio’s 
(Wvr). In deze wet wordt het college van burgemeester en wethouders belast met de brandweerzorg, de 
rampenbestrijding en crisisbeheersing en de geneeskundige hulpverlening. De taken en verantwoordelijkheden 
van de politie liggen vast in de Politiewet (2012), en betreffen de handhaving van de rechtsorde en het verlenen 
van hulp aan hen die deze behoeven. 
Tot slot kan de minister van Defensie (DEF) op grond van de Oorlogswet tot vordering overgaan ten behoeve 
van de uitvoering van de militaire taak, in de situatie dat er noodzaak is voor inzet van defensie ten tijde van 
‘buitengewone (oorlogs)omstandigheden’. De Oorlogswet c.q. vordering van een olieproduct treedt met name 
in werking om de Territoriale en bondgenootschappelijke verdediging (nationaal veiligheidsbelang 1) en de 
Internationale rechtsorde (nationaal veiligheidsbelang 6) te kunnen handhaven. 
Hiernaast is Defensie als onderdeel van de vitale infrastructuur opgenomen als prioritaire gebruiker.
Juridische kader voor instellen van een exportbeperking olie/olieproduct
De verschillende juridische kaders verhinderen Nederland niet om restricties aan te brengen betreffende de 
veiligheidsvoorraden en de inzet ervan om te waarborgen dat deze primair bestemd zijn voor het (toegestane) 
eindgebruik in een lidstaat. Ook Verordening (EU) nr. 2018/1999 inzake de governance van de energie-unie en 
de klimaatactie, staat dit niet in de weg. Hieruit volgt enkel dat de maatregelen uiteindelijk onderdeel moeten 
zijn van de geïntegreerde rapportering over de energievoorzienings-zekerheid als bedoeld in artikel 22 van deze 
verordening. Volgens vaste jurisprudentie van het Hof van Justitie van de Europese Unie, valt het waarborgen 
van de voorzienings- en leveringszekerheid van energie onder de bescherming van de openbare veiligheid. 
Maatregelen die op deze grond gerechtvaardigd zijn, mogen door lidstaten worden opgelegd indien ze 
daarnaast geschikt en proportioneel zijn. 
Als gevolg hiervan kan het inzetten van een strategische voorraad voor de Nederlandse markt, in combinatie 
met exportbeperkende maatregelen, ingeschakeld worden in een crisissituatie, ter bescherming van de 
openbare veiligheid en waarborging van de voorzienings- en leveringszekerheid binnen Nederland. De 
strategische voorraad binnen Nederland kan dan worden ingezet en de bestemming ervan kan beperkt worden 
8
tot alleen Nederland. Dit kan alleen indien er sprake is van fysieke tekorten van ruwe olie en olieproducten . 
Een uitvoerbeperking voor landen buiten Europa is alleen in EU-verband mogelijk. De minister voor KE kan 
alleen op deze maatregelen aandringen bij de Europese Commissie.
2.3 Taken, verantwoordelijkheden en bevoegdheden
Een nadere beschrijving van taken, verantwoordelijkheden en bevoegdheden van coördinerende en besluitvor-
mende crisisgremia op internationaal, nationaal, regionaal en lokaal niveau is uitgewerkt in hoofdstuk 3.
7 
Een ramp is een zwaar ongeval of een andere gebeurtenis waarbij het leven en de gezondheid van veel personen, het milieu of grote 
materiële belangen in ernstige mate zijn geschaad.
8 
Bron: EU jurisprudentie, o.a. Campus Oil
16 | Landelijk Crisisplan Olie
