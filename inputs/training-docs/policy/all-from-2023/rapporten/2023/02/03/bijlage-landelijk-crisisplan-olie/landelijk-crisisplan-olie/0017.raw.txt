3 Crisisstructuur en betrokken actoren
3.1 Inleiding
Dit hoofdstuk geeft inzicht in de crisisstructuur die in werking treedt bij een (dreigende) olie- of olieproductcri-
sis, en de verschillende actoren die betrokken zijn bij het beperken van de impact van dit (dreigende) tekort. Het 
betreft zowel de actoren in het aardolie- en olieproductdomein, als in de generieke crisisbeheersingsketen. 
Daarnaast gaat het hoofdstuk in op de rollen van de centrale actoren tijdens een crisis. Bronnen die voor dit 
hoofdstuk zijn geraadpleegd:
• Nationaal Handboek Crisisbesbeheersing (2022). 
• Bestuurlijke netwerkkaart 15: Olie (2018). 
• Bevoegdhedenschema Olie (2018).
• Bestuurlijke netwerkkaart 11: Schaarste (2018). 
In deze documenten zijn de algemeen geldende structuren beschreven, die ook tijdens (dreigende) olie- of 
olieproductcrises gelden, en de specifieke bevoegdheden bij een olie- of olieproductcrisis. 
3.2 Overzicht crisisstructuur olie- of olieproductcrisis
Omdat een crisis in het oliedomein gemakkelijk leidt tot een cascade-effect in andere sectoren (zoals transpor -
ten  voedselvoorziening) is crisisbestrijding in het oliedomein alleen onvoldoende. Om deze cascade-effecten 
zoveel mogelijk te voorkomen dan wel te beperken, dienen parallel aan de interventies in de oliesector ook in 
andere domeinen crisisbeheersingsmaatregelen genomen te worden. Coördinatie en informatiemanagement 
zal hiervoor plaats moeten vinden conform de in Nederland ingerichte crisisbeheersingsstructuren.
De verhoudingen tussen de verschillende betrokken actoren zijn in de navolgende figuur weergegeven. Pijlen 
geven aan via welke route de bevoegdheden lopen. De stippellijnen duiden dat het om afstemming gaat en er 
geen sprake is van een bevoegdheidsrelatie. De figuur is opgebouwd uit een aantal hoofdblokken, namelijk 
‘internationaal’, ‘nationaal’, ‘regionaal’, ‘gebruikers van olie en olieproducten’ en ‘bedrijven in de oliesector’. 
De benoemde betrokken actoren worden verder toegelicht in de tekst die volgt na de figuur. De maatregelgroe -
pen die binnen de nationale structuur opgenomen zijn, horen bij de specifieke aanpak die voor (dreigende) 
olie- en olieproducttekorten geldt. Deze maatregelgroepen, hun functie, taken en bezetting worden in 
paragraaf 4.6 en 4.7 verder toegelicht. 
Landelijk Crisisplan Olie |
