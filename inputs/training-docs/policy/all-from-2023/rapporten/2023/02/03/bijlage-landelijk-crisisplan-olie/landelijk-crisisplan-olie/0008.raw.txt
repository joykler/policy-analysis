1 Inleiding
1.1 Aanleiding
Olie is een belangrijk product voor de Nederlandse economie, als brandstof en als grondstof. Het is een 
belangrijke grondstof voor de chemische sector. Ruwe aardolie en olieproducten worden verwerkt als grond-
stof in de productie van bijvoorbeeld plastics voor cosmetica, luiers, PET-flessen, bouw- en isolatiematerialen, 
verpakkingsmaterialen, asfalt, medische hulp- en beschermmiddelen, kleding, etc.
Voor sectoren als defensie, zeevaart, luchtvaart, landbouw en wegtransport is diesel een belangrijke brandstof. 
Het wegtransport is goed voor ongeveer 25% van het verbruik van diesel in Nederland. Dit wegtransport betreft 
niet alleen het personenvervoer of het woon-werkverkeer, maar voor een groot deel ook de vrachtwagens, die 
essentieel zijn voor de logistiek en de bevoorrading van onder andere supermarkten, ziekenhuizen en derge-
lijke. Nederland drijft logistiek op diesel. Ook hulpverleningsvoertuigen en de krijgsmacht gebruiken overwe-
gend diesel. Verstoringen in de aanvoer van aardolie en aardolieproducten hebben in potentie een aanzienlijke 
impact op de economie.
Daarnaast is Nederland een belangrijke speler in de raffinage van ruwe aardolie. Nederlandse raffinaderijen 
produceren diesel met name voor de export (70-80%). Ruwe olie en olieproducten worden op grote schaal 
geïmporteerd, verwerkt en verbruikt in Nederland. De raffinaderijen in Rotterdam en de opslagen rond 
Amsterdam vormen belangrijke schakels in de voorziening van olieproducten zoals LPG, benzine, kerosine, nafta, 
asfalt, smeerolie en diesel. De handel in ruwe olie en olieproducten is een internationale markt (zie kader). 
De Nederlandse oliesector is in verhouding tot andere (Europese) landen groot (circa 1 tot 2 procent van de 
wereldwijde raffinage capaciteit staat opgesteld in Nederland, grotendeels in het Rotterdams havengebied). 
Nederland produceerde in 2021 1238 kb/d en is daarmee na Duitsland, Italië en Spanje de vierde producent 
van Europa. De markt van olieproducten is internationaal van aard. De Nederlandse havens zijn een 
belangrijk aanvoer- en overslagpunt voor ruwe olie en olieproducten. Naast de verwerking van ruwe olie 
slaan bedrijven de  ruwe olie en olieproducten ook op in Nederland. Partijen in het raffinagecluster zetten 
ruwe olie om naar bruikbare olieproducten. Samen met de aanwezige chemie is in de ARA-regio een 
geïntegreerde keten ontstaan welke van grote toegevoegde waarde is. De raffinaderijen produceren ook 
verschillende transportbrandstoffen en voorzien in een deel van de Europese vraag en daarbuiten. 
In tegenstelling tot de gasmarkt is de oliemarkt wereldwijd niet gereguleerd. Op nationaal en 
internationaal niveau is er weinig tot geen regelgeving die een overheid kan hanteren om olie te kunnen 
aanwijzen voor één specifieke verbruikers of proces. Door marktwerking kunnen voorraden opgekocht 
worden door de hoogste bieder, waar ook ter wereld. Dit brengt met zich mee dat minder welvarende 
landen minder in staat zijn om olie of olieproducten aan te schaffen op momenten dat er sprake is van een 
tekort (bijvoorbeeld veroorzaakt door een uitval van aanbod) op de wereldmarkt.
Voorgaande geeft aan dat het niet eenvoudig (en uit solidariteitsbeginsel niet wenselijk) is om olie en/of 
olieproducten binnen de Nederlandse grenzen te houden. Daarnaast geldt dat het nemen van maatregelen 
effectief is indien dit afgestemd wordt met onze partners in EU-, IEA- en NAVO-verband.
De Nederlandse overheid is tevens verplicht in het kader van de EU- en IEA samenwerking om een crisisbeheer-
singsplan Olie te hebben. Ook op basis van het NAVO-Verdrag (artikel 3) zijn NAVO-landen gehouden om de 
weerbaarheid van hun energiesysteem op orde te hebben. In een nationaal crisisbeheersingsplan staat niet 
beschreven: hoe in EU-, IEA-of NAVO-verband men besluiten neemt;  hoe afstemming verloopt over te nemen 
maatregelen; en/of welke (prioritaire) processen of verbruikers aangewezen worden in geval van een eventuele 
verdeling van een schaarse voorraad tussen landen.
Als de oliemarkt een onvoldoende of ongewenste allocatie van de schaarse olie teweegbrengt, zal bijsturen 
noodzakelijk zijn om de daaruit voortkomende nadelige gevolgen te beperken. De maatschappelijke en 
8 | Landelijk Crisisplan Olie
