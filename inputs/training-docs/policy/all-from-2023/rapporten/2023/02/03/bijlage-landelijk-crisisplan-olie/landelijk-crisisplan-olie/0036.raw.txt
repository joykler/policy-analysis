4.9.4 Adviesgroep en coördinatie bedrijfsleven oliesector
In de aanloop naar een mogelijke crisis is het wenselijk dat brancheorganisaties meer actief betrokken zijn bij 
de advisering over de aanpak die het IAO voorstelt aan de ICCb. Het bedrijfsleven olie, vertegenwoordigd via 
een select aantal brancheorganisaties heeft aanvullend aan de betrokken vakdepartementen inzicht in hoe de 
ontwikkeling van de crisis invloed heeft op bedrijven, en/of kan bij bedrijven specifieke informatie ophalen op 
korte termijn welke nodig is voor effectieve besluitvorming. 
Functie: Groep van vertegenwoordigers uit het oliebedrijfsleven, die de overheid adviseert 
tijdens een oliecrisis. Deze adviesgroep heeft een adviserende en uitvoerende rol en 
bestaat uit zowel partijen aan betrokken bij aanbodkant maatregelen (distributie) als 
partijen aan de vraagkant vanwege vraagbeperkende maatregelen.
Taak: • Adviseren van het IAO over de situatie op de oliemarkt en de te nemen 
maatregelen
• Medewerking verlenen aan maatregelgroepen (zie ook bezetting bij paragraaf 4.11)
• Adviseren van de maatregelgroepen op de relevante terreinen
• Informeren omtrent het effect van voorlichting
Bevoegdheden: De adviesgroep adviseert aan het IAO. De voorzitter van deze maatregelgroep kan 
gevraagd worden om deel te nemen aan bijeenkomsten van departementale of 
interdepartementale crisisteams. 
Instelling: De adviesgroep bedrijfsleven oliesector wordt ingesteld door de minister van EZK. 
Rapporteren: De Adviesgroep rapporteert aan het IAO.
Bezetting branches: • De Vereniging Energie voor Mobiliteit en Industrie (VEMOBIN) – voorzitter, 
Nederlandse Organisatie Voor de Energiebranche (NOVE), Vereniging van onafhan-
kelijke tankopslagbedrijven (VOTOB) en Belangenvereniging Tankstations (BETA).
Bezetting dep.: • EZK – directie energiemarkt, IenW en COVA
4.10 Sectorale maatregelgroepen
De maatregelgroepen die volgen, zijn gericht op specifieke categorieën van maatregelen. Het doel van de 
sectorale maatregelgroepen is om de mogelijkheden voor vraagbeperking of aanbodverruiming binnen hun 
domein vallende sectoren te inventariseren en tot een advies te komen richting het IAO over te nemen 
maatregelen. Het IAO treedt als coördinator/opdrachtgever op en bundelt de sectorale adviezen tot een 
coherent pakket alvorens het bij de ICCb in te brengen.
Een inventarisatie van mogelijke maatregelen, wanneer ze in te zetten (bij welke escalatiefase), op welk type 
olieproduct ze invloed hebben, wat de voorname (negatieve) maatschappelijke impact is, en overige opmerkin-
gen van toepassing op een maatregel zijn uitgewerkt in een apart excel bestand (beschikbaar via het ministerie 
van EZK). 
Ook wordt het crisisplan doorlopen en zal een beschrijving van de maatschappelijke impact toegevoegd 
worden in de bijlage scenario
De maatregelgroepen hebben tevens de taak om implementatie van maatregelen voor te bereiden en nader uit 
te werken tijdens de voorfase (fase 0). Indien de MCCb besluit een maatregel in werking te laten treden is de 
maatregelgroep ook betrokken bij de implementatie van die maatregel. Voor een aantal maatregelen geldt dat 
ze in een vroeg stadium (enkele maanden) voorbereidt moeten worden. Wacht dus niet te lang als maatregel-
groep met de uitwerking van maatregelen met een langere voorbereidingstijd.
36 | Landelijk Crisisplan Olie
