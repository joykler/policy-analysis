in OPEC+ maken ze in overleg afspraken over het vergroten of het verkleinen van hun aanbod. Voor Nederland 
zijn buiten de OPEC+-landen ook de VS, het VK en Noorwegen belangrijke exporteurs. 
De behoefte aan import van olie en olieproducten kan in conflictsituaties ingezet worden als drukmiddel. Op 
het moment dat de eigen voorraad afneemt neemt de mate waarin olie en olieproducten ingezet kunnen 
worden als drukmiddel toe en/of is de impact ervan groter. 
De ontwikkeling van internationale conflicten heeft een groot effect op bijvoorbeeld de duur van een importbe -
perking en de mogelijke oplossingsrichtingen op moment dat deze voortkomt uit ingestelde sancties. 
Overige aandachtspunten
Bij een (dreigend) tekort aan diesel kan de prijs van diesel langzaam oplopen. Het aanbod is immers kleiner dan 
de vraag en zo’n 30 procent van de prijs wordt bepaald door de groothandelsprijs die hier gevoelig voor is. Of 
de prijs aan de pomp daadwerkelijk oploopt hangt af van politieke besluitvorming, aangezien zo’n 50 procent 
13
van de prijs bestaat uit belastingen (35 procent accijns en 17 procent BTW) . Een toename in de prijs kan voor 
bepaalde activiteiten betekenen dat het niet meer rendabel is om de activiteit voort te zetten. Opbrengsten 
wegen niet langer op tegen de kosten van de activiteit. Zonder compensatie of ingrijpen van de overheid zal de 
betreffende activiteit stil komen te liggen. Let op: Het gaat dan om activiteiten die contractueel de hogere 
brandstofkosten niet kunnen doorbelasten, binnen een sector zullen er verschillen zijn. 
Wanneer het tekort aan diesel in buurlanden kleiner is, of de prijs van diesel lager is, kan bijvoorbeeld de 
scheepvaart ervoor kiezen om diesel in Duitsland of België in te slaan. Andersom geldt ook dat bij lagere prijzen 
in Nederland, ook buitenlandse scheepvaart en/of vrachtvervoer in Nederland zal gaan bunkeren of tanken. 
De Nederlandse raffinaderijen plannen onderhoud (turn arounds) vaak lange tijd van tevoren in. Het is vanwege 
concurrentieafspraken echter niet mogelijk om onderling af te stemmen wanneer de raffinaderijen precies in 
onderhoud gaan en daardoor tijdelijk niet produceren. Dit kan ertoe leiden dat er onverwachts meerdere 
raffinaderijen in onderhoud zijn, vooral omdat deze meestal plaatsvinden in het voorjaar- en najaar, waardoor 
de productiecapaciteit van diesel in Nederland plotseling sterk afneemt en wellicht niet gecompenseerd kan 
worden met een beroep op commerciële voorraden of met meer importen. 
Ook kan de situatie zich voordoen dat een raffinaderij netto negatieve crack spreads heeft (d.w.z. positieve 
marges voor verkoop van diesel, en negatieve marges om de andere olieproducten weg te zetten in de markt 
resulterend in negatieve marges). In deze situatie zullen raffinaderijen hun productievolumes wellicht naar 
beneden bijstellen, wat van invloed is op de al oplopende tekorten.
Tenslotte moet rekening gehouden worden met het feit dat er onvoorziene en ongewenste cascade-effecten 
kunnen optreden op het moment dat bepaalde sectoren geen toegang meer hebben tot diesel. Als bijvoorbeeld 
de binnenscheepvaart of het vrachtverkeer geheel stilvalt kunnen andere sectoren geen gebruik meer maken 
van de diensten van de transportsector en met uitval van hun diensten als gevolg.
Analyse verbruikers
De transportsector is de grootste verbruiker van diesel in Nederland (zie de figuur). Het vrachtverkeer en 
bestelauto’s rijden grotendeels op diesel en ook de binnenvaart verbruikt diesel. De (internationale) zeevaart 
14
maakt vooral gebruik van stookolie (milieumaatregel) .  Daarnaast hebben personenauto’s een belangrijk 
aandeel in de dieselvraag, hoewel dit geleidelijk afneemt. Een restrictie op het voertuiggebruik voor consumen-
ten heeft naast een psychologisch- en/of symbolisch effect ook effect op de totale vraag naar diesel (al raak je 
met deze maatregel waarschijnlijk ook het benzine en elektrisch vervoer. 
13 
https://www.shell.nl/consumenten/shell-fuels/opbouw-brandstofprijs.html 
14 
De bunkermarkt is een internationale markt. Op moment dat brandstof in Nederland/Europa duurder wordt zal men proberen 
elders te gaan tanken. Nadere analyse naar deze sector is nodig om de impact van maatregelen te bepalen. Het is bijvoorbeeld 
onduidelijk of er gedifferentieerd kan worden tussen intra-/extra-EU scheepvaart. 
42 | Landelijk Crisisplan Olie
