over hoe om te gaan met de aanwijzing van bepaalde prioritaire gebruikers. De informatie-uitwisseling 
tussen de nationale en regionale crisisbeheersing vindt op bestuurlijk niveau plaats via het NCC en op 
operationeel niveau middels het LOCC. 
• Het LOCC verzorgt de coördinatie van de operationele inzet tussen de veiligheidsregio s. Daarnaast kunnen 
het LOCC en de veiligheidsregio’s verzocht worden om te ondersteunen in de dieseldistributie.
3.6 Internationale samenwerking (overig)
Het internationale karakter van de oliemarkt en de rol die Nederland daarin speelt, maakt dat er samenwerkin-
gen zijn met verschillende organisaties. Hier ligt de positionering van de ARA-regio (Amsterdam- Rotterdam-
Antwerpen) aan ten grondslag; een sterk onderling verbonden netwerk van havens dat algemeen erkend wordt 
als een energiepoort naar Noordwest-Europa en een belangrijke speler op de internationale oliemarkt. De 
dominante positie van Nederland is onder meer te danken aan een goed ontwikkelde haven-, opslag-, en 
raffinage-infrastructuur en aan zijn positie aan de Noordzeekust. Daarnaast omhelst het een groot netwerk aan 
binnenwateren en spoor- en wegverbindingen. De ARA-regio is goed voor 75% totale overslag van nat 
massagoed in de regio Hamburg-Le Havre. 
Dat de internationale oliemarkt niet gereguleerd is betekent dat het moeilijk is commerciële olie en/of 
olieproducten binnen Nederland te houden. Door de vrijemarktwerking gaan producten immers naar de 
hoogste bieder. Juiste afstemming door het ministerie van EZK met buurlanden en/of de EU ten tijde van crisis 
is daarom randvoorwaardelijk voor een effectieve aanpak. Als alleen Nederland maatregelen neemt, leidt dit 
ertoe dat andere landen de in Nederland bespaarde olie opkopen (het zogenaamde ‘weglek’) om hun economie 
draaiende te houden, terwijl de Nederlandse economie door de maatregelen geraakt wordt.
De Noord-Atlantische Verdragsorganisatie
De Noord-Atlantische Verdragsorganisatie (NAVO) kent op dit moment dertig leden en is in 1949 opgericht. De 
NAVO heeft tot doel de vrijheid en veiligheid van haar lidstaten te garanderen met politieke en militaire 
middelen. De NAVO zet zich in voor een vreedzame oplossing van geschillen. Wanneer diplomatieke inspannin-
11
gen mislukken, kan de NAVO crisisbeheersingsoperaties uitvoeren . Indien er sprake is van ‘buitengewone 
oorlogsomstandigheden’ kan het noodzakelijk zijn om het verbruik van de krijgsmacht (die olieproducten op de 
civiele markt aanschaft) te prioriteren om de taken ‘Territoriale en bondgenootschappelijke verdediging 
(nationaal veiligheidsbelang 1)’ en ‘waarborgen van de Internationale rechtsorde (nationaal veiligheidsbelang 
6)’ uit te voeren.
Central Europe Pipeline System
Het Central Europe Pipeline System (CEPS) is een pijpleidingensysteem dat beheerd wordt door (een agent-
schap van) de NAVO. Dit systeem is het grootste van de petroleumsystemen binnen de NAVO. Aan CEPS nemen 
zes NAVO-landen deel: Nederland, België, Luxemburg, Frankrijk, Duitsland en de Verenigde Staten. Het CEPS 
heeft als hoofddoel militaire bases te voorzien van brandstof (militaire behoefte heeft voorrang), maar het 
netwerk wordt ook gebruikt door civiele organisaties zoals Schiphol.  
Het totale netwerk behelst 5.279 km aan pijpleidingen dat 36 depots met een netto opslagcapaciteit van 
3 
ongeveer 1.000.000 m voorziet.  Verder verbindt het drie stations voor het laden per spoor en zestien stations 
voor het laden per vrachtwagen. Het is verbonden met elf raffinaderijen en zes punten van binnenkomst op zee 
(Noordzee, Atlantische Oceaan en Middellandse Zee). Het CEPS vervoert hoofdzakelijk kerosine maar kan ook 
voor het vervoer van dieselolie, benzine en nafta worden ingezet. De Nederlandse Defensie Pijpleiding 
Organisatie (DPO) maakt met haar pijpleidingnetwerk onderdeel uit van het CEPS en wordt bij een crisis 
betrokken in de maatregelgroep transportbewegingen. Het Nederlandse deel van het CEPS wordt beheerd door 
de Nederlandse Defensie Pijpleiding Organisatie (DPO).
11 
https://www.nato.int/cps/en/natohq/official_texts_17120.htm
24 | Landelijk Crisisplan Olie
