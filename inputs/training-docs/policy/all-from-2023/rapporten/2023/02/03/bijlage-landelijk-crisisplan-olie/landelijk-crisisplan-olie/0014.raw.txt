3
De minister voor KE kan echter besluiten dat het niveau van de strategische voorraden moet toenemen of kan 
afnemen. Zo kan de minister met het oog op een dreigende oliecrisis, de voorraadplicht van het COVA vergro-
ten. Aankopen door COVA mogen geen verstoring op de markt teweegbrengen. Daarom krijgt het COVA langer 
de tijd om de voorraad weer aan te vullen.
Daarnaast heeft de minister de mogelijkheid om de voorraadplicht te verlagen, zodat voorraadplichtigen per 
direct, en zo efficiënt mogelijk, strategische voorraad beschikbaar kunnen stellen.
Ten derde heeft de minister verschillende mogelijkheden om de bedrijvenplicht betreffende wettelijke 
voorraden uit te breiden. Een aantal factoren is direct van invloed op de hoogte van de strategische voorraad-
plicht van oliebedrijven in Nederland, zoals 1) een drempel die bepaalt wanneer een marktdeelnemer voorraad-
plichtig is; 2) een uitslagpercentage dat bepaalt welk aandeel van de voorraad moet worden aangehouden; en 
3) een ontheffing die verleend kan worden aan marktdeelnemers die hiertoe een verzoek indienen. Deze 
factoren kunnen bij ministerieel besluit worden aangepast. Aanpassingen die toezien op het verlagen van de 
drempel, het verhogen van het uitslagpercentage of het verminderen van de ontheffingen, zullen leiden tot een 
toename in de strategische voorraad. Het vergroten van deze voorraden is niet een wijziging die op korte 
termijn gerealiseerd kan worden, aangezien aanschaf en transport van grote voorraden van het product om een 
inzet van veel (markt)partijen vraagt. 
Tot slot kan de minister voor KE bedrijven aanmoedigen de commerciële voorraad op te bouwen. In dit kader 
kan, in overleg met de brancheorganisaties en op basis van vrijwillige medewerking, een convenant worden 
opgesteld waarin partijen neerleggen zich te zullen inspannen om de commerciële voorraden en de werkvoor-
raden op te hogen. 
Inzet van strategische voorraad aardolieproducten
De zeggenschap over de inzet van voorraden is te allen tijde aan de minister voor KE, die opdracht geeft aan 
COVA om een inzet van strategische voorraad uit te voeren. Het inzetten van strategische voorraad gebeurt bij 
voorkeur in afstemming op internationaal niveau, vanwege een grotere effectiviteit bij collectief afgestemde 
inzet en de mogelijkheid van weglekken van het effect naar het buitenland bij inzet op eigen initiatief. Voorraad 
kan immers worden opgekocht door de hoogste bieder in het buitenland. 
Sinds de initiatie heeft COVA vijf keer de strategische voorraad aangesproken; voor het laatste was dit in april 
2022 en het ging toen om 6 procent van de totale COVA voorraad en circa 20 procent van de COVA 
dieselvoorraad.
Zoals eerder beschreven in deze paragraaf, is Nederland gebonden aan de Overeenkomst inzake een 
Internationaal Energieprogramma en de Richtlijn inzake minimum voorraden van aardolie en/of aardoliepro-
ducten. De Overeenkomst inzake een Internationaal Energieprogramma regelt de inzet van de strategische 
4
voorraad. De raad van bestuur (Governing Board) van de IEA besluit over de oproep aan OECD-landen om hun 
5
strategische voorraden in te zetten . Het is aan de minister voor KE om, na een oproep van de IEA, te besluiten 
of voorraden daadwerkelijk ingezet worden. De ministerie heeft in de situatie dat Nederland meedoet aan een 
collectieve actie de keuze: i) om de strategische voorraad van COVA in te zetten en dus de markt van een injectie 
van ruwe olie of een olieproduct te voorzien of ii) te kiezen voor het (tijdelijk) verlagen van de voorraadplicht 
voor bedrijven waarmee olie of het product direct in de markt beschikbaar komt. In dit laatste geval is het 
echter voorraad die al in de markt (immers bij marktdeelnemers) aanwezig is en vrijgegeven mag worden. Het 
is derhalve geen surplus dat vrijkomt. 
3 
De Wva stamt uit 2012. In 2012 was de verantwoordelijk minister de minister van EZK. Recentelijk zijn de taken van de minister van 
EZK opgeknipt; een deel van de taken is belegd bij de minister van EZK en een deel bij de minister voor KE. Aangenomen wordt bij 
schrijven van het LCP-O dat het takenpakket ‘Wva’ en daarmee de aansturing van COVA en het wel of niet inzetten van de voorraden 
onderdeel is van het takenpakket van de minister voor KE en niet van de minister van EZK.
4 
De raad van bestuur (Governing Board) van het IEA is verantwoording schuldig aan de IEA Ministerial Meeting. Alle IEA besluiten 
worden in de Ministerial Meeting bekrachtigd.
5 
Bij een tekort van 7 procent van de wereldwijde olietoevoer treedt automatisch het crisismechanisme uit het Initial Contingency 
Response Plan (ICRP) in werking. Dit leidt tot een automatische oproep om op korte termijn voorraad in te zetten. Voor het ICRP 
gelden dezelfde ‘regels’ als voor andere oproepen van het IEA.
14 | Landelijk Crisisplan Olie
