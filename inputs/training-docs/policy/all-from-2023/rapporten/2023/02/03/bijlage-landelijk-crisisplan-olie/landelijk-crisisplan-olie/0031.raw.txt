Communicatie binnen de veiligheidsregio 
De Wet veiligheidsregio’s bepaalt dat het bestuur van de veiligheidsregio de verantwoordelijkheid heeft voor 
de informatievoorziening aan burgers over rampen en crises en over de maatregelen die de overheid heeft 
getroffen ter voorkoming en bestrijding ervan. Binnen gemeenten is de eindverantwoordelijkheid voor de 
crisiscommunicatie lokaal belegd bij de burgemeester van een gemeente, of de voorzitter van de veiligheidsre-
gio. De voorzitter van de veiligheidsregio of de burgemeester richt zich bij de communicatie op zijn/haar eigen 
regio/gemeente, daarbij rekening houdend met wat er in de eventuele buurgemeente/regio gecommuniceerd 
wordt. Daarnaast heeft de vakminister, in dit geval de minister voor KE, de verantwoordelijkheid om binnen zijn 
domein specifieke informatie over mogelijke crises te geven. 
De mogelijkheid bestaat om tussen Rijk en veiligheidsregio/gemeente communicatie-liaisons uit te wisselen. 
Afstemming tussen nationaal en lokaal/regionaal niveau vindt dan plaats via de liaison ter plaatse.
Afstemming 
Als de crisisstructuur is opgeschaald, vindt een eerste afstemming tussen de betrokken organisaties plaats in de 
doorlopende adviesgroep ‘communicatie’: 
• Het delen van de omgevings- en media-analyses. 
• Het delen van wat er al aan communicatie-voorbereiding en -uitingen gedaan zijn in aanloop naar 
opschaling. 
• Het delen van timing en inhoud van de eerste statements.
• Het maken van afspraken voor de komende periode: wie communiceert wanneer.
• Wie zijn de ‘talking heads.’ 
• De bevestiging van rolverdeling en bevoegdheden. 
• Wanneer relevant: het bevestigen wie contactpersoon is vanuit een specifiek getroffen departement/regio/
gemeente/organisatie; bereikbaar voor een contactpersoon vanuit het Rijk
• Het bespreken of er liaisons uitgewisseld worden. 
Algemene aandachtspunten voor crisiscommunicatie 
Crisiscommunicatie is in eerste instantie gericht op schadebeperking, vervolgens op het beantwoorden van de 
maatschappelijke informatiebehoefte en betekenisgeving.
• Communicatie is omgevingsbewust, proactief, open, tijdig en consistent. 
• Communiceer over het proces (wat is al bekend en wat nog niet, stappen die de overheid zichtbaar maken) 
en communiceer wat de burger moet doen/laten of wil weten en geef duiding. 
• Communiceer over vrijwillige maatregelen. 
• Communiceer over zichtbare maatregelen en indien wenselijk/mogelijk ook over onzichtbare maatregelen 
(daarmee vertellen we wat we doen en bouwen we aan het vertrouwen in de overheid).
• Bevestig wat zichtbaar is, vertel wat je wel en wat je niet weet, ontkracht geruchten of laat weten dat je de 
geruchten kent en ze onderzoekt. Geef een handelingsperspectief mee: wat kunnen burgers doen?
• Houd rekening met eventuele effecten zoals ‘hamstergedrag’ bij communicatie over de dreiging van een 
tekort aan olie of olieproduct, en bereid ook hier op voor in communicatie en eventueel door preventief 
maatregelen te nemen. 
• Communiceer via welke kanalen berichtgeving zal plaatsvinden en gebruik de kanalen die aangewezen zijn 
voor crisiscommunicatie. 
• Communiceer (voor zover relevant) niet over SISOS: slachtoffers, identiteiten, scenario’s, oorzaken en 
schade, behalve als dit nadrukkelijk afgestemd is tussen betrokken actoren. 
4.8 Typen maatregelen in relatie tot de escalatiefasen
Maatregelen die tijdens een (dreigende) olie- of olieproductcrisis genomen zullen worden, zijn te typeren in een 
aantal categorieën. Deze typeringen zorgen ervoor dat bepaalde maatregelen passend zijn in iedere fase. Dit is 
weergegeven in figuur 6. Onder de figuur is een korte omschrijving van elk type maatregel.
Landelijk Crisisplan Olie |
