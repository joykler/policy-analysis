In fase 4 is er een tekort aan diesel in Nederland en kunnen niet alle verbruikers voorzien worden van diesel. Dit 
levert op korte termijn tekorten op bij verbruikers. Om bijvoorbeeld de hulpdiensten, gemeentelijke diensten 
en speciaal vervoer diensten maar ook infectiebestrijding mens en dier, uitvaartdiensten en landbouw bewer-
king en voedseldistributie zo lang mogelijk te voorzien van de nodige diesel, zullen maatregelen nodig zijn. De 
definitieve lijst met prioritaire gebruikers wordt in de doorlopende adviesgroep vaststelling en coördinatie 
bescherming prioritaire verbruikers verder uitgewerkt, specifiek voor de situatie van een dieseltekort. Een 
eerste inventarisatie is reeds verwerkt in een vertrouwelijk deel van het LCP-O. 
Om vervolgens de dwingende maatregelen te kunnen nemen om de prioritaire verbruikers te beschermen, is 
het in een aantal gevallen nodig om het staatsnoodrecht in te zetten. Dit geldt in ieder geval bij maatregelen 
zoals rantsoenering en dwingende distributiemaatregelen op basis van de Distributiewet. Hiervoor is een 
gedeeltelijke noodtoestand nodig en hiertoe kan besloten worden in de MCCb.
In de situatie dat men verwacht dat tekorten ook aanhouden na de periode van 3 maanden in fase 4 moet 
overwogen worden om ook het instrument exportbeperking in te zetten. Dit is een zwaarwegend instrument 
en vraagt om afstemming met de EU/IEA.
De mogelijkheden voor de inzet, tussentijdse aanvulling en/of uitbreiding van strategische olievoorraad wordt 
vanaf fase 1 door de maatregelengroep strategische voorraad uitgewerkt. De verwachting is dat de maatregel-
groep chemische industrie niet actief is tot fase 3 van de crisis gezien hun beperkte afhankelijkheid van diesel. 
5.2.3 Sleutelbesluiten en aandachtspunten
Onderstaande is een overzicht aan voorname sleutelbesluiten en daarbij behorende aandachtspunten die 
volgen uit het doordenken-/doorlopen van de geschetste crisis en uitwerking van het daarbij passende 
handelingsperspectief:
• Opschalen van de crisis naar een volgende escalatiefase heeft ook een psychologisch effect, zowel binnen de 
overheid als binnen de samenleving. Stem opschalen af met de adviesgroep communicatie en betrokken 
branches. 
• De inzet van strategische voorraden is het meest effectief wanneer dit besluit internationaal afgestemd is. Dit 
vraagt overleg en besluitvorming binnen de IEA/EU, en consensus van de lidstaten. 
• Inzet van strategische voorraden moet tijdens een crisis goed worden afgewogen, aangezien er in geval van 
tekorten geen verkopende partijen zijn kan de voorraad tussentijds niet aangevuld worden. Een duidelijk 
beeld van de duur en grootte van de (internationale) crisis zal bepalend moeten zijn voor de hoogte en de 
duur van de inzet van de strategische voorraden. Ook zal er naar solidariteit gestreefd moeten worden met 
zoveel mogelijk gelijktijdige inzet van voorraden door de EU en IEA lidstaten.
• Keuze te maken welke op de groslijst staande prioritaire gebruikers aangewezen worden om diesel te mogen 
gebruiken wanneer fase 4 aanbreekt en er onduidelijkheid is over de duur van de crisis. Het theoretisch 
denkkader en/of het afweegkader (zie hoofdstuk 7) kan dienen als leidraad.
• Het instellen van een exportverbod is een zware maatregel. Dit vraagt om tijdig overleg en afstemming 
binnen de IEA/EU, en/of onze buurlanden.
• De maatschappelijke impact van een dieseltekort kan breed in de samenleving gevoeld worden. Met name 
effecten op de transportsector werken door in vele andere sectoren en ook voor burgers zullen effecten 
merkbaar zijn, bijvoorbeeld als het gaat om beschikbaarheid van producten in winkels. Per maatregel zal ook 
de afweging gemaakt moeten worden wat de maatschappelijke effecten zijn, en of deze op een andere 
manier kunnen worden verzacht. Bij een langdurig dieseltekort kan de maatschappelijke impact toenemen.
• Nauwe coördinatie organiseren vanaf fase 1 tussen aanbieders van olieproducten en COVA in het vergaren 
van meer gedetailleerde informatie en de wijze van inzetten van schaars aanbod (en idem op moment van 
terugschalen). Hiertoe dient een speciale organisatie en overleg te worden opgezet en de bedrijven dienen 
gevrijwaard te worden van schending van de concurrentiewetgeving.
44 | Landelijk Crisisplan Olie
