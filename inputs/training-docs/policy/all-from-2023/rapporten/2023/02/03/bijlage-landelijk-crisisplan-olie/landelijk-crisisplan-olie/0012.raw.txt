1.6 Opleiden, trainen, oefenen, toetsen, evalueren en leren
Het LCP-O kan worden gebruikt als basis voor de opleiden- trainen- oefenencyclus in het kader van crisisbe-
heersing. Opleidingen, trainingen en oefeningen rondom het LCP-O zijn nodig om de kennis en ervaring van de 
betrokken partijen en professionals met betrekking tot de beheersing van olie- of olieproductcrises actueel te 
houden. Hierbij dient met name aandacht besteed te worden aan de raakvlakken van de taken, verantwoorde-
lijkheden en bevoegdheden van betrokken actoren, de dilemma’s die hieruit voortkomen en hoe hier in de 
praktijk mee omgegaan kan worden.
Actoren hebben ook zelf een verantwoordelijkheid in de zorg voor een adequate preparatie. Ten behoeve van 
een vlotte leiding en coördinatie tijdens een crisis dienen regelmatig activiteiten gericht op opleiden, trainen en 
oefenen van olie- of olieproductschaarste plaats te vinden. Hierbij moet expliciet aandacht worden besteed 
aan de samenwerking tussen de verschillende betrokken organisaties, en moet het in kaart brengen van en het 
beperken van keteneffecten worden beoefend.
1.7 Leeswijzer
Hoofdstuk 2 zet het vigerend juridisch kader uiteen. Het gaat onder andere in op de internationaal geldende 
afspraken die van toepassing zijn op olie, de besluitvorming over de inzet van de strategische voorraad, de 
wijze waarop bepaalde vrijwillige/dwingende maatregelen ingezet mogen worden en het moment waarop een 
exportbeperking door Europa of Nederland ingezet mag worden. 
Hoofdstuk 3 toont de crisisstructuur en gaat in op de rollen en verantwoordelijkheid van de voornaamste 
betrokken actoren. 
Hoofdstuk 4 gaat in op de manier van opschalen (escalatiefasen), de doorlooptijd van de escalatiefasen (en de 
afhankelijkheden daarvan), de wijze van opschalen en afschalen en beschrijft de functie, taken en bezetting van 
de verschillende advies- en maatregelgroepen die een taak hebben in de aanloop naar- en tijdens opschaling 
van een crisis. 
In hoofdstuk 5 zijn enkele crisisscenario’s als voorbeeld uitgewerkt (nu alleen nog het scenario dieseltekort); de 
verwachte situatie en de verwachte impact. 
Hoofdstuk 6 bevat de geïnventariseerde maatregelen per sector. In een aparte excel zijn de maatregelen nader 
toegelicht en is een eerste inschatting van de maatschappelijke effecten, implementatietermijn van een 
maatregel, de bijdrage aan reductie verbruik -/ verhoging aanbod en meer beschikbaar.
Ten slotte is in hoofdstuk 7 het proces beschreven hoe de vitale processen c.q. prioritaire gebruikers te 
identificeren en vast te stellen. Ook is er een eerste uitwerking opgenomen die gebruikt kan worden als basis 
voor verdere uitwerking door de adviesgroep prioritaire gebruikers.
12 | Landelijk Crisisplan Olie
