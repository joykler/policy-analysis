3.4 Actoren in de generieke crisisbeheersing
Actoren in de algemene keten van crisisbeheersing zijn de EU, het Ministerie van Justitie en Veiligheid (JenV), de 
nationale crisisstructuur en de veiligheidsregio’s op regionaal niveau. Zij houden zich bezig met (cascade-)
effecten op openbare orde en veiligheid, en kunnen bijdragen aan de uitvoering van maatregelen.
3.4.1 Nationale crisisstructuur
Hiernavolgend wordt een beschrijving van de nationale crisisstructuur gegeven. Voor een gedetailleerdere 
toelichting wordt verwezen naar het Nationaal Handboek Crisisbeheersing (2022).
• De Ministeriële Commissie Crisisbeheersing (MCCb) is belast met de coördinatie en besluitvorming over het geheel 
aan maatregelen en voorzieningen met het oog op een samenhangende aanpak van de olie- of olieproduct-
crisis, van de hierdoor veroorzaakte cascade-effecten en van overige crises. De besluiten van de betrokken 
ministeries over de aanpak van de olie- of olieproductcrisis worden hier politiek-bestuurlijk afgestemd op de 
besluiten die andere ministers nemen om de gevolgen van de olie- of olieproductcrisis binnen hun eigen 
domein zoveel mogelijk te voorkomen en te beperken. De uitvoering van de maatregelen inclusief de 
toepassing van bevoegdheden geschiedt in overeenstemming met de in de MCCb genomen besluiten. De 
besluiten van de MCCb vormen het kader voor de uitvoering daarvan door publieke en private partners.
• De Interdepartementale Commissie Crisisbeheersing (ICCb) is een coördinerend en besluitvormend orgaan op hoog-
ambtelijk niveau (directeur, DG), onder voorzitterschap van de NCTV. De door de ICCb genomen besluiten worden 
zo nodig ter goedkeuring voorgelegd aan de MCCb. De ICCb bereidt de besluitvorming van de MCCb voor.
• Het Interdepartementaal Afstemmingsoverleg (IAO) adviseert en ondersteunt de besluitvorming van de ICCb en de 
MCCb. In kader van het LCP-O coördineert het IAO ook de werkzaamheden van de verschillende (interdepar -
tementale) maatregelgroepen en bundelt ze hun adviezen tot een coherent pakket.
• Het Nationaal Crisiscentrum (NCC) is het interdepartementaal coördinatiecentrum en knooppunt van en voor de 
bestuurlijke informatievoorziening en de crisiscommunicatie. Het NCC is de ondersteunende c.q. uitvoerende 
staf en het facilitair bedrijf ten dienste van de (voorbereiding van de) interdepartementale crisisbesluitvor-
ming, zowel op ambtelijk als op politiek-bestuurlijk niveau. Het NCC is het 24/7-informatieknooppunt en 
contactpunt van het Rijk en staat tijdens olie- of olieproductcrises met impact op lokale gezagen of veilig-
heidsregio’s in verbinding met debetrokken crisispartners, waaronder de veiligheidsregio’s.
• Het Nationaal Kernteam Crisiscommunicatie (NKC) adviseert de ICCb en MCCb over de te volgen rijksbrede 
communicatiestrategie en de communicatieve gevolgen van (voor)genomen besluiten. Het NKC ontwikkelt 
en coördineert de communicatie van het Rijk en de rijksoverheid en stemt deze waar nodig af met de 
betrokken andere publieke en private partners. Het NKC staat bij een olie- of olieproductcrisis in nauwe 
verbinding met het DAT van het ministerie van EZK en de doorlopende maatregelgroep communicatie zoals 
beschreven in paragraaf 4.6.
• Het Landelijk Operationeel Coördinatiecentrum (LOCC), onderdeel van het Ministerie van Justitie en Veiligheid, maakt 
deel uit van de nationale crisisstructuur en neemt deel aan het IAO. Bij het LOCC werken ervaren medewerkers 
vanuit de verschillende organisaties binnen het veiligheidsdomein zoals de veiligheidsregio’s, de nationale 
politie, de brandweer, het Ministerie van Defensie, GGD/GHOR, RIVM en het Rode Kruis. Het LOCC is daarmee 
organisatorisch en in de uitvoering een multidisciplinaire organisatie. Taken van het LOCC zijn:
- het zorg dragen voor het aanleveren van het multidisciplinair Landelijk Operationeel Beeld en het operatio-
neel advies bij nationale en internationale incidenten, crises, rampen en grootschalige evenementen
- het coördineren van regionale, nationale en internationale bijstand, met inbegrip van de bijstand, bedoeld 
in de Wet veiligheidsregio’s en de Politiewet 2012
- het op verzoek van betrokken partners ondersteunen bij regionale en bovenregionale incidenten, crises, 
rampen en grootschalige evenementen
- het, als zijnde de National Training Coördinator, zorgdragen voor de coördinatie, opleiding en inzet van de 
Nederlandse experts in het kader van EU Civil Protection Mechanism.
• Het Informatieteam (IT) wordt vanuit het NCC gefaciliteerd en ondersteunt de nationale crisisstructuur. Het IT 
stelt een actueel doorlopend landelijk beeld- en duiding op van de situatie ten behoeve van de nationale 
crisisstructuur en besluitvorming. Het IT stelt dit beeld en deze duiding samen op basis van de gezamenlijke 
beelden van de betrokken publieke en private partners. In het kader van het LCP-O voorzien COVA en EZK (en 
eventueel externe experts) het IT van specifieke informatie over de oliesector. Om dit te formaliseren is een 
aparte adviesgroep in het leven geroepen.
22 | Landelijk Crisisplan Olie
