7 Voorlopige afweging prioritaire gebruikers
7.1 Inleiding
In dit hoofdstuk is een voorlopige uitwerking opgenomen hoe men kan komen tot een afweging welke 
gebruikers (direct en indirect afhankelijk van ruwe olie of een olieproduct) aangewezen moeten worden als 
prioritaire gebruiker. De adviesgroep prioritaire gebruikers werkt dit verder uit.
Het hoofdstuk beschrijft eerst het voorgesteld theoretisch denkkader over hoe een overheid dient te handelen 
bij verdelingsvraagstukken en welke criteria dan van belang zijn. Vervolgens is een concept uitwerking gegeven 
van wie prioritaire gebruikers zijn in het scenario dieseltekort zoals geschetst in hoofdstuk 5. Deze concept 
uitwerking maakt gebruik van het stelsel Vitaal, theoretisch denkkader, van de lijst met ‘cruciale beroepsgroe-
pen’ zoals gedefinieerd tijdens de bestrijding van COVID en eerste feedback vanuit betrokken departementen.
Tenslotte is in paragraaf 7.3 beschreven welke stappen vakdepartementen kunnen zetten om nadere detaille-
ring aan te brengen binnen de concept uitwerking van prioritaire gebruikers. Het is uiteindelijk de taak van de 
doorlopende adviesgroep prioritaire gebruikers om de benodigde informatie te verzamelen en een advies 
richting het IAO te formuleren over wie, en waarom die, tot een bepaalde groep prioritaire gebruikers behoren 
in de situatie die zich voordoet. De MCCb besluit uiteindelijk over de definitieve lijst / groepen prioritaire 
gebruikers. Deze lijst kan afhankelijk van het type crisis verschillen, een tekort aan nafta heeft andere gebrui -
kers en andere cascade-effecten dan een tekort aan diesel bijvoorbeeld.
7.2 Vitale processen en prioritaire gebruikers
De doorlopende maatregelgroep prioritaire gebruikers heeft als taak om tijdens escalatiefase 0 van een 
(dreigende) olie- of olieproductcrisis de prioritaire gebruikers te bepalen. De basis die wij hanteren voor de 
indeling van gebruikers naar prioritaire gebruikers en niet-prioritaire gebruikers begint bij het stelsel Vitaal. 
Vitale processen zijn zo belangrijk voor de Nederlandse samenleving dat uitval of aantasting ervan tot ernstige 
maatschappelijke ontwrichting leidt en zo een bedreiging vormt voor de nationale veiligheid. Bij het vaststellen 
van prioritaire gebruikers zal dus ook moeten worden gekeken welke gebruikers als vitaal zijn (of in de 
voorspelbare toekomst zullen worden) aangemerkt. De vitale processen zijn immers doordacht en op basis van 
zwaarwegende criteria als vitaal aangemerkt; dit werkt ook door op prioriteringsvraagstukken. Uiteraard kan 
(door een vakdepartement) gemotiveerd worden aangeven dat een vitaal proces of vitale aanbieder in een 
specifiek geval verminderde of geen prioriteit zou moeten krijgen of juist beargumenteren dat een bepaalde 
activiteit ten aanzien van een bepaald olieproduct als prioritair aangemerkt zou moeten worden.
Voor concrete besluitvorming over prioritering van vitale processen of aanbieders is een volledig overzicht 
nodig van wie welk olieproduct verbruikt (direct of indirect), welke negatieve effecten er optreden in geval dat 
een proces/dienst stil komt te vallen en welke voorname cascade effecten er optreden in de keten onmisbaar. 
De volgende tabel biedt betrokken vakdepartementen een kader om deze informatie gestructureerd verder 
inzichtelijk te krijgen en helpt de adviesgroep prioritaire gebruikers (na invulling door vakdepartementen) bij 
het schrijven van hun advies aan de MCCb.
Landelijk Crisisplan Olie | 49
