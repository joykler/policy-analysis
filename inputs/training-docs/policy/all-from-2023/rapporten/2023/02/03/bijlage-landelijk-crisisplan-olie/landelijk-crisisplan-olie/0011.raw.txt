domeinen crisis ontstaat, wat uiteindelijk kan leiden tot maatschappelijke ontwrichting (cascade-effect). 
Denk hierbij bijvoorbeeld aan (in het geval van een dieseltekort) problemen met de bevoorrading van 
supermarkten en ziekenhuizen.
10. Vanwege de energietransitie zal de afhankelijkheid van olie en olieproducten voor bijvoorbeeld personen -
vervoer, wegverkeer en openbaar vervoer afnemen. Momenteel is de afhankelijkheid echter nog groot, en 
zijn duurzame alternatieven voor met name vrachtwagens en de scheepvaart beperkt beschikbaar. De 
(effectiviteit van op dit moment geïdentificeerde) maatregelen zullen mede hierom periodiek opnieuw 
bezien moeten worden.
Relatie tot andere planvorming
Het LCP-O is ingebed in de systematiek van de nationale crisisbesluitvorming. Het Nationaal Handboek 
Crisisbeheersing is het beleidskader en richtsnoer voor alle planvorming van en voorbereiding door de 
rijksoverheid en crisispartners op specifieke crises. Op basis van dit handboek worden specifieke afspraken 
vastgelegd in specifieke crisisplannen. Het LCP-O is de uitwerking op het gebied van (dreigende) olie- of 
olieproducttekorten en richt zich op het voorkomen en beperken van de maatschappelijke ontwrichting en de 
keteneffecten die zich naar mogelijk voordien. 
Het ministerie van EZK heeft, in samenwerking met departementen, veiligheidsregio’s en betrokken (branche)
organisaties, dit LCP-O opgesteld. Navenant aan het LCP-O is ook het distributieplan diesel opgesteld. Dit plan 
geeft uitwerking aan de operationele aanpak in het geval van een dieselcrisis. Het distributieplan diesel vormt 
een afzonderlijke bijlage bij het LCP-O.
Het NCP-Gas en het NCP-Elektriciteit geven uitwerkingen van effecten, maatregelen, sleutelbesluiten en 
dilemma’s die aan de orde kunnen zijn op het energiedomein, en die op punten samenhangen met het LCP-O. 
De crisisplannen hangen met elkaar samen en bevatten geen onderlinge hiërarchie. Wanneer de primaire 
oorzaak van een crisis ligt binnen het oliedomein, is het LCP-O te raadplegen. Voor de effecten van een 
olietekort in andere domeinen kunnen de betreffende crisisplannen worden geraadpleegd. 
1.4 Vaststellings- en implementatieprocedure
Het Landelijk Crisisplan Olie kent de classificatie (Traffic Light Protocol (TLP): Amber (Oranje). Dit betekent dat 
deze publicatie bestemd is voor betrokken organisaties en dat de informatie binnen de organisatie uitsluitend 
mag worden verspreid op een need-to-know-basis. 
Het Directeurenoverleg Crisisbeheersing (DOCB) is ambtelijk opdrachtgever van het LCP-O. Het LCP-O is 
opgesteld door een projectgroep met vertegenwoordigers van de ministeries van Economische Zaken en 
Klimaat, Infrastructuur en Waterstaat, Justitie en Veiligheid, Landbouw Natuur en Voedselkwaliteit, 
Binnenlandse Zaken en de veiligheidsregio’s en is hierbij ondersteund door experts van COVA en adviesbureau 
Berenschot. 
Het LCP-O is op 13 december 2022 vastgesteld door het Directeurenoverleg Crisisbeheersing (DOCB), en 
daaraanvolgend in de Raad Defensie Internationale Nationale en Economische Veiligheid van 24-1-2023  en de 
Ministerraad van 3-2-2023. De openbare versie van het Landelijk Crisisplan Olie wordt aangeboden aan de 
Tweede Kamer. 
1.5 Beheer en actualisatie crisisplan
Het Ministerie van Economische Zaken en Klimaat (EZK) en de Nationaal Coördinator Terrorismebestrijding en 
Veiligheid (NCTV) zijn eigenaar van en verantwoordelijk voor het beheer en de actualisatie van het LCP-O. Het 
ministerie van EZK beziet jaarlijks, in overleg met het ministerie van JenV en de betrokken actoren en organisa-
ties, of actualisering van het LCP-O nodig is. Vanwege de veranderingen in de internationale verhoudingen, zijn 
aanpassingen in planvorming denkbaar. Bij de actualisering van het LCP-O dient expliciet aandacht te zijn voor 
het opnemen van lessons learned uit ervaringen met crisisbeheersing en de voorbereiding daarop.
Landelijk Crisisplan Olie |
