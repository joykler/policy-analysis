4.10.5 Sectorale maatregelgroep Nederlandse voorraadinzet en -aankoop
De inzet van Nederlandse strategische voorraad is op verschillende momenten denkbaar en kent enige overlap 
met de huidige mate van interactie tussen het ministerie van EZK en het COVA. In de meeste gevallen zal de 
inzet van voorraden op internationaal niveau afgestemd worden, vanwege de gewenste effectiviteit van de 
maatregel. In uitzonderlijke gevallen, waarin sprake is van een situatie waarin de openbare orde en veiligheid in 
het geding is, kunnen de voorraden ook exclusief binnen Nederland ingezet worden. 
Bij de inzet van strategische voorraden geldt dat de inschatting van de situatie van belang is. In geval van een 
kortdurende situatie, dan kan de inzet van voorraad na afloop weer aangevuld worden. In geval van een 
langdurige situatie is het aanvullen van de voorraad langere tijd niet mogelijk, en geldt dat de voorraad 
éénmalig ingezet kan worden.
Functie: Departementale maatregelgroep die inzet van de strategische olievoorraad voorbereidt en 
doorvoert en aankoop aanvullende strategische voorraad organiseert. Ook aanvullende 
maatregelen voor commerciële voorraad aanhouden/verhoging, export verbod olie 
(producten).
Taak: • Voorstellen doen over voorraadinzet, waaronder voorbereiden NL standpunt ten behoeve 
van besluitvorming
• Coördinatie EZK- Energiemarkt met COVA en oliebedrijfsleven (in IEA- en EU-gremia 
informeren). 
• Ramen van het effect van de maatregel. 
• Uitvoeren van de maatregel.
• Nauwkeurige monitoring van de implementatie van de maatregel.
De taken hebben betrekking op alle aspecten van voorraadinzet, in alle eventuele omstan-
digheden, zowel internationaal, als regionaal en nationaal/lokaal.
Instelling: De maatregelgroep wordt ingesteld door de minister voor KE. 
Bezetting: • EZK directie Energiemarkt (voorzitter), EZK – COVA
• Mogelijk advisering via adviesgroep bedrijfsleven olie
• Mogelijk advisering ministerie van defensie.
4.11 Nafase 
Een olie- of olieproductcrisis heeft een nafase. In deze fase is het (dreigende) tekort verholpen en kan de markt 
vraag- en aanbod weer zelfstandig reguleren. De maatregelen die in de escalatiefasen genomen zijn, zijn niet 
langer nodig om de processen in de maatschappij van olie of een olieproduct te voorzien. Deze maatregelen 
worden in de nafase afgebouwd en teruggedraaid, de situatie wordt weer ‘normaal’. 
In de nafase is aandacht voor het evalueren van het functioneren van de crisisstructuur, en de gekozen aanpak. 
De evaluatie zal enerzijds gericht zijn op de procedure en procesmatige kant van de crisisbeheersing, en 
anderzijds inhoudelijk, over de impact en effecten van de genomen maatregelen. Hierbij ligt de focus op het 
leren van de situatie en het vastleggen van deze leerpunten voor een volgende crisis. Op basis van de evaluatie 
kan het ook nodig zijn om het LCP-O aan te passen.
Daarnaast kan in de nafase nagedacht worden op welke wijze in de toekomst het risico verkleind kan worden 
dat dezelfde crisis zich weer voordoet. Ook dient er nagedacht te worden hoe om te gaan met eventuele schade 
die verbruikers geleden hebben vanwege het verplicht stilvallen van hun activiteiten.
Deelnemers aan de evaluatie zijn alle partijen die in de crisis betrokken zijn bij de besluitvorming over en 
uitvoering van maatregelen.
40 | Landelijk Crisisplan Olie
