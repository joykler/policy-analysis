4.7 Crisiscommunicatie
Crisiscommunicatie is in algemene zin gericht op het informeren, het beantwoorden van de maatschappelijke 
informatiebehoefte, schadebeperking (het bieden van handelingsperspectieven) en op betekenisgeving. Een 
(dreigende) olie- of olieproductcrisis kan een behoorlijke impact hebben op het dagelijks leven. De communica-
tie is van groot belang om burgers en bedrijven op de hoogte te stellen van de situatie. In een tijd waarin door 
sociale media informatie (of die nu waar of niet waar is) binnen enkele minuten massaal gedeeld (kan) worden, 
zijn heldere uitgangspunten over de manier van communiceren van groot belang. Crisiscommunicatie heeft de 
volgende doelen: 
• Informeren: 
- Wat is er gebeurd? 
- Wat zijn de (mogelijke) gevolgen en effecten? 
- Wat zijn de verwachtingen van de duur van de situatie?  
- Welke maatregelen zijn/worden genomen? 
- Procesinformatie: hoe nu verder, wanneer verwachten we welke informatie? 
• Schade beperken (richting geven aan gedrag): 
- Waar vindt u informatie? 
- Wat moet u doen/laten? 
• Betekenisgeven (bestuurder): 
- Duiden van de situatie. 
- Verbinding maken met de gevoelens in de samenleving. 
- Verwoorden van de sfeer.
In het geval van een olie- of olieproductcrisis zijn veel maatregelen gebaseerd op communicatie. Zeker als het 
gaat om vrijwillige maatregelen, is communicatie essentieel. Voor het adviseren over en uitvoeren van 
communicatie over maatregelen, wordt een doorlopende adviesgroep ‘communicatie’ ingesteld. Deze 
adviesgroep werkt nauw samen met het NKC binnen de interdepartementale crisisstructuur. 
Betrokken actoren 
In geval van een (dreiging van een) crisis in het oliedomein met aanzienlijke maatschappelijke gevolgen 
stemmen de betrokken actoren hun timing en inhoud van communicatie zoveel mogelijk met elkaar af. 
Zichtbaarheid en tijdigheid van communicatie heeft als doel de impact van een crisis te beperken. Uitgangspunt 
is dat bij maatschappelijke ontwrichting als gevolg van crises in het oliedomein vastgehouden wordt aan de 
bestaande structuren, rollen en werkwijzen. 
Crisiscommunicatie bij crises in het oliedomein volgt de reguliere bevoegdheden en verantwoordelijkheden. 
Iedere betrokken partij communiceert bij een crisis waarbij interdepartementaal is opgeschaald vanuit de eigen 
verantwoordelijkheid over de eigen onderwerpen, maar stemt centraal in het NKC af over de timing en inhoud 
van de boodschap als de nationale crisisstructuur is geactiveerd. 
Nationaal 
Als de nationale crisisorganisatie nog niet is geactiveerd, coördineert het ministerie van EZK de communicatie 
vanuit de rijksoverheid. Zodra de nationale crisisorganisatie is geactiveerd, coördineert het NKC de pers- en 
publieksvoorlichting vanuit de rijksoverheid. De adviezen over en uitvoering van communicatie worden 
voorbereid in de doorlopende adviesgroep communicatie die specifiek in een (dreigende) olie- of een oliepro-
ductcrisis geactiveerd wordt. Indien nodig ondersteunt de Eenheid Communicatie van het NCC het lokaal of 
regionaal bevoegd gezag en de betrokken departementale directies Communicatie met adviezen, middelen en 
kunnen ervaringsdeskundigen ingeschakeld worden.
Het NKC adviseert in samenwerking met de adviesgroep ‘communicatie’ de crisisgremia op rijksniveau over de 
te volgen communicatiestrategie en de communicatieve gevolgen van de (voor)genomen besluiten. Het NKC 
communiceert over maatregelen en geeft procesinformatie over wat de overheid doet en waarom. Daarnaast 
formuleert het communicatiekaders en kernboodschappen, daar waar het de nationale bevoegdheden betreft, 
en stemt deze af met de veiligheidsregio/direct betrokken gemeente(n). 
30 | Landelijk Crisisplan Olie
