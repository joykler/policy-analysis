1.3 Afbakening
Dit LCP-O richt zich op (dreigende) tijdelijke of langdurige vermindering of uitval van de levering of beschik-
baarheid van ruwe olie en olieproducten in Nederland, alsmede op de keteneffecten die hierdoor worden 
veroorzaakt. Van een tekort is sprake als er niet voldoende van een olieproduct beschikbaar is  om te kunnen 
voldoen aan de bestaande vraag (de markt kan hier niet in voorzien). De oorzaak van een dergelijke situatie kan 
divers van aard zijn en zowel regionaal (als is het probleem dan minder groot) als nationaal optreden. 
Afhankelijk van de oorzaak kan de context ook zeer uiteenlopend zijn. Hoewel ruwe olie en olieproducten op 
een vrije internationale markt verhandeld worden, en problemen met de levering vrijwel zeker effecten zullen 
hebben op Europees niveau, richt het LCP-O zich op de beheersing van de risicoâ€™s binnen Nederland. In de 
praktijk is het voor veel maatregelen wenselijk dat er afstemming plaatsvindt op EU-, IEA- of NAVO-niveau. 
Dit crisisplan is bedoeld voor beleidsmatig gebruik en bevat daarom geen gedetailleerde operationele uitwer-
kingen van procedures. Het plan is van toepassing op situaties waarbij een (dreigend) tekort aan ruwe olie of 
olieproducten impact heeft op de maatschappij. Hierbij valt te denken aan maatschappelijke onrust, maat-
schappelijke ontwrichting en in het meest ernstige geval aan situaties waarbij de nationale veiligheid in het 
geding is. Het LCP-O vormt de basis voor de besluitvorming in deze situaties. De gevolgen van een tekort aan 
olie- of olieproducten kunnen doordringen in alle lagen van de samenleving. Dit plan richt zich dan ook op een 
brede aanpak om maatschappelijke ontwrichting te voorkomen of te beperken. 
Kenmerken
1. Crises in het oliedomein verschillen in een aantal opzichten van andere crisistypen: het type olieproduct 
heeft een sterk effect op de impact van een tekort op de maatschappij en de effecten die zich dan voor -
doen. Een tekort aan kerosine heeft immers een ander effect dan een tekort aan benzine in de maatschappij 
waardoor er andere maatregelen nodig zijn. 
2. Binnen het productieproces van de raffinaderijen is soms enige uitwisseling tussen bepaalde producten 
mogelijk, maar slechts in beperkte mate. Meer van het ene product produceren betekent minder van een 
ander product produceren. Een maatregel om tekort aan het ene product te verminderen kan dus gevolg 
hebben op de beschikbaarheid van andere producten.
3. De olievoorziening heeft een sterke samenhang met de gaslevering. In sommige gevallen kunnen gas en 
diesel uitgewisseld worden als energiebron. Gas wordt tevens gebruikt in  raffinageprocessen en om 
olietransport mogelijk te maken (om olieleidingen te verwarmen).  
4. De olievoorziening heeft een sterke samenhang met de elektriciteitslevering. In het geval van het wegvallen 
van elektriciteit kunnen (vitale) processen veelal overschakelen op noodstroomvoorziening. De nood-
stroomvoorziening draait op basis van dieselaggregaten. 
5. Ruwe olie en olieproducten worden op een vrije internationale markt verhandeld. Voor de meeste maatre-
gelen geldt in dit kader dat ze niet effectief zijn als ze niet in Europees/internationaal verband worden 
getroffen. Voor maatregelen die alleen binnen Nederland ingevoerd worden, geldt dat er sprake is van het 
weglekken van het effect naar het buitenland, of strategisch gedrag van gebruikers, producenten en 
handelaren. 
6. Een (dreigend) tekort heeft invloed op de (groothandels)prijzen van olieproducten. Prijsstijgingen leiden, 
zonder verdere maatregelen, tot strategisch gedrag en bezuinigingen door gebruikers. Prijsstijgingen 
kunnen ook leiden tot het stilleggen van bepaalde activiteiten (vraaguitval), omdat ze niet meer rendabel of 
betaalbaar zijn. Voor de eindgebruiker zijn ook de btw en de accijnzen een belangrijke variabele die de prijs 
bepalen.
7. Het COVA beheert de strategische voorraden voor Nederland. Inzet van voorraden wordt internationaal 
afgestemd in EU- en IEA-verband en gebeurt in opdracht van de minister voor KE. Tevens is militaire 
voorraadvorming in NAVO-verband van belang.
8. De inschatting van de termijn en de verwachte duur van het tekort, is met name voor de inzet van de 
strategische voorraad belangrijk. Op het moment dat een crisis zich voordoet en de strategische voorraad 
opraakt is het lastig, zo niet onmogelijk, om de voorraad aan te vullen. Inzicht in duur van de crisis noopt je 
ook om mogelijk andere keuzes te maken over welke processen vitaal zijn en welke processen eerder toch 
gerantsoeneerd moeten worden. Een (nagenoeg) lege voorraad maakt je als land ook kwetsbaar(der) in 
geopolitiek opzicht.
9. Bij een crisis in de olievoorziening zullen vroeg of laat keteneffecten ontstaan, waardoor in steeds meer 
10 | Landelijk Crisisplan Olie
