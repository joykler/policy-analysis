Managementsamenvatting
In de afgelopen maanden is binnen DUO de pilot Onnodige sekseregistratie (POS) uitgevoerd. 
De aftrap daarvoor werd gegeven op 1 november 2021 met deelname vanuit het ministerie 
van Onderwijs, Cultuur en Wetenschap (OCW), Atria en DUO. De inventarisatie liep tot eind 
maart 2022, waarna dit eindrapport steeds meer vorm begon te krijgen.
Aanleiding
In het regeerakkoord 2017-2021 ‘Vertrouwen in de toekomst’ is toegezegd dat onnodige 
geslachtsregistratie waar mogelijk wordt beperkt. In april 2019 heeft de minister van OCW in 
een kamerbrief de aanpak van onnodige sekseregistratie beschreven in een driesporenbeleid:
1. het opstellen van een afwegingskader;
2. het bevorderen van kennis en bewustwording;
3. het uitvoeren van onderzoek en ontwikkelen van handreikingen.
In het Coalitieakkoord 2021 – 2025 ‘Omzien naar elkaar, vooruitkijken naar de toekomst’ is 
het volgende opgenomen: ‘We blijven werken aan de acceptatie, veiligheid en emancipatie 
van de LHBTQI+ gemeenschap. Het Regenboogakkoord is hiervoor de basis. We voeren dit 
akkoord zorgvuldig uit met (initiatief)wetgeving en beleid.’ 
Doel van de pilot
De pilot heeft twee doelen: 
1. Analyse van de registratie en het gebruik van seksegegevens binnen DUO.  
Waar registreert en/of gebruikt DUO seksegegevens en waar is dit niet (langer) nodig?
2. V erzamelen van praktijkervaringen met de Toolkit ‘Onnodige sekseregistratie’. 
De analyse wordt uitgevoerd met behulp van de toolkit ‘Onnodige sekseregistratie’ van Atria en 
Transgender Netwerk Nederland (TNN). Aan DUO is gevraagd om praktijkervaringen te verzamelen, 
zowel voor de ontwikkelaars van de toolkit als voor volgende gebruikers.
Eindrapport Pilot Onnodige Sekseregistratie (POS)
