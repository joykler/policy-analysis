Een voorbeeld van het gebruik van afkomst-en seksegerelateerde indicatoren betreft de advisering 
van de IND over de verblijfsvergunning van een vreemdeling die zich als zelfstandig kunstenaar in 
Nederland wil vestigen. In de aanvraag daartoe is ook het geboorteland en de geboorteplaats van 
de vreemdeling opgenomen. De grondslag is de wettelijke verplichting (Vreemdelingenwet 2000, art. 
13, 25, lid 2.). De betrokken kandidaat is op de hoogte en het gebruik van de gegevens die nodig 
zijn om een advies aan de IND te kunnen uitbrengen over de verblijfsvergunning. De betreffende 
gegevens worden niet gedeeld.  
Een tweede voorbeeld waar afkomst-en seksegerelateerde indicatoren wordt benut betreft 
beleidsonderzoeken voor het hoger onderwijs. Hier wordt geëvalueerd en statistisch onderzoek 
gedaan naar beleid waarbij het kenmerk ‘geslacht’ relevant is; denk aan ‘meer meisjes in de techniek’ 
of ‘meer mannen voor de klas’. De grondslag voor deze verwerking ligt in artikelen 15 tot en met 18 
van de Wet register onderwijsdeelnemers. Er wordt kritisch gekeken naar de onder-zoeksvragen of 
de indicator geslacht verstrekt mag worden en op welk niveau (op persoonsniveau of geaggregeerde 
data). Steeds vaker wordt er van af gezien, maar soms is het juist van belang om deze indicator en 
het daarmee samenhangende beleid te evalueren.  
4.2 Dienst Uitvoering Onderwijs 
 
Dienst Uitvoering Onderwijs (DUO) heeft als doel om onderwijs en ontwikkeling mogelijk te maken. 
De wettelijke taken betreffen met name bekostiging, studiefinanciering en examens.  
De dienst maakt geen gebruik van risicomodellen waarin indicatoren van herkomst en geslacht 
worden benut. De dienst benut indicatoren van herkomst en geslacht overigens bij diverse 
verwerkingen. Deze zijn bij de toetsing als rechtmatig en behoorlijk geduid. 
Een voorbeeld van het gebruik van afkomstgerelateerde indicatoren betreft het aanvragen van 
studiefinanciering. Om te bepalen of iemand recht op studiefinanciering heeft zonder de Nederlandse 
nationaliteit (WSF2000 art. 2.2) is het nodig om de nationaliteitsgegevens van de aanvrager te 
registreren. Als het recht op studiefinanciering eenmaal is vastgesteld worden de 
nationaliteitsgegevens niet meer gebruikt. Er is geen toegevoegde waarde om dit naderhand nog 
eens te controleren. 
Een tweede voorbeeld van het gebruik van afkomstgerelateerde indicatoren betreft het vaststellen 
van aanvullende bekostiging voor onderwijsinstellingen in het primair onderwijs. Onderwijs-
instellingen in het primair onderwijs kunnen op grond van art. 19 van het Besluit bekostiging WPO 
2022 extra bekostiging ontvangen voor Nederlands onderwijs aan anderstaligen. Om de hoogte van 
deze bekostiging vast te kunnen stellen wordt de culturele achtergrond van de leerlingen benut zoals 
vastgelegd in het Register Onderwijsdeelnemers. 
DUO heeft voorafgaand aan dit onderzoek een Pilot Onnodige Sekseregistratie uitgevoerd. Deze pilot 
is uitgevoerd gegeven de inzet in het Regeerakkoord 2017-2021 om registratie van geslacht waar 
mogelijk te beperken. In het met deze rapportage aangeboden eindrapport zijn de bevin-dingen 
opgenomen en aanbevelingen gedaan. De bevindingen zijn op hoofdlijnen de volgende:  
 Er is een ervaren onderscheid tussen de ‘harde’ registratie van gegevens (waaronder sekse) ten 
behoeve van het uitvoeren van wet- en regelgeving, identificatie en gegevensleveringen, en het 
communiceren met de klant. Vooral in de communicatie worden mogelijkheden voor verbetering 
gezien op een relatief korte termijn en met verhoudingsgewijs geringe inspanning. 
 Binnen het onderdeel Onderwijsvolgers is binnen DUO al in een eerder stadium onderzoek verricht 
en wordt al gewerkt aan het genderneutraal communiceren naar de klant. Zo wordt in de 
algemene berichtgeving de klant aangeschreven in de actuele rol (bijvoorbeeld: ‘beste student’, 
of ‘beste debiteur’).  
 Wat betreft de ‘harde registratie’, is het niet registreren van sekse in de interne DUO registratie 
Basisadministratie Personen (BAP) vooralsnog geen reële optie. Het gegeven ‘geslacht’ is in het 
datamodel voor de BAP een verplicht gegeven en wordt ook gebruikt voor diverse doeleinden die 
voortkomen uit wettelijke verplichting. Ook is geslachtsregistratie nog nodig in het 
identificatieproces, beleid en voor onderzoek. 
Naar aanleiding van de pilot heeft DUO er voor gekozen de sekseregistratie in MijnDiploma’s te 
beëindigen: “Op de diploma’s van burgers die wij binnen onze systemen hebben opgeslagen, staat 
of de persoon in kwestie een man of vrouw is. Maar we kwamen erachter dat die informatie juridisch 
6
