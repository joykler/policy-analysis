Bij het uitvoeren van de opdracht zijn de volgende aspecten naar voren gekomen:  
 De scope van het onderzoek betreft allereerst uitvoering van wettelijke taken maar raakt ook de 
bedrijfsvoering en communicatie met burgers en instellingen. Bij elk dienstonderdeel is dat laatste 
het geval. Zo worden bij de aanstelling van personeel de wettelijk verplichte identiteitsgegevens 
verzameld. Werkgevers zijn wettelijk verplicht een kopie of scan van het identiteitsbewijs op te 
nemen in de loonadministratie. Op het identiteitsbewijs staan de geboorteplaats en nationaliteit. 
Deze verwerking is niet specifiek beoordeeld per dienstonderdeel. Een zelfde situatie doet zich 
voor bij veelvoorkomende processen zoals identificatie bij AVG-verzoeken, organiseren 
internationale conferenties etc.  
 Dat betreft evenzeer de gegevens die dienstonderdelen ontvangen van burgers bijvoorbeeld via 
burgerbrieven of bij sollicitaties. In de gegevens die burgers vrijwillig aanleveren kan informatie 
staan rondom de etniciteit en/of de nationaliteit van de schrijver (bijvoorbeeld in burgerbrieven). 
Gelet op het relatief lage risico zijn deze veelvoorkomende processen niet in deze rapportage 
nader toegelicht. Bij het onderzoek zijn de belangrijke en meest risicovolle verwerkingen 
betrokken en kan niet worden uitgesloten dat een of meer verwerkingen aan de aandacht zijn 
ontsnapt. 
 Belangrijke bijvangst van de uitvoering van de motie is de bewustwording van het gebruik van 
de indicatoren en de bevraging van de eigen processen op dit punt. Dat geldt tevens voor het 
gebruik van het verwerkingenregister, en de positionering van de Chief Privacy Officer en de 
Functionaris Gegevensbescherming bij de toetsing van verwerkingen op rechtmatigheid en 
behoorlijkheid.  
 Een andere bijvangst betreft het gebruik van geslacht in de communicatie met burgers: voorzien 
is te komen tot een meer inclusieve aanspreekvorm in die communicatie vanuit alle 
dienstonderdelen van OCW. 
 Garantie dat er onverhoopt in een voorkomend geval geen onrechtmatige of onbehoorlijke 
verwerking meer plaatsvindt, kan helaas niet worden gegeven. De resultaten van het onderzoek 
geven echter inzicht in het gebruik van indicatoren van herkomst en geslacht door OCW. 
Onderstaande resultaten van het onderzoek dienen tegen deze achtergrond te worden gelezen 
 
De resultaten van de uitvoering van motie 21 zijn hieronder samengevat en in algemene zin geduid. 
Meer uitgebreide informatie over de bevindingen per dienstonderdeel is opgenomen in hoofdstuk 4 
van dit rapport. De uitvoering van de motie bevat niet alleen het gebruik van afkomstgerelateerde 
persoonsgegevens als indicator in risicomodellen, maar ook het gebruik hiervan in 
gegevensverwerkingen in het algemeen. Als risicomodel is daarbij geduid “een set van regels en 
instructies die een computer geautomatiseerd volgt bij het maken van berekeningen om een 
probleem op te lossen of een vraag te beantwoorden”. Gegevens over iemands nationaliteit kunnen 
opgeslagen zijn (gegevensverwerking), maar geen indicator zijn van een risicomodel. Beide soorten 
gebruik zijn in het onderzoek meegenomen. 
 
De inventarisatie heeft één verwerking opgeleverd die als risicomodel is geduid waarbij indicatoren 
van herkomst en geslacht worden benut, namelijk bij de Inspectie van het onderwijs. Bij vier andere 
dienstonderdelen is eveneens sprake van gebruik van indicatoren van herkomst en geslacht, maar 
worden deze niet in risicomodellen benut. Voor deze vijf dienstonderdelen is ook bij nadere toetsing 
vastgesteld dat sprake is van rechtmatig en behoorlijk gebruik van deze indicatoren: 
Bestuursdepartement OCW, Dienst Uitvoering Onderwijs, Inspectie van het Onderwijs, Centraal van 
Toeten en Examens en Rijksdienst voor Cultureel Erfgoed.    
 
Bij de overige zes dienstonderdelen die in het onderzoek zijn betrokken is geen sprake van gebruik 
van afkomstgerelateerde indicatoren en indicatoren inzake geslacht, naast de verplichte verwerking 
bij indiensttreding van een medewerker en het gebruik zoals hiervoor benoemd: Nationaal Archief, 
Raad voor Cultuur, Onderwijsraad, Inspectie overheidsinformatie en erfgoed, Adviesraad voor 
Wetenschap, Technologie en Innovatie en Bureau Nederlandse Unesco Commissie.  
 
Van de vier dienstonderdelen die deze indicatoren benutten heeft de Inspectie van het onderwijs 
geconstateerd dat gebruik van geslacht in enkele gevallen niet (strikt) noodzakelijk is voor het doel 
van de verwerking en wordt gebruik beëindigd. Het College voor Toetsen en Examens heeft zich 
terzake beraden en geconstateerd dat gebruik vooralsnog nodig blijft.    
 
4
