1. Inleiding
Dit is het eindrapport van de Pilot Onnodige Sekseregistratie, die is uitgevoerd binnen de 
Dienst Uitvoering Onderwijs (DUO) tussen november 2021 en april 2022. De pilot is 
uitgevoerd door het Team Pilot Onnodige Sekseregistratie binnen DUO, in het bredere kader 
van de opdracht aan de Projectgroep OCW. Voor de uitvoering van de pilot is door de SG OCW 
opdracht gegeven aan de DG DUO. Binnen DUO heeft de DG DUO als gedelegeerd 
opdrachtgever de opdracht verstrekt aan de directeur Registers en Examens. De pilot is een 
uitvloeisel van toezeggingen in het Regeerakkoord uit 2017, met een bevestiging daarvan in 
het Coalitieakkoord van 2021.
De doelstelling van de pilot is het opsporen van onnodige registratie en het onnodig gebruik 
van sekse of geslacht aan de hand van een voor dit doel ontwikkelde toolkit: de ‘Toolkit 
1
Onnodige Sekseregistratie’ van Atria en Transgender Netwerk Nederland.
De toolkit ‘Onnodige sekseregistratie’ maakt onderscheid tussen juridische sekse, sociale 
sekse en sekse gerelateerde kenmerken. In dit rapport worden ook verschillende termen 
rondom sekse en/of geslacht gebruikt. We onderkennen de juridische sekse, die verwijst naar 
sekse zoals op dit moment geregistreerd staat in de landelijke Basisregistratie Personen (BRP) 
en op onder andere de geboorteakte en het paspoort. De aanduiding ‘gender’ die in dit 
rapport ook gehanteerd wordt ligt het dichtst bij de sociale sekse, waarbij het gaat om de 
sociale, culturele en psychologische kenmerken die ermee in verband gebracht worden. Het 
begrip sekse gerelateerde lichaamskenmerken lijkt primair relevant voor de gezondheidszorg, 
maar niet voor DUO. 
2
Voor DUO gaat het bij registratie , uitgaande van de BRP en de interne tegenhanger BAP 
(Basisadministratie Persoon), om de juridische sekse. In het recht wordt dit aangeduid met de 
term ‘geslacht’. In de praktijk kan iemand bijvoorbeeld juridisch geregistreerd zijn als vrouw, 
1 
Toolkit onnodige sekseregistratie | Atria
2 
Het opnemen en bewerken van (persoons)gegevens, bijvoorbeeld in een register of gegevensbestand. 
Registreren is (dan) het vastleggen van data, gegevens of onderwerpen die benodigd zijn voor formele of 
informele doeleinden. De term kan daarnaast verwijzen naar hetgeen vastgelegd is. De vastlegging van 
dergelijke zaken kan belangrijk zijn voor zakelijk, juridisch of persoonlijk gebruik.
Eindrapport Pilot Onnodige Sekseregistratie (POS) 6
