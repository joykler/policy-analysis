percentage meisjes/jongens, het percentage studenten met een migratieachtergrond en generatie 
e
(1 of hoger) als belangrijke achtergrondkenmerken. De (grote) verschillen tussen mbo-instellingen 
inzake deze achtergrondkenmerken zijn voor inspectie een aanleiding om de gerichte inzet van 
expertise bij instellingen te kunnen duiden. Het kan daarbij belangrijk zijn inzicht te hebben in de 
verandering van demografie op een instelling. De grondslag is de AVG; het betreft een wettelijke 
taak in zowel stelselkwaliteit als stelseltoezicht (artikel 23, Grondwet en artikel 3, eerste lid, sub d, 
4, vierde lid, en artikel 8, eerste lid, WOT).  
 
Een ander voorbeeld waar seksegerelateerde indicatoren gebruikt worden zijn de schoolgidsen. 
Scholen zijn verplicht om hun schoolgidsen naar de inspectie te sturen waarin vaak het geslacht van 
de medewerkers genoteerd staat. De schoolgidsen worden verzameld voor het toezicht, zoals ter 
voorbereiding op een onderzoek; echter wordt het geslacht niet verwerkt door de inspectie. Bij alle 
processen wordt gebruik gemaakt van gegevens op een geaggregeerd niveau (stelselniveau).  
 
Naar aanleiding van het onderzoek heeft de inspectie ervoor gekozen in enkele gevallen te stoppen 
met het registreren van het geslacht, zoals bij de correspondentie. Zij achten het niet functioneel 
(behoorlijk) om het geslacht van de correspondent te registreren en te benutten.   
 
4.5 College voor Toetsen en Examens 
 
Diploma's in Nederland zijn voor een belangrijk deel gebaseerd op landelijke, centrale examens. Het 
vertrouwen van vervolgopleidingen en werkgevers in diploma’s is afhankelijk van de kwaliteit van 
die examens. Het College voor Toetsen en Examens (CvTE) zorgt ervoor dat de centrale examens 
steeds van hoge kwaliteit zijn. Het CvTE neemt ook zelf examens af; de Staatsexamens VO en de 
Staatsexamens Nederlands als tweede taal (Nt2). Tot slot verzorgt het tot 1 augustus 2023 de 
Centrale Eindtoets (CET).  
 
Het College voor Toetsen en Examens maakt geen gebruik van risicomodellen waarin indicatoren van 
herkomst en geslacht worden benut. Het college benut indicatoren van herkomst en geslacht 
overigens bij diverse verwerkingen. Deze zijn bij de toetsing als rechtmatig en behoorlijk geduid. 
Een voorbeeld van het gebruik van deze indicatoren in verwerkingen is bij het aanmelden van het 
staatsexamen Nt2. Na aanmelding krijgen kandidaten een (digitale) vragenlijst opgestuurd waarbij 
de gegevens zoals nationaliteit, geslacht, vooropleiding en leeftijd worden opgevraagd; de kandidaat 
is overigens niet verplicht deze vragenlijst in te vullen. Het college verzamelt de gegevens voor 
onderzoek en toetsontwikkeling om zo aan te sluiten bij de doelgroep. De grondslag is artikel 2.72 
in de WVO 2020, de wettelijke taak om de staatsexamens Nederlands als tweede taal te organiseren 
en af te nemen. Een aantal onderdelen van deze taken heeft het CvTE aan DUO gemandateerd, wat 
volgt uit artikel 8 Bestuursreglement CvTE. Het CvTE heeft een taak van algemeen belang (art. 6 
eerste lid onder e AVG). Voor de verzameling van de gegevens voor de ontwikkeling van de toetsen 
behorende tot de staatsexamens ligt de wettelijke basis in artikel 21 Staatsexamenbesluit Nt2. 
Kandidaten verstrekken de gegevens op vrijwillige basis; de vragenlijst is anoniem en bevat 
informatie over het doel waarmee de gegevens verzameld worden.  
 
Een ander voorbeeld van een verwerking waarbij seksegerelateerde indicatoren worden gebruikt 
betreft de Toetsontwikkeling Centrale Eindtoets en normering eindtoetsen in het primair onderwijs. 
Het bevoegd gezag meldt leerlingen die de CET afnemen aan bij Stichting Cito. De school kan het 
geslacht invullen en het kan voorkomen dat de leerlingen zelf op het antwoord-blad hun geslacht 
invullen. Het doel van het verwerken van dit gegeven door de Stichting is te onderzoeken in hoeverre 
verschillend wordt gepresteerd door verschillende populaties, in dit geval gebaseerd op geslacht. 
Hierbij wordt bijvoorbeeld gekeken naar verschillen in standaardscores en beheersing van de 
referentieniveaus tussen jongens en meisjes die de CET afnamen. Het doel van dit onderzoek is te 
voorkomen dat leerlingen vanwege hun geslacht benadeeld worden tijdens de toetsafname en in de 
normering van de toets. De grondslag is de wettelijke taak van het CvTE en Stichting Cito. Het CvTE 
heeft tot taak op basis van artikel 2, zesde lid van de Wet CvTE, onder meer om de niveaus van de 
CET vast te stellen, de toets opgaven vast te stellen en de normering vast te stellen. Stichting Cito 
heeft op basis van artikel 3 van de Wet subsidiëring landelijke onderwijsonder-steunende activiteiten 
(SLOA) 2013 de taak om de CET te ontwikkelen en om onderzoek en aanvullende taken uit te voeren.
