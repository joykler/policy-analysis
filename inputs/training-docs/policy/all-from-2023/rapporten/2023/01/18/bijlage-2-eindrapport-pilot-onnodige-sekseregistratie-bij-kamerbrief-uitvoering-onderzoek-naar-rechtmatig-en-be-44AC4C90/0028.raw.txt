5. Aanbevelingen en vervolgstappen
5.1. Algemeen
In de pilot hebben we gezien dat de bewustwording omtrent (onnodige) sekseregistratie 
toeneemt en dat er veel bereidheid is om de sekseregistratie terug te dringen. Daarbij is van 
belang dat overheidsorganisaties en uitvoeringsinstanties niet los van elkaar of los van de 
RvIG gaat opereren. Dit is een overheidsbreed issue en het is noodzakelijk dat de gehele 
Nederlandse overheid hier één visie en een op elkaar afgestemde uitvoeringsrealiteit 
nastreeft, met daarin ook een overheidsbrede aanschrijfwijze en aanhef. Daarin moet het 
mogelijk zijn dat de burger de eigen voorkeur vastlegt, in een neutrale of inclusieve variant, of 
in een meer traditionele.
Ook wordt aanbevolen om overheidsbreed te onderzoeken of de rol van de geslachtsaandui-
ding bij het identificeren (waaronder in het kader van de vergewisplicht) kan komen te 
vervallen c.q. worden vervangen. Binnen DUO, en daarbuiten, wordt veelal de combinatie van 
burgerservicenummer, geboortedatum en geslacht gehanteerd om (een hoge mate van) 
zekerheid te verkrijgen dat een bepaald burgerservicenummer inderdaad de bedoelde 
persoon betreft.
Verder kan het registreren en hanteren van de sociale sekse mogelijk bijdragen aan het 
oplossen van de problematiek rond onnodige sekseregistratie. Bijvoorbeeld in gegevensleve-
ringen waarbij ‘geslacht’ een indicator is, zijn personen bij wie de sociale sekse afwijkt van de 
juridische sekse in het geheel niet zichtbaar. Dat bemoeilijkt gendergericht beleid. DUO ziet 
hier een taak weggelegd voor RvIG, met het oog op vastlegging in de BRP. Het is voor 
afzonderlijke overheidsinstanties en uitvoeringsorganisaties bijzonder inefficiënt om dit 
invidueel te ontwerpen en in te richten. Bovendien zou het voor de burger betekenen dat de 
inrichting ervan kan verschillen per organisatie en dat de burger bovendien bij elke organisa-
tie moet aangeven welke sociale sekse moet worden gehanteerd. 
Eindrapport Pilot Onnodige Sekseregistratie (POS)
