2.3.1. Afbakening ten opzichte van andere trajecten
Amendement Van Ginneken
Tijdens de uitvoering van de pilot werd DUO langs een ander spoor verzocht een globale 
impactbepaling te doen van uitvoeringsgevolgen van het amendement Van Ginneken bij de 
7
Transgenderwet . Kort samengevat betreft dit het globaal bepalen van de impact voor DUO 
wanneer in de BRP voor geslacht de waarde ‘X’ mogelijk wordt gemaakt. Dat is niet hetzelfde 
onderwerp als (de pilot) onnodige sekseregistratie, maar het betreft deels ook de processen 
en systemen die van belang zijn voor POS. In de eerste plaats betreft dat dan de BRP en 
binnen DUO de BAP. Aangezien de BRP een basisregistratie is heeft DUO de plicht om de 
gegevens te hanteren zoals de BRP ze registreert. DUO kan niet eigenstandig besluiten om 
voor bepaalde gegevens andere waarden te hanteren. Keerzijde is dan uiteraard dat indien 
besloten wordt om in BRP de waarde ‘X’ mogelijk te maken voor geslacht, DUO dan ook alle 
daarvoor benodigde aanpassingen zal moeten doorvoeren. De motie Van Ginneken is niet 
rechtstreeks een onderwerp voor de pilot, maar heeft indirect wel focus gebracht in het 
denken over de relatie BRP – BAP en sekseregistratie. 
Toekomstvisie Domein Persoon DUO
Relevant vanwege de registratie van persoonsgegevens is de Toekomstvisie Domein Persoon 
binnen DUO. In het kort gaat deze visie erover dat DUO in de toekomst een Domein Identiteit 
vormt, als opvolger van het huidige Domein Persoon. Het Domein Identiteit wordt ontwor-
pen om identificerende gegevens te vertalen naar een persoons-ID, waarmee intern gegevens 
en processen aan elkaar gekoppeld kunnen worden. Pas bij de output wordt het persoons-ID 
terug vertaald naar de daadwerkelijke persoon met behulp van gegevens uit BRP of gegevens 
die binnen DUO geregistreerd staan. In de tussentijdse verwerking gaat het om de relevante 
gegevens betreffende die persoon, niet om wie die persoon is. In de visie neemt DUO het 
standpunt in geen gegevens te willen beheren die reeds (door een bij wet aangewezen 
organisatie) beheerd worden. Enkelvoudig beheer en directe afname bij de bron vormt de 
meest effectieve wijze om tot gegevensminimalisatie te komen. Zolang directe afname 
vanwege technische beperkingen niet tot de mogelijkheden behoort maakt DUO gebruik van 
proxy’s die door de bronhouder (als een extensie van de basisregistratie) beheerd worden. 
7 
Detail 2022D02346 | Tweede Kamer der Staten-Generaal
Eindrapport Pilot Onnodige Sekseregistratie (POS)
