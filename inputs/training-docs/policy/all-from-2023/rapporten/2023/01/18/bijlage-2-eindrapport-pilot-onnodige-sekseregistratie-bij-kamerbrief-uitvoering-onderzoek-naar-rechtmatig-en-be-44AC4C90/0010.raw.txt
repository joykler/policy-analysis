3. Aanpak
De pilot is in november 2021 binnen DUO gestart met een kick-off. Daaraan voorafgaand zijn 
de voorbereidingen getroffen om invulling te kunnen geven aan deze opdracht en is het team 
Pilot Onnodige Sekseregistratie (team POS) samengesteld vanuit de verschillende hoofdtaken 
binnen DUO. Na de kick-off hebben de teamleden elk op het terrein van de hoofdtaak die zij 
vertegenwoordigen een inventarisatie uitgevoerd, met inschakeling van de nodige specialis-
ten. Tweewekelijks is het team POS (online) bijeen geweest om de voortgang te bespreken en 
knelpunten weg te nemen. De inventarisaties zijn medio maart afgerond, waarbij vanuit 
iedere hoofdtaak de resultatentabellen en beschrijvingen zijn opgeleverd. Aan de hand van 
deze stukken is vervolgens dit eindrapport vormgegeven. 
De omstandigheden, vooral gekenmerkt door de thuiswerksituatie, hebben enige invloed 
gehad op de doorlooptijd. Online overleg, ook al was dat in combinatie met bilaterale 
afstemming in diverse vormen, maakt het ingewikkelder om een onderwerp als dit snel en 
goed te doorgronden en bespreken. 
Vanuit het Team POS is de DUO Accountmanager van de afdeling Beleid en Strategie de 
verbinding naar de OCW directie Emancipatie, bij de OCW-projectgroep Onnodige sekse 
registratie. Helaas maakten onvoorziene omstandigheden een wisseling van accountmanager 
nodig, wat eveneens effect heeft gehad op de doorlooptijd.
De analyse van de registratie en het gebruik van de sekse is uitgevoerd per hoofdproduct van 
DUO zoals hieronder in de tabel is weergegeven, aangevuld met taken op het terrein van de 
bedrijfsvoering.
Hoofdtaken DUO Binnen Scope POS
Bekostigen van onderwijsinstellingen
Ja
Verstrekken van studiefinanciering en tegemoetkoming schoolkosten
Ja
Innen van lesgelden en studieschulden Ja
Erkennen van diploma's, beheren Diplomabank
Ja
Organiseren van school-, staats- en inburgeringsexamens
Ja
Eindrapport Pilot Onnodige Sekseregistratie (POS) 10
