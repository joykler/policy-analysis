Actielijn 3:  
Betaalbaar wonen bevorderen 
Opgave
Door schaarste en gestegen prijzen is een betaalbare huur- of koopwoning voor steeds minder mensen 
in Caribisch Nederland vanzelfsprekend geworden. Een deel van de huurders heeft moeite om de 
maandelijkse huurlasten op te brengen; een deel van de kopers is niet in staat de financiering van een 
koopwoning rond te krijgen, hoewel zij op basis van hun inkomen wel op verantwoorde wijze een 
hypotheek zouden kunnen dragen.
Met deze actielijn wordt bevorderd dat meer mensen hun huurlasten beter kunnen dragen en wordt 
bijgedragen aan de doelstellingen van het ijkpunt bestaansminimum. Verder wordt bevorderd dat 
financiering van een koopwoning voor mensen met een middeninkomen wordt verbeterd en dat 
zelfbouw wordt ondersteund.
Aanpak
Mensen moeten een woning kunnen vinden die past bij hun inkomen. 
Daarom gaan we:
1. De huurlasten van meer mensen met een laag of middeninkomen in lijn brengen met de doelstelling 
van het ijkpunt bestaansminimum
2. De financiering van koop of zelfbouw van een woning verbeteren 
IJkpunt
17
In 2018 stelde onderzoeksbureau Regioplan vast dat een deel van de inwoners van Caribisch Nederland 
onvoldoende inkomsten heeft om in de minimaal noodzakelijke kosten van levensonderhoud te kunnen 
voorzien. 
18
Naar aanleiding van dit onderzoek heeft het kabinet in 2019 een ijkpunt sociaal minimum vastgesteld 
in Caribisch Nederland. Het doel van het ijkpunt is om de kosten van levensonderhoud voor de 
inwoners van Caribisch Nederland terug te brengen tot een redelijk niveau en de inkomens te verhogen, 
zodanig dat de kloof tussen inkomens en noodzakelijke kosten wordt verkleind. Binnen de kosten van 
19
levensonderhoud vormen woonlasten een belangrijk element . 
Om de woonlasten te verlagen tot niet meer dan 33% van het inkomen, wordt in de sociale huursector 
20
sinds 2019 door BZK/VRO een verhuurdersubsidie op basis van een huur/inkomen-tabel verstrekt. 
Die subsidie stelt de sociale verhuurders in staat om lagere huren te vragen, waarmee de huurlasten 
uitkomen tussen 10% en 30% van het belastbaar huishoudinkomen. 
17 Regioplan (2018). Onderzoek naar een ijkpunt voor het sociaal minimum in Caribisch Nederland.
18 IJkpunt sociaal minimum: Het doel van het ijkpunt is om de kosten van levensonderhoud voor de inwoners van 
Caribisch Nederland terug te brengen tot een redelijk niveau en de inkomens te verhogen, zodanig dat de kloof 
tussen inkomens en noodzakelijke kosten wordt verkleind. 
19 Woonlasten: het totale bedrag aan woonkosten, zoals huur- of hypotheeklasten, inclusief bijkomende 
woonuitgaven, zoals onroerendzaakbelasting, gas, water en elektra
20 Verhuurdersubsidie: Het verschil tussen de rekenhuur (maximaal de liberalisatiegrenshuur) en de huur die de 
huurder op basis van zijn inkomen kan dragen (vastgelegd in een huur/inkomen-tabel) die door het Rijk aan de 
sociale verhuurders wordt vergoed. 
14 | Ministerie van Binnenlandse Z aken en Koninkrijksrelaties
