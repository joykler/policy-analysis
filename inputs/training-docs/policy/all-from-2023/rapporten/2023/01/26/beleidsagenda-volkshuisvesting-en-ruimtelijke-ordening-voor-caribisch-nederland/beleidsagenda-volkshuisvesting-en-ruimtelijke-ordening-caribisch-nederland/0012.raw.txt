Extra woningen bouwen (20 sociale huur en 50 betaalbare koop) en transformatie 
Daarnaast zullen maatregelen worden getroffen om het aanbod verder te vergroten:
• In het kader van het Project Huisvesting Kwetsbare doelgroepen zullen in 2023 op Bonaire 20 sociale 
huurwoningen met zorgvoorziening worden gebouwd voor mensen met psychiatrische problematiek, 
kwetsbare MBO-studenten, slachtoffers van huiselijk geweld en ex-gedetineerden. Voor Sint Eustatius 
en Saba zal nader worden bekeken welke behoefte er is. BZK/VRO stelt voor deze nieuw te bouwen 
sociale huurwoningen een verhuurdersubsidie beschikbaar. Die subsidie stelt de sociale verhuurders 
in staat om lagere huren te vragen, waarmee de huurlasten uitkomen tussen 10% en 30% van het 
belastbaar huishoudinkomen. De woningen zullen worden voorgefinancierd door BZK/VRO en zullen 
worden beheerd en verhuurd door de lokale woningstichtingen. Toewijzing zal plaatsvinden op basis 
van het lokale toewijzings- en urgentiebeleid. 
• Woningstichting Fundashon Cas Bonairiano (FCB) zal op Bonaire 50 betaalbare koopwoningen 
bouwen. Oplevering voorzien in 2025. 
• Er wordt sterker ingezet op transformatie van bestaand vastgoed. Er zal worden geïnventariseerd 
welk bestaand vastgoed, b.v. van het Rijksvastgoedbedrijf, kan worden ingezet voor maatschappelijke 
8
doelen, waaronder (tijdelijke) woningbouw. 
Toekomstige woningbouwprojecten stimuleren en stroomlijnen
9
Tot het verschijnen van nulmetingen en woonbehoefteonderzoeken per eiland is niet precies duidelijk 
hoeveel en welk type woningen er gebouwd moeten worden naast de 515 betaalbare woningen die al 
zullen worden gebouwd. 
Tegelijkertijd zijn er signalen die aangeven dat met dit aantal nog geen gezonde balans tussen vraag 
en aanbod op de woningmarkten van de eilanden wordt bereikt. Zo zijn de wachtlijsten ook na het 
10
opleveren van de 465 sociale huurwoningen nog omvangrijk, en geeft de makelaarsvereniging Bonaire 
aan dat er ook na de bouw van de 50 betaalbare koopwoningen een tekort zal zijn. 
Het bouwproces van initiatief tot realisatie duurt lang. Daarom worden in afwachting van de 
11
onderzoeken en de sociaaleconomische en demografische ontwikkelingen alvast stappen gezet om 
nieuwbouwprojecten te stimuleren, zodat er zo snel mogelijk zo veel mogelijk sociale huurwoningen, 
middenhuurwoningen en betaalbare koopwoningen kunnen worden gerealiseerd.
8 Dit is onder voorbehoud van de bij RVB beschikbare capaciteit en mits de primaire functie van vastgoed als 
huisvesting Rijksdiensten blijft prevaleren.
9 Actielijn 1: Basis op orde brengen. 
10 Na oplevering van de 465 sociale huurwoningen staan er naar schatting nog ca. 625 huishoudens op de wachtlijst 
op Bonaire, ca. 70 op Sint Eustatius en ca. 40 op Saba. De wachtlijsten zijn niet op elk eiland actueel, dus dit betreft  
een schatting.
11 Het CBS verwacht in 2030 een inwonertal van 31.800 personen in Caribisch Nederland; een bevolkingsgroei van  
1,9% per jaar
12 | Ministerie van Binnenlandse Z aken en Koninkrijksrelaties
