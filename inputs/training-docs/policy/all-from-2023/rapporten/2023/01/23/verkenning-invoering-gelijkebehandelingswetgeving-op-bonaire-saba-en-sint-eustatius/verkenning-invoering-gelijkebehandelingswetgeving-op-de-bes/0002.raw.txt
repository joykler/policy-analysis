4
op de BES. Het College voor de Rechten van de Mens (het College) heeft hier 
5
ook herhaaldelijk toe opgeroepen, zo ook de Nationaal Coördinator tegen 
6
Discriminatie en Racisme (NCDR). Voorts hebben de bestuurscolleges van de 
drie openbare lichamen aangegeven deze wetgeving zo snel mogelijk in- en 
uitgevoerd te willen zien in het Caribische deel van Nederland. 
 
Een externe commissie, bestaand uit ondergetekenden G.A.E. Thodé (oud-
gezaghebber Bonaire en voorzitter van de Commissie toezicht bescherming 
persoonsgegevens (Cbp) BES) en J.J. van Eck (oud-Staatsraad Raad van State 
en lid van de Cbp-BES), vanuit het ministerie van BZK ondersteund door S.M 
Vogel-Koelman en B.M. Veltkamp, heeft in samenwerking met de openbare 
lichamen en de meest betrokken ministers, verkend wat er voor nodig is om 
deze wetgeving te kunnen invoeren en toepassen op de BES. Hierbij zijn tevens 
institutionele aspecten betrokken; bezien zijn de wenselijkheid op de BES van 
een lokale anti-discriminatievoorziening (voor melding en registratie van 
discriminatie en ondersteuning van slachtoffers) en van een oordeelsvormende 
instantie (doet uitspraak naar aanleiding van individuele klacht). Tot slot is 
gekeken naar de belasting die in- en uitvoering van de wetgeving met zich 
brengt voor bestuur, burgers en bedrijven.  
Deze verkenning ligt thans voor u. 
 
De voorbereiding van de verkenning bestond uit: 
- Het artikelsgewijs doornemen van de gelijkebehandelingswetten, samen met 
de betrokken departementen (zie voor het verkregen beeld hst. 2.3); 
- Gesprekken met instituties, te weten het College, Discriminatie.nl (de 
brancheorganisatie van de anti-discriminatievoorzieningen (ADV’s)), de NCDR 
en de NO (zie voor het verkregen beeld hst. 2.2); 
- Een werkbezoek aan de eilanden van 1-13 november 2022 (zie voor het 
verkregen beeld hst. 2.1). 
In hoofdstuk 2 worden de verkregen inbreng en signalen weergegeven. Op basis 
daarvan worden in hoofdstuk 3 door de commissie conclusies getrokken en 
aanbevelingen gedaan inzake de invoering van de gelijkebehandelingswetgeving 
en institutionele voorzieningen. Voor zover reacties en inbreng betrekking 
hebben op andere of verwante onderwerpen, vallen deze buiten de reikwijdte 
van de verkenning. Wel worden deze vermeld en ingebracht in andere daarvoor 
in aanmerking komende lopende of voorgenomen (beleids-)trajecten. 
 
Hst. 2 Consultatie gesprekspartners 
 
2.1 Werkbezoek: beelden per eiland 
De drie openbare lichamen worden vaak samengepakt onder de noemer 
Caribisch Nederland maar zijn onderling verschillend (onder andere in ligging, 
7
omvang, aard en demografie). Uiteraard zijn er ook overeenkomsten, zoals het 
insulair karakter en de staatkundige structuur binnen Nederland. Maar het blijven 
 
4
 Zie Kamerstukken II 2017/18, 34 338, nr. 3. 
5
 Zie onder meer de brief aan de staatssecretaris van Digitalisering en Koninkrijksrelaties van 14 maart 2022. 
6
 Zie het Nationaal Programma tegen Discriminatie en Racisme 2022, p. 88. 
7
 Er is geen sprake van een entiteit met de naam “Caribisch Nederland”. De verkenning laat zien dat de 
onderlinge verschillen tussen de openbare lichamen vragen om een gedifferentieerde aanpak in de uitvoering. 
2
