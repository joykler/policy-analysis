vraagstuk van de ongelijkheid binnen Nederland ten gevolge van de geografische 
ligging wordt gemist. 
 
Randvoorwaarden 
Het wordt nodig geacht dat inwoners er op gaan vertrouwen dat deze wetgeving 
voor hen verbeteringen meebrengt.  
Men is zich ervan bewust dat in- en uitvoering van de 
gelijkebehandelingswetgeving lusten en lasten met zich brengt; het kan 
bijvoorbeeld geld kosten om gebouwen toegankelijker te maken.  
 
St. Eustatius 
Algemeen beeld op Sint Eustatius 
Er bestaat bij de meeste gesprekspartners steun voor integrale invoering van de 
gelijkebehandelingswetgeving. Er wordt waarde gehecht aan de bescherming die 
deze wetgeving biedt. Er moet ruimte zijn om bij de toepassing ervan de lokale 
feiten en omstandigheden te betrekken. In de eilandsraad is men evenwel 
sceptisch; invoering wordt als paternalistisch gezien en op gespannen voet met 
religieuze waarden beschouwd. Ook acht men invoering van de wetgeving niet op  
alle onderdelen wenselijk, aangezien de omstandigheden op het eiland anders 
zijn (klimaat, cultuur, kleine en kwetsbare bedrijven) en er zorgen zijn over 
benadeling door toepassing van de nieuwe wetgeving. 
 
Sociale bescherming 
Op St. Eustatius leeft de dringende wens om gelijkgeschakeld te worden met 
Europees Nederland als het gaat om sociale bescherming of sociale zekerheid. De 
vraag leeft of en hoe de gelijkebehandelingswetgeving gaat helpen op het gebied 
van sociale bescherming. De toepasselijkheid van deze wetgeving op het 
vraagstuk van de ongelijkheid binnen Nederland ten gevolge van de geografische 
ligging wordt gemist. Men vindt het moeilijk uit te leggen dat de (horizontale) 
gelijkebehandelingswetgeving wordt ingevoerd, terwijl de overheid tegelijkertijd 
de (verticale) ongelijke behandeling binnen Nederland in stand houdt. 
 
Randvoorwaarden 
Door de gesprekspartners wordt gewezen op de noodzaak van handhaving; 
regelgeving is in zichzelf een belangrijk signaal, maar effectuering is de kern 
(‘otherwise nothing is going to happen’). 
 
Er is tevens behoefte aan invoering van de Participatiewet en implementatie van 
het VN-Verdrag Handicap.
