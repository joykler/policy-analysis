- Nauw contact met de backoffice 
Het is wenselijk bij het realiseren van een antidiscriminatievoorziening op de 
BES gebruik te maken van de expertise, ervaring en kennis binnen 
Discriminatie.nl, de landelijke vereniging van ADV’s. Discriminatie.nl is mede 
daarom bereid om een opleiding en ondersteuning aan te bieden voor de 
toekomstig medewerkers van de ADV op de BES-eilanden. 
 
Aandachtspunt: betrek Caribische landen 
Discriminatie.nl pleit ervoor om de verkenning aan te grijpen om ook voor 
Curaçao, Aruba en Sint Maarten een anti-discriminatievoorziening te initiëren. 
Met inachtneming van de staatsrechtelijke verschillen zouden de landen 
betrokken kunnen worden bij dit proces. Mogelijk heerst ook daar de behoefte 
om een ADV in te richten. 
 
Nationale Ombudsman 
In het kader van de verkenning is gesproken met de Nationale ombudsman, die 
sinds 2010 ook klachten behandelt op Bonaire, Sint Eustatius en Saba. 
Algemene reactie 
Er zijn de ombudsman geen expliciete klachten over discriminatie door de 
overheid bekend. Dit betekent geenszins dat er geen problemen zijn met 
discriminatie. Ongelijke behandeling is verborgen, het kan overal voorkomen en 
het werkt door in thema’s als onderwijs, vergunningverlening en 
armoedebestrijding. Met name lijkt onderscheid naar geslacht, seksuele 
gerichtheid, ras en leeftijd (ouderen) voor te komen. 
Snelle, integrale invoering van de gelijkebehandelingswetgeving in CN is nodig, 
alsmede het instrumentarium om ongelijke behandeling te bestrijden. 
Randvoorwaarden 
- Lokale inbreng 
Uitgangspunten bij inrichting van een antidiscriminatievoorziening:  
o fysieke nabijheid (alleen digitale klachtbehandeling is onvoldoende) 
o gebruik van de eigen taal 
o vertrouwen (onder andere door te werken met vaste gezichten) 
- Samenwerking front- en backoffice 
De ombudsman gaat uit van een brede frontoffice (‘intakers’) met 
verbindingen naar backoffice (onder andere het College en de Nationale 
ombudsman) en een voorlichtende en signalerende taak. De oordelende 
functie is sluitstuk. 
- Brede juridische bijstand 
Bijstand en registratie worden gezien als mogelijke hoofdtakken. In dat kader 
is aansluiting bij de recente ontwikkelingen rond het Juridisch Loket op de 
BES van belang. Hierbij is eveneens samenwerking met de No een wens. 
- Kennis over grondrechten 
Aandacht voor grondrechten op de universiteiten van Curaçao en Aruba is 
nodig; zo kunnen lokale mensen worden opgeleid en geëquipeerd.
