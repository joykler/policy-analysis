Oordelende instantie 
Op Saba wordt de meerwaarde gezien van een onafhankelijke oordelende 
instantie, zoals het College voor de rechten van de mens. Aandachtspunten zijn: 
een snelle casusbehandeling (een te lange doorlooptijd van zaken zal ertoe 
leiden dat mensen geen klachten meer zullen indienen), toegankelijkheid, fysieke 
en digitale behandeling, en voorlichting in vier talen. 
Zowel bij de gesprekken over het Juridisch Loket als over de oordelende instantie 
werd benadrukt dat het hier gaat om een bewustwordingsproces om Sabanen 
meer in staat te stellen om hun rechten te kennen en te effectueren 
(empowerment). Dit proces heeft tijd en inspanning nodig. 
 
Sint Eustatius 
Algemeen beeld op Sint Eustatius 
Bij de gesprekspartners op Sint Eustatius werd de instelling van instituties als 
een anti-discriminatievoorziening en een oordelende instantie van grote waarde 
geacht. Het investeren in dergelijke instituties bevordert de democratische 
rechtsstaat, versterkt de rechtspositie van inwoners en zorgt voor werk- en 
stageplekken. 
Een anti-discriminatievoorziening als onderdeel van een breed juridisch loket 
wordt noodzakelijk geacht, met op elk eiland een fysieke vestiging of frontoffice 
(geen shared service centre voor de hele BES). De menselijke waardigheid staat 
onder druk; een loket helpt om de stille minderheid voor zichzelf op te laten 
komen (‘letting them know they have a voice’).  
 
Juridische bijstand en oordelende instantie 
Er was op Sint Eustatius een brede roep om te investeren in instituties om de 
stille minderheid bewust te maken van het nut en effect van regels. Ook op Sint 
Eustatius wordt daarbij outreachend werken, midden in de samenleving, van 
belang geacht. Het is nodig dat betrouwbare medewerkers op Sint Eustatius 
blijven doorvragen, duidelijkheid scheppen en misverstanden voorkomen. 
Bovendien is goede dataverzameling nodig, zodat er zicht komt op discriminatie. 
Er moet een structurele inbedding van de voorziening komen (‘don’t call it a 
pilot’) waarin geïnvesteerd wordt. En tegelijkertijd: ga stap voor stap te werk, 
niet alle prioriteiten kunnen tegelijk worden aangevat.  
Ook op Sint Eustatius werd aangegeven dat door de invoering van instituties – 
een breed juridisch loket en oordeelsvorming door het College - andere 
(overheids-)diensten en informele circuits worden ontzorgd. 
 
 
 
 
 
12
