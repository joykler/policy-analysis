- Toegankelijkheid  
Het proces van oordeelsvorming moet toegankelijk zijn voor de (lokale) 
samenleving. Onderzocht moet worden welke manieren van klachtmelding het 
beste aansluiten bij de situatie ter plekke. Tegelijkertijd lijkt het onwenselijk 
als zittingen uitsluitend digitaal plaats zouden vinden. 
NCDR 
In het eerste Nationaal Programma tegen Discriminatie en Racisme van 19 
september 2022 heeft de Nationaal Co√∂rdinator tegen Discriminatie en Racisme 
(NCDR) gepleit voor een spoedige en integrale implementatie van de 
gelijkebehandelingswetgeving en de uitvoering van mensenrechten in Bonaire, 
Sint Eustatius en Saba. In gesprek met de verkenners heeft de NCDR dit nader 
toegelicht. 
Algemene reactie 
Artikel 1 Grondwet is het moreel kompas bij handelen van de overheid, burgers 
en organisaties. De situatie van inwoners van de eilanden is ongelijk aan die in 
Europees Nederland. De noodzaak tot versterking van bestuurskracht op de BES 
is geen excuus om de ongelijkheid tussen het Europese en het Caribische deel 
van Nederland in stand te houden. Er wordt met klem aangedrongen op integrale 
invoering van de gelijkebehandelingswetgeving. 
Sociale bescherming, sociale zekerheid en aanverwante wet- en regelgeving 
moeten worden gelijkgetrokken (onder andere het minimumloon, regelingen 
omtrent zwangerschap, partnerpensioen, adoptie voor paren van gelijk geslacht, 
bescherming tegen huiselijk geweld, de Transgenderwet, kerndoelen over 
seksuele diversiteit). 
Randvoorwaarden 
- Inrichten van een goede infrastructuur  
De NCDR pleit voor het inrichten van een goede infrastructuur als 
randvoorwaarde om mensenrechten in het Caribische deel van Nederland te 
verbeteren. Het spoedig installeren van een meldpunt voor discriminatie waar 
inwoners terecht kunnen met vragen en klachten over de overheid, werkgevers 
etc. is wenselijk. Daarnaast zouden inwoners van CN toegang moeten krijgen tot 
de oordelenprocedure van het College voor de Rechten van de Mens, al dan niet 
toegespitst op de situatie op de eilanden. Van belang is hierbij te denken in 
concrete oplossingen. 
Uitzetten van een concreet tijdpad 
Niet alleen voor de gelijkebehandelingswetgeving moet een concreet tijdpad 
worden uitgezet maar ook voor de inwerkingtreding van 
mensenrechtenverdragen zoals het VN-Verdrag Handicap en het Verdrag van 
Istanbul. 
Tevens dienen meldpunten te worden ingericht met een breed mandaat (o.a. 
klachtbehandeling, voorlichting, bewustwording  en dataverzameling). Daarnaast 
dient de Wet gemeentelijke antidiscriminatievoorzieningen (Wga) in werking te 
treden in CN (zie pagina 88 van het Nationaal Programma). 
 
14
