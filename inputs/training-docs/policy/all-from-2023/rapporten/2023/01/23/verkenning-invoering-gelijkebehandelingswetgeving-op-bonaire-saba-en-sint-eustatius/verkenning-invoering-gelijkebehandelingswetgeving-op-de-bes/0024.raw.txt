• Er moet sprake zijn van een structurele voorziening en bij voorkeur 
geoormerkte financiering; 
• Zorg voor een actieve (outreachende) opstelling; 
• Werk in de op de eilanden gehanteerde talen; 
• De frontoffice dient, in het kader van hulp en bijstand, ook mediation als taak 
te hebben. Dit is toegankelijker en sneller dan het oordelende proces (maar 
laat die mogelijkheid onverlet); 
• Werk in de backoffice met dedicated teams en maak gebruik van de expertise 
en ervaring binnen onder meer de landelijke vereniging van anti-
discriminatievoorzieningen Discriminatie.nl, het College voor de rechten van 
de mens en de Nationale ombudsman. 
• Medewerkers van het juridisch loket moeten breed inzetbaar zijn en elkaar 
kunnen vervangen. Dat geldt ook voor de behandeling van meldingen inzake 
gelijke behandeling.  
 
Voorts: 
• Benut het momentum en begin vooruitlopend op inwerkingtreding van de 
gelijkebehandelingswetgeving met een ‘voorloper’, die zich richt op advies, 
voorlichting, bewustwording en het in kaart brengen van de problematiek 
(dataverzameling). Zo gaat het onderwerp leven en worden inwoners en 
instanties niet overvallen. Bovendien werkt het preventief. De voorloper kan 
vervolgens doorontwikkeld worden naar een volwaardige frontoffice; 
• Zorg dat lokale sleutelfiguren nauw betrokken worden bij de taken en 
activiteiten van de ‘voorloper’. Dit zorgt voor draagvlak en vertrouwen bij 
inwoners.  
 
De oordelende functie is het sluitstuk. Bij de inrichting hiervan, wij gaan uit van 
belegging van deze taak bij het College, achten wij de volgende 
randvoorwaarden van belang: 
• De eigenheid van de eilanden moet in de organisatie worden geborgd. Een 
dedicated kamer voor Caribische geschillen met vaste bezetting is, zeker de 
eerste jaren waarin nog geen zicht op aantallen en soorten verzoeken om een 
oordeel bestaat, nog niet opportuun. In elk geval is wenselijk dat van meet af 
aan een of meer plaatsvervangende leden/juristen worden benoemd die 
vanuit de BES de betreffende raadkamer bemensen. Het is wenselijk na 5 jaar 
te evalueren of dit model nog steeds passend is; 
• De raadkamer houdt in beginsel zitting op de eilanden. Zittingen via 
beeldverbinding hebben, zeker in de aanvangsfase, niet de voorkeur. 
• Het is wenselijk de backoffice – in ieder geval voorlopig - bij het College in 
Europees Nederland te organiseren. Daarvoor is de vorming van een 
dedicated team van juridisch ondersteuners met kennis van de eilanden 
nodig, dat hiervoor capaciteit krijgt en de BES er niet ‘even bij doet’; 
• Capaciteit moet worden vrijgespeeld en geborgd. Het plaatsvervangend 
Collegelid/-leden op de BES moet(en) een beroep kunnen doen op de 
backoffice, waarbij hij/zij niet moet concurreren met prioriteiten in Europees 
Nederland; 
• Er moet worden voorzien in structurele financiering van de op de BES 
toegespitste activiteiten van het College. 
24
