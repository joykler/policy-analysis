- faciliteren van groeimogelijkheden voor de voorziening. Deze moet de kans 
krijgen om te groeien (neem daar tenminste 3-4 jaar voor). Het is belangrijk 
dat er lokale mensen (inclusief stagiaires rechten) kunnen worden opgeleid. 
Vooruitlopend op wettelijk kader zou alvast moeten worden begonnen met 
voorlichting. 
Andere naar voren gebrachte succesfactoren en taken van een anti-
discriminatievoorziening, bij voorkeur gekoppeld aan een Juridisch Loket:  
- dichtbij de mensen staan en vertrouwen opbouwen 
- mensen daar daadwerkelijk hulp in het loket bieden en doorgeleiden naar 
verdere hulp als dat nodig is  
- schrijven van brieven, contact opnemen met instanties, voorlichting geven, 
doorverwijzen 
- samenwerking zoeken met overheidsdienstverleners en andere instanties 
- objectiveren en duiden van klachten (is er sprake van discriminatie of van 
andere hulpvraag), managen van verwachtingen. 
Oordelende instantie 
Voor wat betreft een individuele oordelende instantie wordt door de 
gesprekspartners, om redenen van synergie, gedacht aan het College. Daarmee 
wordt aangesloten bij wat er al is en goed functioneert (met gespecialiseerde 
kennis van de gelijkebehandelingswetgeving). 
In de opbouwfase zou de werkwijze van de Nationale ombudsman gevolgd 
kunnen worden. Een model zou kunnen zijn dat Collegeleden één of twee keer 
per jaar de eilanden bezoeken met een backoffice in Europees Nederland. 
Randvoorwaarden zouden zijn: een vast toegewezen ondersteunend team, vaste 
uren en bezoldiging en beschermde capaciteit en focus.  
Andere naar voren gebrachte succesfactoren en taken van de toetsende instantie 
zijn: 
- een positionering onafhankelijk van de overheid  
- een benoeming van leden los van de politiek  
- laagdrempeligheid (in benadering en logistiek; contactpersonen moeten 
benaderbaar zijn. Dit is essentieel vanwege schroom om beroep te doen op 
en te staan voor eigen rechten) 
- in contact zijn en blijven met gesprekspartners  
En: overweeg een vorm van mobiele hulp. 
Beide instituties worden op Bonaire beschouwd als versterking van de 
rechtspositie van inwoners, mits aan de nodige randvoorwaarden wordt voldaan. 
Daarbij is van belang dat er een goede infrastructuur ontstaat, maar geen 
bureaucratie en dat er een lokale capaciteit ontstaat die aansluiting heeft met en 
tegelijkertijd enige afstand heeft tot de gemeenschap (dat noemt men een 
lastige balans, ‘a tight rope’). 
 
 
 
10
