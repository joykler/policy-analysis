18 Oberon 
als een soort nieuwe tussenhandelaar door via hun platform leermethodes aan te bieden. Scholen 
kunnen ook zelf materiaal toevoegen of open leermaterialen koppelen. Niet alle uitgeverijen willen 
meewerken aan een platform van een andere partij. Ze willen hun vrijheid van publicatie niet aan 
banden leggen door zich aan de regels van het platform van een andere partij te committeren (Van der 
Vegt, 2018). Het gebruik van Learnbeat sluit daarmee het gebruik van bepaalde methoden uit wat 
invloed heeft op de ervaren keuzevrijheid. Kortom, er is meer samenwerking onder regie van de 
overheid tussen marktpartijen nodig om dergelijke problemen te beteugelen en te komen tot platforms 
die een grotere meerwaarde voor het onderwijs hebben (Bisschop et al., 2021).
