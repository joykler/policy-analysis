6 Oberon 
2 Ontwikkeling van de leermiddelenmarkt 
 
In dit hoofdstuk behandelen we hoe de leermiddelenmarkt als gevolg van digitalisering de afgelopen 
jaren is veranderd. Uit de literatuur komen de volgende ontwikkelingen in de markt naar voren: 
• De opkomst van digitaal materiaal naast folio 
• De consolidatie en spreiding van marktpartijen 
• De opkomst van platforms 
 
2.1 Digitaal materiaal naast folio  
 
Digitaal en papieren materiaal worden gecombineerd 
Digitaal leermateriaal werd door docenten in het po en vo voorafgaand aan de Covid-pandemie nog 
vooral gezien als een aanvulling op het papieren materiaal (SLO, 2018). Inmiddels worden de unieke 
voordelen van digitale materialen steeds meer ingezien (o.a. flexibel en modulair, maatwerk en 
differentiatie, gebruik data, continue updates van materiaal). Naast papierenmaterialen – die overigens 
eigen unieke voordelen hebben – wordt nu steeds vaker gekozen voor een breder leermaterialenpakket 
1
met zowel digitaal als folio leermateriaal (Bisschop et al., 2021). Doordat beide vormen worden 
aangeschaft, brengt dit extra kosten met zich mee.  
 
2
LiFo-pakketten komen tegemoet aan de vraag vanuit scholen naar een combinatie van folio en digitaal 
leermateriaal. Naast een volledige digitale lesmethode krijgen scholen voor een meerprijs ook papieren 
werkboeken. Digitale materialen kunnen rechtstreeks aan de gebruikers geleverd worden zonder de 
tussenkomst van distributeurs. Door het gebruik van papieren verbruiksmaterialen is er ook geen 
complexe logistieke dienstverlening nodig, omdat deze in tegenstelling tot gehuurde leerboeken niet 
meer teruggenomen hoeven te worden. Uitgeverijen benoemen ook dat zij de meerwaarde van de 
tussenhandelaren niet direct evident vinden in een markt waar digitale leermiddelen en 
verbruiksmaterialen dominant zijn (van der Vegt et al., 2018). Het gevolg is dat het belangrijkste 
businessmodel van de distributeur (het verhuren van boeken) aan het verdwijnen is. De taken van 
distributeurs versimpelen en uitgeverijen gaan de prijs en de voorwaarden voor scholen bepalen. 
Daarnaast lijdt de ontwikkeling richting LiFo en productaanbestedingen tot een gunstige 
concurrentiepositie van uitgeverijen ten opzichte van distributeurs. 
 
Het LiFo-concept wordt door uitgeverijen min of meer opgedrongen (van der Vegt et al., 2018). Het 
wordt scholen vrijwel onmogelijk gemaakt om voor het ‘ouderwetse’ en goedkopere verhuurmodel te 
kiezen. Hoewel scholen vragen om bredere leermaterialenpakketten, wil dit niet zeggen dat zij ook 
vragen om LiFo-pakketten. Enerzijds is er sprake van aanbod wat de vraag volgt als het gaat om het 
verbreden van het leermaterialenpakket, anderzijds pushen aanbieders (uitgeverijen) ook eenzijdig hun 
 
1
  Bisschop et al. (2021) spreken van een toenemende voorkeur voor blended learning en een blended leermaterialen pakket. 
Wij gebruiken de term ‘blended’ niet, omdat ook een verandering van didactiek impliceert die verder gaat dan alleen het 
gebruik van zowel papier als folio materiaal. 
2
  Het LiFo-model is een afkorting van licentie-foliomodel. Scholieren krijgen bij het LiFo-model met één licentie toegang tot 
de gehele digitale methode, voor alle leerjaren en onderwijsniveaus. Daarnaast krijgen ze, als de school ervoor kiest, voor 
een klein bedrag ook folio (papieren) materiaal. Dit is vaak een geïntegreerd leer-werkboek, waarin de leerlingen ook 
aantekeningen/opgaven in maken. Ze kunnen het boek dan ook behouden: het materiaal hoeft niet meer terug naar het 
leermiddelenfonds van de school of naar de leermiddelendistributeur. Bron: https://www.kennisnet.nl/artikel/6628/het-
lifo-model-een-nieuw-aanbod-voor-leermateriaal/
