8 Oberon 
Het gevolg van deze ontwikkelingen is dat aanbieders verticaal en horizontaal groeien, om zo goed 
mogelijk aan de vraag te kunnen voldoen en hun waarde voor scholen zo groot mogelijk te maken. Zo 
neemt de distributeur Iddink in 2009 het administratiesysteem Magister over om de digitale component 
van de dienstverlening te versterken en haar positie in de markt te versterken. Sanoma Learning 
(moederbedrijf van de uitgever Malmberg) neemt in 2016 vervolgens Iddink over, waarmee de 
uitgeverij haar kennis en expertise in distributie en ELO-dienstverlening uitbreidt (Bisschop et al., 2021). 
In 2019 neemt Sanoma Learning ook ELO It’s Learning over en versterkt haar positie nog verder. 
 
Dergelijke consolidatieslagen veroorzaken de nodige zorgen in het onderwijs over afhankelijkheid van 
scholen van deze grote aanbieders (zie bijvoorbeeld de beslissingen van de ACM, 2019; 2021). Ook 
scholen zijn (daarom) in de loop van de jaren meer gaan samenwerken om een sterkere positie in de 
onderhandelingen met uitgevers en distributeurs te verkrijgen. In 2014 en 2017 stelden de VO-raad en 
de PO-Raad een gezamenlijk programma van eisen op, waarmee ze aan aanbieders duidelijk wilden 
maken wat scholen precies willen. Inmiddels is ook in 2018 de coöperatie SIVON door bestuurders 
opgericht. SIVON bundelt de vraag naar leermiddelen van meerdere scholen, zodat de scholen een 
sterkere positie hebben in het stellen van eisen en een betere prijs kunnen onderhandelen. 
 
Nieuwe toetreders 
Naast consolidatie, ontstaat door digitalisering ook ruimte voor nieuwe spelers op de digitale markt. Het 
gaat hierbij vaak niet om aanbieders van een complete leerlijn of methode, maar om aanbieders van 
digitale oefen- en toetssoftware. Voorbeelden in het po zijn Squla, Muiswerk, Rekentuin en 
Languagenut (Bisschop et al., 2016) en in het vo zijn er open leermaterialen aanbieders zoals VO-
content, KhanAcademy NL, Math4All, en oefensoftware aanbieders zoals Dedact, Deviant, Exova, 
Iktel.nl, BetterMarks, Studyflow, Simulise, LessonUp, SlimLeren, EduSmart, It’s Learning, BeatsNBits, 
Oefenweb, Staal & Roeland en Eduactief (Imandt et al., 2016). Blink is een uitgever van digitale 
lesmethoden, Snappet en Gynzy worden als vervanging van werkboeken gezien en niet als methode 
(Bisschop et al., 2016). Deze toetreders wekken naar mate ze groeien ook de interesse van de grote 
spelers. Ze worden soms overgenomen door uitgeverijen of distributeurs, zoals It’s Learning door Iddink 
(Imandt et al., 2016). 
 
2.3 Grotere rol van platforms 
 
Nog los van de tijdelijke toevlucht tot afstandsonderwijs maken onderwijsinstellingen de laatste jaren 
steeds meer gebruik van digitale platforms. Een digitaal platform is een service die een verbinding 
maakt tussen producten en consumenten, vaak zonder zelf producten aan te bieden. De interactie 
tussen producten en consumenten is aan vastgestelde regels gebonden. Bekende voorbeelden zijn 
YouTube (digitale verbinding tussen personen, de personen maken de content), Uber (verbindt lifters en 
bestuurders zonder zelf taxi’s te hebben) en Marktplaats (verbindt kopers en verkopers van 
3
tweedehandsproducten). In het onderwijs kennen we platforms die een single-sign-on bieden, zoals 
Basispoort en Momento en in het vo Learnbeat (Van der Vegt et al., 2018). In Momento vindt ook data-
uitwisseling tussen producten plaats, waarmee methode overschrijdende rapportages gemaakt kunnen 
worden (Van der Vegt et al., 2018). Er zijn ook platforms opgekomen die leermaterialen van 
verschillende uitgeverijen overzichtelijk bij elkaar zetten voor onderwijsinstellingen die leermaterialen 
 
3
  Met single-sign-on heeft onderwijspersoneel door een keer in te loggen toegang heeft tot alle verschillende digitale 
toepassingen, vaak ook van verschillenden aanbieders, die de school gebruikt.
