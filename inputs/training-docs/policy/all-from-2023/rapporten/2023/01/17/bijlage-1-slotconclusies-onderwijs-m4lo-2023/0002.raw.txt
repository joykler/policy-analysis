Komen overeen: 
 
1. Platform samenwerking hoger onderwijs  
- De ministers nemen kennis van de voortgang van de werkgroep en onderschrijven het 
belang van een gezamenlijk platform hoger onderwijs en PhD-onderzoek in het 
Caribisch deel van het Koninkrijk. 
 
- De ministers gaan akkoord met de voortzetting van de werkgroep Onderwijsonderzoek 
in een platform Samenwerking hoger onderwijs. 
 
2. Stimuleren lerarenopleiding 
De ministers nemen kennis van de voortgang van de werkgroep Stimuleren 
lerarenopleiding, blijven het proces ondersteunen en kijken uit naar de 
uitvoeringsvoorstellen op de ABC-eilanden binnen 3 maanden na het resultaat van het 
onderzoek naar “human capital planning”. 
 
3. Examens 
De ministers nemen kennis van de voortgang van de werkgroep, geven aan dat een helder 
kader voor het samenwerkingsprotocol erg belangrijk is en zien een afgestemd kader 
tegemoet voor het samenwerkingsprotocol in het volgende ministerieel vierlandenoverleg 
om het aldaar vast te stellen. 
 
4. Nederlands als vreemde taal 
De ministers nemen kennis van de stand van zaken van de werkgroep Nederlands als 
vreemde taal (NVT), ondersteunen de voortgang van het proces en kijken bij het volgende 
ministerieel vierlandenoverleg uit naar de evaluatie van het project “Duurzaam onderwijs 
Nederlands in het Caribisch deel van het Koninkrijk”.  
 
5. Studiefinanciering 
De ministers nemen kennis van het memo van de werkgroep Studiefinanciering en gaan 
akkoord met het voorstel om de mogelijkheden te onderzoeken om een wettelijke grondslag 
te creëren binnen de lokale wetgeving voor het uitwisselen van gegevens.  
 
6. Samen gezond 
De ministers nemen kennis van de voortgang van de werkgroep Samen gezond en kijken uit 
naar een nauwe samenwerking met het “Platform vierlandenoverleg Gezondheidszorg”.
