Stand van zaken rampenbestrijding in Caribisch Nederland 2022  
Sint Eustatius bezig is met de bouw van een Emergency Operations Centre (EOC) 
dat ook als boveneilandelijke coördinatiecentrum kan dienen.  
Aangekondigde maatregelen in beleidsagenda 2021-2025  
JenV zet zich ervoor in, samen met onder meer de waarnemend  
Rijksvertegenwoordiger, dat de samenwerkingsvormen op elkaar aansluiten. Deze 
krijgen een plek in de bestaande plannen en planvorming van Caribisch Nederland 
en Europees Nederland (en bij voorkeur ook in die van de landen). Bovendien moet 
dit alles onderling worden afgestemd en in samenhang met elkaar gaan 
functioneren. Daarnaast zet JenV het periodiek overleg met de gezaghebbers en de 
rampencoördinatoren van de openbare lichamen voort, waarvoor ook de 
waarnemend Rijksvertegenwoordiger wordt uitgenodigd. Ook het 
interdepartementaal overleg crisisbeheersing, onder voorzitterschap van JenV, 
wordt voortgezet en fungeert als platform waar crisisbeheersing en gerelateerde 
zaken in het Caribisch deel van het Koninkrijk besproken en afgestemd worden.  
Bevindingen 2022  
Op de eilanden vinden regelmatig opleidingen en oefeningen plaats (door covid-19 
waren deze tijdelijk minder, maar ze worden momenteel weer opgepakt). De 
(hulpverlenings-) diensten afzonderlijk doen dat, maar oefenen gebeurt ook met de 
crisisteams en diverse partners als luchthaven of energiebedrijf tezamen, met de 
Rijksvertegenwoordiger erbij en/of een ministerie in Europees Nederland als 
Defensie en Infrastructuur en Waterstaat (hierna: I&W).  
Ter voorbereiding op de mogelijke passage van een orkaan is in 2022 door JenV, 
BZK en de Rijksvertegenwoordiger een (digitale) masterclass hurricanes 
georganiseerd.  
De drie eilanden oefenen allemaal apart (met Rijksvertegenwoordiger, Defensie of 
I&W), boveneilandelijk oefenen (dus met twee of drie eilanden tegelijkertijd) 
gebeurt niet. Geïnterviewden geven aan dat dat door afstand, drukte en dergelijke 
nauwelijks te organiseren is.  
JenV, Rijksvertegenwoordiger en gezaghebbers hebben drie keer per jaar een 
overleg met elkaar. Hoewel een overleg als zodanig door geïnterviewden als zinvol 
wordt gezien, zijn de bij dit overleg betrokken mensen niet onverdeeld enthousiast 
over het resultaat hiervan: ‘er wordt veel gepraat maar het leidt tot weinig concrete 
actie’.  
Het in 2019 opgestelde Handboek crisisbeheersing voor de Caribische delen van het 
Koninkrijk heeft bestaande structuren, protocollen, regels en dergelijke in kaart 
gebracht. Daarnaast zijn voor een aantal dreigingen/risico’s bestuurlijke 
7
netwerkkaarten gemaakt, waarin aangeven is wat de taken en bevoegdheden van 
betrokkenen bij zo’n risico zijn.  
Ondanks overleg en oefeningen blijft er volgens geïnterviewden de nodige spanning 
bestaan in de samenwerking tussen eilanden en Europees Nederland. Iedereen 
geeft aan dat in geval van nood er altijd hulp komt vanuit Europees Nederland of 
8
vanuit een van de CAS-landen ; daar heeft men alle vertrouwen in. Maar er is op 
dit gebied weinig structureel vooraf geregeld. Bij nood moeten de eilanden altijd 
zelf ad hoc acties ondernemen voordat er iets gebeurt.  
De eilanden klagen dat ze in Europees Nederland niet begrijpen wat de eilanden 
nodig hebben, dat dat vaak toch iets anders is dan wat in Europees Nederland 
                                                
7
 Op NIPV.nl zijn alle netwerkkaarten te raadplegen  
8
 CAS staat voor Curaçao, Aruba en Sint Maarten  
13
