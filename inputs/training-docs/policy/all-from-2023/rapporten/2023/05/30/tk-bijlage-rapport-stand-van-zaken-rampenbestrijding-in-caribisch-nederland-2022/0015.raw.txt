Stand van zaken rampenbestrijding in Caribisch Nederland 2022  
nodig is. Dit hebben ze vooral ook weer tijdens de covid-crisis ervaren. Mensen die 
gestuurd worden kennen de lokale context niet en ‘voordat ze over de 
verwonderpunten heen zijn gaan ze alweer weg.’   
Ook de samenwerking tussen eilanden en Rijksvertegenwoordiger staat (nog 
steeds) onder druk: het goede werk dat de Rijksvertegenwoordiger en zijn team 
tijdens de covid-crisis volgens velen hebben gedaan, is na covid ook weer snel 
vergeten. De meeste geïnterviewden vinden de Rijksvertegenwoordiger een 
onnodige schakel tussen de eilanden en Europees Nederland. Ze geven aan liever, 
beter en sneller zelf /rechtstreeks zaken met Den Haag te doen.   
De eilanden realiseren zich dat ze klein en kwetsbaar zijn en dat ze bij een ramp of 
crisis hulp van buitenaf nodig hebben, maar geven aan te allen tijde zelf de regie te 
willen houden.   
Het al voor 2010 bij de vorming van de drie openbare lichamen geopperde idee om 
de krachten te bundelen, bijvoorbeeld door met zijn drieën een soort 
veiligheidsregio te vormen, werd toen en wordt nog steeds door alle drie 
afgewezen; ook een door een paar geïnterviewden geopperde aansluiting bij een 
veiligheidsregio in Europees Nederland wordt door de openbare lichamen niet als 
goed alternatief gezien om de eigen kwetsbaarheid op te lossen.   
De BES is een fictie, zo geeft een geïnterviewde aan en de uitspraken van andere 
geïnterviewden lijken dit te bevestigen: er is niet veel dat ze bindt aan elkaar, het 
gezamenlijk politie- en brandweerkorps ten spijt, dus ook een samenwerking tussen 
de drie voelt voor de openbare lichamen niet zo vanzelfsprekend als Europees 
Nederland wellicht denkt.   
Integendeel: samenwerking wordt veeleer gezocht in de nabije regio; vooral vanuit 
Bonaire wordt sterk gekeken naar Curaçao en Aruba voor ondersteuning en hulp. 
Niet alleen door het openbaar lichaam maar ook door politie, brandweer en 
gezondheidszorg.  
9
Op de bovenwinden lijkt dit minder het geval te zijn. Saba en Sint Eustatius 
hebben in 2022 weliswaar samen een oil-spill training uitgevoerd, echter dit soort 
acties zijn door capaciteits- en budgetproblematiek lastig structureel te 
organiseren. Verder verkennen Saba en Sint Maarten de mogelijkheden tot een 
Memorandum of Undertanding op het gebied van opleiden en oefenen. Dit heeft 
nog niet geleid tot een concrete samenwerking.   
De Inspectie heeft anderszins niet vernomen dat sprake is van concrete 
samenwerking tussen de Saba, Sint Eustatius en Sint Maarten.  
De Rijksvertegenwoordiger is voornemens in 2023 samen met de 
vertegenwoordiger van Nederland in de CAS-landen om drie gezamenlijke 
oefenmomenten met een boveneilandelijk scenario uit te voeren: een op de 
10
bovenwinden, een op de benedenwinden en een met de zes eilanden tezamen.   
Deelconclusie  
De aanbeveling is deels opgevolgd.  
De energie om samen te werken lijkt niet in een samenwerking tussen de drie 
eilanden in CN te zitten. Nut en noodzaak daarvan worden door de drie eilanden 
niet gezien. Ook de Rijksvertegenwoordiger als intermediair tussen de eilanden en 
Europees Nederland is tot nu toe door de eilanden als weinig zinvol ervaren. De 
                                                
9
 De bovenwinden zijn de zgn. SSS-eilanden: Sint Maarten, Sint Eustatius en Saba   
10
 De benedenwinden zijn de zgn. ABC-eilanden: Aruba, Curaçao en Bonaire  
14
