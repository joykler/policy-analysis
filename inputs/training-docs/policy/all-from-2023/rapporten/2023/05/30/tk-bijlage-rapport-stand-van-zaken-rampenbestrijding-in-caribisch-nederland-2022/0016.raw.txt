Stand van zaken rampenbestrijding in Caribisch Nederland 2022  
samenwerking met de CAS-landen stimuleren ligt volgens de Inspectie meer voor 
de hand en heeft meer kans van slagen.   
5.    Robuustheid crisisorganisatie  
De Inspectie constateerde in 2018 dat de continuïteit van de crisisorganisatie (ten 
tijde van de orkanen) weliswaar niet in gevaar geweest, doch dat deze wel onder 
druk heeft gestaan. Het uiterste van mensen is gevraagd en de Inspectie zag daarin 
een groot afbreukrisico. Bij bijvoorbeeld meer slachtoffers had de continuïteit wel in 
gevaar kunnen komen.  
Aanbeveling Inspectierapport 2018   
- Richt de crisisorganisatie op de eilanden meer robuust in.   
Zorg bijvoorbeeld dat er reserveteams of -mensen klaar staan om te ondersteunen 
of vervangen, of al op de eilanden zelf zijn.   
Aangekondigde maatregelen in beleidsreactie 2018  
Op basis van de Veiligheidswet BES is de minister van JenV verantwoordelijk voor 
het stelsel van de brandweerzorg, de rampenbestrijding en crisisbeheersing in 
Caribisch Nederland.   
Voor de uitvoering ervan zijn de openbare lichamen verantwoordelijk. De 
doelstelling is dat de openbare lichamen voldoende zijn toegerust om risico’s en 
crises te voorkomen en te beheersen, nu en in de toekomst. Door de schaalgrootte 
zijn de crisisorganisaties op de eilanden gering in omvang en blijkt het lastig 
achtervang te regelen voor sleutelfuncties. Besproken wordt hoe te komen tot een 
regionale pool van functionarissen die over en weer ondersteuning kunnen bieden.  
Aangekondigde maatregelen in beleidsagenda 2021-2025   
De doelstelling is dat de eilanden voldoende zijn toegerust om risico’s en crisis te 
voorkomen en te beheersen, nu en in de toekomst. Om hiertoe te komen zet JenV 
in op een aantal onderwerpen. Ten aanzien van de robuustheid geeft JenV aan dat 
de specifieke behoeftes van de openbare lichamen voor het versterken van kennis 
en professionaliteit op crisisbeheersing worden bekeken. Onderzocht zal worden of 
een duurzame pool van personen met noodzakelijke capaciteiten voor de 
crisisorganisatie kan worden gerealiseerd om te kunnen zorgen voor beschikbare 
capaciteit in geval van een crisis.     
Bevindingen 2022  
Alle geïnterviewden geven aan dat de door JenV in de beleidsreactie en 
beleidsagenda aangekondigde pool van personen (achtervang) niet gerealiseerd is. 
Een geïnterviewde omschrijft dit als volgt: ‘JenV belooft wel een en ander om in het 
kader van personeelstekort op de eilanden een pool te vormen. Die belofte is jaren 
geleden al aan de openbare lichamen gedaan, maar vervolgens gebeurt er niets’.   
Zoals hierboven al vermeld beschikken BKCN en KPCN over teams die ze bij een 
(mogelijke) crisis vanaf Bonaire naar Saba en Sint Eustatius sturen. Deze teams 
bieden ondersteuning voor de politie en de brandweer, niet voor de 
crisisorganisatie.  
Nagenoeg alle geïnterviewden, inclusief geïnterviewden binnen JenV, geven aan dat 
de door JenV beschikbaar gestelde middelen niet toereikend zijn om een robuuste 
crisisorganisatie in te richten en in stand te houden. Met die middelen kun je 
volgens hen - vaak met extern ingehuurde expertise – net de diverse crisisplannen 
maken en up-to-date houden en een aantal oefeningen organiseren. Voor een 
robuuste crisisorganisatie is meer nodig, zoals uitbreiding van de crisisorganisatie 
met functionarissen die puur en alleen met crisisbeheersing bezig zijn, het inrichten 
15
