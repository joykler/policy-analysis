Stand van zaken rampenbestrijding in Caribisch Nederland 2022  
ontwikkelde taakkaarten voor functionarissen binnen de crisisorganisatie beschouwt 
de Inspectie als een goed voorbeeld.  
Het doel van alle door JenV aangekondigde maatregelen is dat de eilanden 
voldoende toegerust zijn om risico’s en crisis te voorkomen en te beheersen, nu en 
in de toekomst. Iedereen geeft echter aan dat de crisisorganisaties op de eilanden 
momenteel niet robuust genoeg zijn ingericht om risico’s en crisis te voorkomen en 
te beheersen. Onduidelijk echter is wat de eilanden momenteel aankunnen. 
Daarvoor ontbreekt een normenkader.   
De Inspectie is van oordeel dat daarom per eiland en per risico een 
capaciteitsanalyse uitgevoerd moet worden om zodoende tot een norm te komen. 
Op deze manier wordt aan voornoemd doel tegemoet getreden.  
6.    Systeem/stelsel van rampenbestrijding in CN  
De Inspectie constateerde in 2018 dat alle onderdelen van het systeem ieder voor 
zich goed hebben gefunctioneerd, maar niet voldoende in samenhang en 
afgestemd. Het systeem van de rampenbestrijding heeft dus niet gefunctioneerd 
zoals in de veiligheidswet BES beoogd is, was haar conclusie.  
Aanbeveling Inspectierapport 2018  
Onderzoek of het functioneren van het gehele systeem van rampenbestrijding zoals 
nu vastgelegd is in wet en planvorming, van CoPI tot MCCb inclusief de rol van de 
Rijksvertegenwoordiger, voor de BES passend en sluitend is.   
Aangekondigde maatregelen in beleidsreactie 2018  
De evaluatie van de Veiligheidswet BES wordt opgepakt nadat de uitkomsten van 
de evaluatie Wet Veiligheidsregio’s bekend zijn en verwerkt.   
Aangekondigde maatregelen in beleidsagenda 2021-2025  
De evaluatie van de Veiligheidswet BES start in 2021.   
Bevindingen 2022  
17
De Inspectie stelt vast dat de evaluatie van de Veiligheidswet BES is uitgevoerd.   
De conclusie daarvan is dat het systeem van brandweerzorg, rampenbestrijding en 
crisisbeheersing overeenkomstig de wet is ingericht, maar dat dit systeem 
kwetsbaar is.   
Met name doordat het sterk persoonsafhankelijk is vanwege geringe beschikbare 
capaciteit op de eilanden.  
Op dit moment wordt ten behoeve van een beleidsreactie door JenV bekeken hoe 
18
en waar -conform het principe comply or explain - aansluiting met het 
versterkingsprogramma crisisbeheersing en brandweerzorg (opgezet naar 
aanleiding van de evaluatie Wet Veiligheidsregio’s) passend is. Tevens wordt een 
aanvullend onderzoek gedaan hoe de noodzakelijke boveneilandelijke 
samenwerking het beste gestalte kan krijgen en hoe de rol/taken van de  
19
Rijksvertegenwoordiger in de crisisbeheersing ingevuld kunnen worden.  
Deelconclusie  
Hoewel nog niet duidelijk is of en welke aanpassingen zullen worden aangebracht in 
de Veiligheidswet BES en dus niet geconcludeerd kan worden dat de wet straks 
passend en sluitend is voor CN, constateert de Inspectie dat de aanbeveling op 
zichzelf beschouwd is opgevolgd.  
17
