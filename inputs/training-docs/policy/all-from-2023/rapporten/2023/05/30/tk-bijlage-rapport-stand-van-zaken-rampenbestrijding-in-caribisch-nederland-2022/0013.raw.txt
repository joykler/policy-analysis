Stand van zaken rampenbestrijding in Caribisch Nederland 2022  
Geïnterviewden geven dat er het nodige gedaan is en wordt om de situatie te 
verbeteren. Op Sint Eustatius is onlangs een nieuwe luchthaven geopend, de haven 
van Saba wordt verbeterd, zodat ook grotere vliegtuigen resp. boten de eilanden 
kunnen bereiken.  
Verder is inmiddels alternatief vervoer over zee gerealiseerd: er is een ferry tussen  
Sint Eustatius en Saba en Sint Maarten en een ferry tussen Saint Kitts en Sint 
Eustatius.  
Er is geïnvesteerd om de zelfvoorzienendheid van de eilanden te vergroten. Er zijn 
bijvoorbeeld voorraden drinkwater en medicijnen op de eilanden om een behoorlijke 
tijd zonder levering vooruit te kunnen.   
BKCN en KPCN geven aan over responsteams beschikken die al bij een dreigende 
ramp of crisis vanaf Bonaire naar Saba en Sint Eustatius gaan. Deze teams bieden 
bijstand en vervanging voor de politie, respectievelijk de brandweer op Saba en/of 
Sint Eustatius; ze zijn er niet voor de ondersteuning van de crisisorganisatie.  
Vervoer patiënten   
Door de orkanen was niet alleen het ziekenhuis op Sint Maarten zwaar beschadigd 
en langere tijd niet volledig bruikbaar, maar ook de luchthaven, waardoor vervoer 
naar een ander (ei)land onmogelijk was. Om die problemen rondom patiënten in de 
toekomst te voorkomen heeft het ministerie van VWS samen met de eilanden een 
Draaiboek Evacuatie gemaakt. Daarin is vastgelegd dat al bij een dreigende ramp 
patiënten die afhankelijk zijn van hulp van het ziekenhuis op Sint Maarten (bijv. 
dialyse patiënten) preventief worden overgeplaatst naar Bonaire of elders.   
Ook zijn afspraken gemaakt tussen Bonaire, Sint Eustatius en Saba om in geval van 
nood een aflossing van artsen en verpleegkundigen mogelijk te maken. Daartoe is 
een pool en rooster gemaakt om in geval van een dreigende ramp snel te kunnen 
handelen.   
Deelconclusie  
De aanbeveling om de afhankelijkheid van Sint Maarten voor vervoer te 
verminderen is opgevolgd.  
4.    Samenwerking  
De Inspectie constateerde in 2018 dat er met name aan de samenwerking tussen 
de eilanden en Europees Nederland veel schortte: de informatie-uitwisseling en – 
deling verliep problematisch. De eilanden hadden andere verwachtingen ten 
aanzien van de opschaling van de nationale crisisstructuur: ze hadden behoefte aan 
operationele ondersteuning en niet zozeer aan bestuurlijke. De op- en afschaling in 
Europees Nederland gebeurde zonder enige afstemming met de eilanden: in 
Europees Nederland was al afgeschaald terwijl de eilanden nog volop in de crisis 
zaten.   
Aanbeveling Inspectierapport 2018   
- Zorg dat partijen elkaar en elkaars rollen beter leren kennen door met elkaar te 
oefenen.   
  
Aangekondigde maatregelen in beleidsreactie 2018  
De minister kondigt één maatregel aan: de Rijksvertegenwoordiger zal meer 
aansluiting zoeken bij oefeningen van de openbare lichamen. Voor de rest 
constateert de minister dat er al oefenprogramma’s aanwezig zijn op de eilanden, 
dat er (orkaan-) oefeningen met Defensie en Rijkswaterstaat plaatsvinden, en dat 
12
