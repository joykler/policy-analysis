Stand van zaken rampenbestrijding in Caribisch Nederland 2022  
17
De Rijksbrede Risicoanalyse voor CN laat volgens de Inspectie nog eens duidelijk 
zien dat de mogelijke dreigingen voor CN noodzaken dat er een robuust stelsel voor 
rampenbestrijding en crisisbeheersing staat.  
Natuurrampen, internationale en militaire dreigingen en overstromingen door 
18
verhoging van de zeespiegel zijn reële risico’s voor de eilanden. Bij natuurrampen 
komt daarbij een orkaan als het grootste risico naar voren (zowel qua 
waarschijnlijkheid als impact). Zoals orkaan Irma heeft laten zien, heeft een orkaan 
19
gevolgen voor alle facetten van de samenleving op een getroffen eiland. De 
afhankelijkheid en kwetsbaarheid van het Caribisch deel van het Koninkrijk staat 
ook buiten kijf. In de eerste plaats is de afhankelijkheid een gegeven met het feit 
dat de eilanden voor bevoorrading van voedsel en goederen aangewezen zijn op 
transport via zee en lucht, zodat de havens en luchthavens essentieel zijn. Als die 
niet toegankelijk of bruikbaar zijn heeft dat grote gevolgen. Tenslotte is het 
Caribisch deel van het Koninkrijk sterk afhankelijk van de (vitale) infrastructuur. 
Verstoring kan een grote impact hebben op de eilanden, zeker als meerdere 
infrastructuren tegelijk geraakt worden. Daarbij komt dat de infrastructuur 
kwetsbaar is voor natuurgeweld en is gesignaleerd dat de vitale processen 
kwetsbaar zijn voor cyberdreigingen.  
JenV is verantwoordelijk voor het stelsel van de crisisbeheersing in CN en de 
openbare lichamen zijn verantwoordelijk voor de uitvoering. Dat is duidelijk en 
staat buiten elke discussie. De Inspectie constateert dat verschil van inzicht bestaat 
over de wijze waarop JenV invulling dient te geven aan die 
stelselverantwoordelijkheid binnen de lokale, kleinschalige context van CN. Dit 
verschil van inzicht belemmert een integrale aanpak en de professionalisering van 
de crisisbeheersing in CN.   
De Inspectie constateert ook dat BZK en JenV van mening verschillen over elkaars 
taken en verantwoordelijkheden bij een crisis in CN. De in het handboek 
crisisbeheersing beschreven coördinerende rol van BZK bij een crisis in CN maakt 
het naar het oordeel van de Inspectie niet zonder meer duidelijk wie wanneer bij 
(de voorbereiding op) een crisis het ‘eerstverantwoordelijke’ departement is. De 
Inspectie is van oordeel dat JenV en BZK zo spoedig mogelijk daarover concrete 
afspraken moeten maken.  
De Inspectie constateert verder dat concrete en zichtbare voortgang op nagenoeg 
alle aangekondigde maatregelen uit de beleidsagenda voor CN ontbreekt. Dat is 
teleurstellend voor een thema (crisisbeheersing) dat door JenV als een van die vier 
speerpunten voor 2021-2025 is geoormerkt.   
De Inspectie is van mening dat de inhoud van de beleidsagenda voor CN een 
actieve/initiërende opstelling van JenV suggereert. JenV kondigt daarin immers 
maatregelen aan die JenV, al dan niet in afstemming met andere stakeholders zoals 
BZK, zal oppakken. Dat vereist meer dan sec het beschikbaar stellen van middelen. 
Met het sec beschikbaar stellen van middelen zullen de eilanden niet in staat zijn 
een robuuste crisisorganisatie, die toekomstbestendig is, neer te zetten. Om deze 
manier wordt ook niet tegemoetgekomen aan de doelstelling van JenV dat de 
openbare lichamen voldoende toegerust zijn om risico’s en crisis te voorkomen en 
te beheersen, nu en in de toekomst.  
Het behoeft naar het oordeel van de Inspectie geen betoog dat wanneer JenV in 
haar beleidsagenda voor CN de crisisbeheersing als een van de vier speerpunten 
                                                
17
 Themarapportage Rijksbrede Risicoanalyse Caribisch deel van het Koninkrijk der Nederlanden, onderdeel 
van de Rijksbrede Risicoanalyse, uitgevoerd door het Analistennetwerk Nationale Veiligheid, 2022. 
Kamerstuk 30821-165  
18
 Bonaire merkt als eerste Nederlandse gemeente gevolgen van klimaatverandering 
https://nos.nl/l/2449775  
19
 Zie ook: Orkanen worden komende jaren krachtiger én blijven langer doorgaan | Caribisch Netwerk  
(ntr.nl)  
20
