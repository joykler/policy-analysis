Stand van zaken rampenbestrijding in Caribisch Nederland 2022  
In 2019 zijn afspraken vastgelegd over de opzet en werking van het Regionaal 
Platform Crisissamenwerking (hierna: RPC). Voorheen, ten tijde van Irma, werd dit 
platform aangeduid als het Crisis Ondersteuningsoverleg Curaçao (COOC). Het RPC 
is hieruit doorontwikkeld. Het RPC wordt in tijden van eilandoverstijgende, ernstige, 
maatschappij-ontwrichtende crises geactiveerd om de hulp- en steunverlening 
welke door de landen of de openbare lichamen wordt gevraagd aan, dan wel wordt 
4
aangeboden door Europees Nederland, te coördineren.   
Opmerkelijk is dat slechts enkele geïnterviewden dit platform noemen als een 
maatregel ter versterking van de coördinatie.  
Deelconclusie  
De Inspectie constateert dat de aanbeveling om de operationele coördinatie ten 
tijde van een ramp te regelen, is opgevolgd.   
Er zijn afspraken gemaakt met Defensie, er is een regionaal platform 
crisisbeheersing, er is een up-to-date coördinatieplan van de  
Rijksvertegenwoordiger en er heeft een verkenning met het toepassen van LCMS 
plaatsgevonden.   
De Inspectie constateert tegelijkertijd dat er op dit punt nog verdere verbetering 
mogelijk is. Dat het RPC en het coördinatieplan van de Rijksvertegenwoordiger niet 
erg leven of zelfs onbekend zijn bij diverse crisispartners is op zijn minst 
opmerkelijk. De uitrol van LCMS als een middel en ter ondersteuning voor een 
verbeterde infovoorziening in CN dient naar het oordeel van de Inspectie veel 
voortvarender opgepakt worden.   
2.    Verbindingen  
De conclusies van het WODC-rapport uit 2017 dat in CN problemen zouden 
ontstaan met de operationele communicatie- en informatiedeling tijdens een ramp, 
werden door de orkaan Irma bevestigd.7 De uitval van de communicatienetwerken 
leidde niet alleen tot problemen op de eilanden onderling, maar ook het contact 
met Europees Nederland verliep daardoor moeizaam. Het uitvallen van de 
zendmasten op Sint Maarten verergerde de situatie nog eens.  
Aanbeveling Inspectierapport 2018  
-Maak het verbindingsnetwerk minder afhankelijk van Sint Maarten.   -Zorg 
voor adequate verbindingsmogelijkheden voor de onderlinge contacten 
tussen de hulpverleningsdiensten.  
Aangekondigde maatregelen in beleidsreactie 2018  
De bovenwinden hebben met steun van het ministerie van Economische Zaken en 
Klimaat satellietgrondstations aangeschaft die rechtstreeks kunnen worden 
aangesloten op bestaande installaties. Die voorzien in een acute noodvoorziening 
voor essentiële communicatie, door bijvoorbeeld de gezaghebber, vanaf het eiland 
met de buitenwereld. In aanvulling hierop wordt gekeken naar (meer) structurele 
maatregelen voor alle eilanden. Op Sint Eustatius wordt gewerkt aan voorzieningen 
om het verbindingsnetwerk minder afhankelijk te maken van Sint Maarten, waarbij 
wordt gewerkt aan het versterken van het ondergronds netwerk.  
                                                
4
 Uit het “Handboek crisisbeheersing voor de Caribische delen van het Koninkrijk”. Het handboek is 
opgesteld door het Interdepartementaal Overleg crisisbeheersing Caribische delen van het Koninkrijk onder 
coördinatie van het ministerie van Justitie en Veiligheid in samenwerking met het ministerie van 
Binnenlandse Zaken en Koninkrijksrelaties. Het handboek is door tussenkomst van de 
Rijksvertegenwoordiger afgestemd met de openbare lichamen.   
9
