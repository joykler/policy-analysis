Stand van zaken rampenbestrijding in Caribisch Nederland 2022  
van bovengenoemde regionale pool en het inrichten en onderhouden van 
opvanglocaties.   
Diverse geïnterviewden stelden de vraag hoe je kunt beoordelen of de openbare 
lichamen van de eilanden voldoende zijn toegerust. Normen daartoe ontbreken. Een 
geïnterviewde omschrijft de huidige situatie als ‘een normloos kader’. Zij spreken 
de behoefte en noodzaak uit om - samen met JenV als stelselverantwoordelijke - 
per eiland een capaciteitsanalyse uit te voeren voor de in hun risicoprofielen 
beschreven risico’s. Daarmee kan vastgesteld worden wat het eiland maximaal zelf 
kan beheersen, voor welke risico’s het dus is toegerust. Voor die risico’s die het 
eiland het niet zelf kan voorkomen, bestrijden of beheersen is of acceptatie van het 
risico en communicatie daarover en vergroting van de zelfredzaamheid van burgers 
nodig of gegarandeerde hulp van buitenaf.   
De Inspectie beschrijft in bovenstaande tekst diverse acties op het gebied van 
informatiecoördinatie, samenwerking en verbindingen. Deze dragen volgens 
geïnterviewden ook bij aan de kwaliteit van de crisisorganisatie en daarmee aan de 
robuustheid. Dit geldt volgens hen ook voor een aantal andere ontwikkelingen:  
- De Inspectie heeft kennis genomen van de geldende beleidsplannen en rampen- 
11
en crisisplannen van de openbare lichamen . Zowel Saba en Bonaire, als de 
wnd. Rijksvertegenwoordiger hebben de Inspectie gewezen op nieuwe (concept) 
plannen. Geïnterviewden geven aan dat de openbare lichamen veel tijd en 
energie steken in het actualiseren van de planvorming.   
- Bonaire heeft taakkaarten ontwikkeld en geïmplementeerd voor diverse 
functionarissen binnen de crisisbeheersing. Op zo’n kaart staan de belangrijkste 
taken en verantwoordelijkheden van de betreffende functionaris opgesomd.   
- Op Sint Eustatius is in november 2022 het Emergency Operations Centre (EOC) 
geopend. Dit kan functioneren als regionaal crisiscentrum voor de bovenwindse 
eilanden.  
Deelconclusie  
De aanbeveling is niet opgevolgd.   
De Inspectie constateert dat een regionale pool van functionarissen niet is 
gerealiseerd. JenV heeft reeds in 2018 aangekondigd dat onderzocht zou worden of 
zo’n pool gerealiseerd kan worden en dit is vervolgens in de beleidsagenda 
herhaald. Dat dit onderzoek nog niet heeft plaatsgevonden, vindt de Inspectie 
teleurstellend. Door de schaalgrootte zijn de crisisorganisaties gering in omvang en 
is en blijft het lastig op het eigen eiland achtervang te regelen voor sleutelfuncties.   
Het meer robuust inrichten van de crisisorganisatie is daarmee niet gerealiseerd. De 
Inspectie beschouwt dit - net zoals in 2018 - als een afbreukrisico, omdat naar haar 
oordeel de robuustheid van de crisisorganisatie randvoorwaardelijk is voor het 
kunnen beheersen van een crisis. De continuïteit van de crisisorganisatie kan 
daarmee in gevaar komen. Dit klemt te meer nu inmiddels ook nieuwe risico’s als 
cyber en gevolgen van klimaatverandering zoals verhoging van de zeespiegel, hun 
intrede doen.  
De Inspectie constateert echter ook dat door de openbare lichamen diverse stappen 
zijn ondernomen die bij kunnen dragen aan de kwaliteit van de crisisorganisatie, 
zoals de aandacht voor en actualiseren van de planvorming. De door Bonaire 
                                                
11
 De Veiligheidswet BES verplicht de openbare lichamen tot het maken van het beleidsplan (mede 
gebaseerd op een risicoprofiel) en het rampen- en crisisplan. De Rijksvertegenwoordiger toetst deze 
plannen.  
16
