Stand van zaken rampenbestrijding in Caribisch Nederland 2022  
Sint Eustatius en Saba, die politie, brandweer of een ambulance nodig hebben. Om 
de cruciale plek te zijn die de meldkamer in de rampenbestrijding heeft of zou 
moeten hebben, dienen naar het oordeel van de Inspectie nog stappen gezet te 
worden. De meldkamer alarmeert bij een ramp of crisis niet de 
10
crisisfunctionarissen, hulpverleningsdiensten en andere ESF-groepen en maakt 
geen (eerste) multi-beeld waarmee aanrijdende crisisfunctionarissen/ eenheden 
van informatie worden voorzien. De meldkamer werkt dus (nog) niet 
multidisciplinair.  
Er ligt een intentieverklaring van de politie (hierna: KPCN), zijnde de beheerder van 
de meldkamer, en BKCN om hier naar toe te werken. De eerste gesprekken zijn al 
6
gevoerd.  
De Inspectie wil niet onvermeld laten dat de waarnemend Rijksvertegenwoordiger 
in zijn wederhoor aangeeft dat bij onderzoek in 2022 is gebleken dat er in CN nog 
onvoldoende bekendheid is met de communicatievoorzieningen die het Ministerie 
van Defensie uitrolt (tijdens) bij een ramp/crisis waarbij zij noodhulp verleent en 
dat kennis hiervan op de eilanden, gezien de rol van Defensie tijdens rampen in CN, 
wenselijk zou zijn.  
3.    Vervoer  
Op Sint Eustatius en Saba ontbreken mogelijkheden om grote vliegtuigen of 
schepen toe te laten. De haven en de luchthaven van Sint Maarten zijn daarom van 
essentieel belang voor grootscheepse bevoorrading van de bovenwinden. Met de 
mogelijkheid dat de luchthaven van  Sint Maarten totaal uit zou vallen, was (in de 
planvorming of via oefening) voor de passage van Irma nooit rekening gehouden. 
Aanvoer van goederen als water en medicijnen, maar ook van bijvoorbeeld 
vervanging van brandweer en politie (uit Bonaire), bleek hierdoor na de passage 
van de orkanen zeer problematisch.   
Aanbeveling Inspectierapport 2018  
- Maak vervoer minder afhankelijk van Sint Maarten.   
Bijvoorbeeld door te bezien welke andere aanvoerroutes gebruikt kunnen worden. - 
Er dient geïnventariseerd te worden welke opnamemogelijkheden voor 
spoedeisende patiënten beschikbaar zijn in de directe omgeving van de eilanden.   
Aangekondigde maatregelen in beleidsreactie 2018  
De ministers van Volksgezondheid van Aruba, Curaçao en Sint Maarten en de 
staatssecretaris van Volksgezondheid, Welzijn en Sport (VWS) zijn 
overeengekomen de geneeskundige hulpverlening, waaronder een 
patiëntenspreidingsplan en een gewondenspreidingsplan, beter te regelen in de 
Caribische regio.  
Aangekondigde maatregelen in beleidsagenda 2021-2025  
De beleidsagenda vermeldde geen aanbevelingen ten aanzien van vervoer.   
Bevindingen 2022  
Vervoer en de afhankelijkheid daarbij van een ander (ei)land was vooral een 
probleem van Sint Eustatius en Saba. Voor Bonaire speelt dit probleem veel 
minder. Het risico dat zowel de havens als luchthavens van de drie benedenwindse 
eilanden (Bonaire, Curaçao en Aruba) allemaal tegelijkertijd uitvallen acht men 
klein.  
                                                
6
 De Inspectie monitort de ontwikkeling van de meldkamer al sinds 2015. Ze zal dit voorlopig blijven doen.   
  
11
