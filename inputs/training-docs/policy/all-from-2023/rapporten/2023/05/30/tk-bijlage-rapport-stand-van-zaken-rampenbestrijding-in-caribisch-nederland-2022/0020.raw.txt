Stand van zaken rampenbestrijding in Caribisch Nederland 2022  
minister is bij rampen en crisis ‘in geval van nationale opschaling, ongeacht de 
oorzaak van de crisis, ongeacht of de crisis in Europees of Caribisch Nederland 
plaatsvindt’. Dit komt volgens BZK overeen met de geldende taken en 
verantwoordelijkheden, zoals die mede vastgelegd zijn in het Handboek 
15
crisisbeheersing voor de Caribische delen van het Koninkrijk.  
Het handboek geeft aan dat BZK ‘in de aanloop naar, tijdens en na een 
(eilandoverstijgende) crisis in het Caribisch deel van het Koninkrijk, daar waar 
opportuun’ een rol heeft. De Inspectie merkt op dat de toevoeging ‘daar waar 
opportuun’ ruimte laat voor verschillende interpretaties over rollen en 
verantwoordelijkheden, hetgeen een slagvaardige crisisaanpak en -structuur in de 
weg kan staan.  
Geïnterviewden zijn van mening dat het uitgangspunt van de (beperkte uitleg van 
de) stelselverantwoordelijkheid van JenV enerzijds en de uitvoering daarvan 
anderzijds door de openbare lichamen voor CN niet opgaat. Dit komt door de 
kleinschaligheid van de eilanden, die ook nog eens letterlijk én figuurlijk ver uit 
elkaar liggen, en de gebrekkige uitvoeringskracht van de openbare lichamen. Een 
geïnterviewde omschrijft dit als volgt: ‘het uitgangspunt van de 
stelselverantwoordelijkheid van JenV enerzijds en de uitvoering daarvan anderzijds 
gaat in CN niet op. Daar zit een zeker spanningsveld en staatskundige 
kwetsbaarheid. In Europees Nederland is stelselverantwoordelijkheid versus 
uitvoering meer vanzelfsprekend, onder meer door de steeds dominanter wordende 
veiligheidsregio’s’.  
Voor de uitbraak van covid-19 vond met regelmaat het Interdepartementaal 
Overleg Crisisbeheersing Caribisch deel van het Koninkrijk plaats. JenV, BZK en 
andere bij crisisbeheersing betrokken departementen bespraken daar de voortgang 
van de aangekondigde maatregelen na Irma met elkaar. Soms sloten ook 
vertegenwoordigers van de Rijksvertegenwoordiger of de eilanden bij dit overleg 
aan. De Inspectie was agenda-lid. Diverse geïnterviewden geven aan weinig (meer) 
te merken van samenwerking tussen JenV en BZK. Ze geven aan dat JenV en BZK 
voortdurend naar elkaar wijzen in plaats van gezamenlijk de verantwoordelijkheid 
voor CN nemen. “Ze houden elkaar in gijzeling”. Het lijkt alsof ze geen belang 
hebben bij duidelijkheid: onduidelijkheid zorgt ervoor dat als het goed gaat je het 
op je conto kunt schrijven, als niet dan wijs je naar de ander” zijn opmerkingen van 
geïnterviewden die de Inspectie opgetekend heeft.  
Dit jaar is voor het eerst een risicoanalyse uitgebracht die rijksbreed is, d.w.z. dat 
het een overzicht geeft van uiteenlopende dreigingen die de nationale veiligheid 
van het Koninkrijk der Nederlanden, inclusief de drie openbare lichamen dus, 
16
kunnen aantasten.  
Geïnterviewden binnen de openbare lichamen en JenV geven aan erg tevreden te 
zijn over de manier waarop de eilanden betrokken zijn bij de totstandkoming van 
deze risicoanalyse. De openbare lichamen verwachten dat deze betrokkenheid 
uitmondt in een plan met (door Den Haag) uit te voeren maatregelen, die goed 
aansluiten bij de wensen en behoeften van de eilanden.   
Bovenstaande bevindingen leiden tot de volgende constateringen.   
                                                
15
 “Handboek crisisbeheersing voor de Caribische delen van het Koninkrijk”. Het handboek is opgesteld door 
het Interdepartementaal Overleg crisisbeheersing Caribische delen van het Koninkrijk onder coördinatie van 
het ministerie van Justitie en Veiligheid in samenwerking met het ministerie van Binnenlandse Zaken en 
Koninkrijksrelaties. Het handboek is door tussenkomst van de Rijksvertegenwoordiger afgestemd met de 
openbare lichamen.  
16
 Rijksbrede Risicoanalyse Nationale Veiligheid | Rapport | Nationaal Coördinator Terrorismebestrijding en 
Veiligheid (nctv.nl)  
19
