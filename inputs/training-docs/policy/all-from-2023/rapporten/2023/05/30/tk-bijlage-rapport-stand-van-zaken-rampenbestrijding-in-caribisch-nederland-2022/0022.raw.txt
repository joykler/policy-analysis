Stand van zaken rampenbestrijding in Caribisch Nederland 2022  
bestempelt en om deze te versterken maatregelen aankondigt, dat JenV vervolgens 
ook stuurt op het realiseren daarvan (good governance). Dat houdt onder meer in 
dat JenV deze monitort en vaststelt in hoeverre maatregelen zijn gerealiseerd en 
waar nodig bijstelt.   
Eindconclusie  
De Inspectie concludeert dat haar ‘operationele’ aanbevelingen aangaande 
coördinatie, verbindingen en vervoer opgevolgd zijn. De robuustheid, 
samenwerking en sturing zijn echter nog lang niet op orde. De Inspectie beseft dat 
dit ook de onderwerpen zijn waarvan de realisatie een lange adem vergt. Dat baart 
haar tegelijkertijd ook zorgen, omdat de dreigingen van rampen en crises voor de 
eilanden reëel en fors zijn.   
JenV dient dan ook samen met de eilanden snel en zichtbaar aan de slag te gaan 
om inzichtelijk te krijgen wat nodig en passend is om de crisisorganisaties van de 
eilanden robuust en toekomstbestendig te maken (hoofdboodschap 1). Gezien de 
(toenemende) risico’s en dreigingen voor CN is volgens de Inspectie meer initiatief, 
voortvarendheid en rolduidelijkheid vereist (hoofdboodschap 2) van alle 
betrokkenen.  
Aanbevelingen  
Aan alle betrokkenen:  
1. Maak zo spoedig mogelijk heldere afspraken over wat de betrokken partijen van 
elkaar kunnen en mogen verwachten (verwachtingenmanagement/ 
rolduidelijkheid). De minister van JenV dient hierin het voortouw te nemen. 
Deze initiërende rol past ook bij de aankondigingen in de beleidsagenda 
Caribisch Nederland van het ministerie van JenV. 
2. Maak per eiland inzichtelijk wat de crisisorganisaties op de eilanden aan risico’s 
en crises aankunnen. Stel vast of de uitkomst acceptabel is of niet. Stel 
vervolgens vast wat (nog) gedaan moet worden zodat de crisisorganisaties van 
de eilanden robuust genoeg en voldoende toegerust zijn om rampen en crises 
te voorkomen en te beheersen, nu en in de toekomst.  JenV dient de eilanden 
daarbij te ondersteunen en faciliteren. 
3. Betrek de uitkomsten van de capaciteitsanalyse (ad 2) bij de beantwoording 
van de vraag hoe het systeem van rampenbestrijding in CN beter passend en 
sluitend gemaakt kan worden. 
4. Vertaal de in de beleidsagenda beschreven voornemens en ‘verkenningen’ 
komend jaar naar concrete en zichtbare acties. De voor CN geconstateerde 
dreigingen en daarmee samenhangende risico’s nopen daar ook toe.  
5. Zorg dat het interdepartementaal overleg crisisbeheersing nieuwe leven 
ingeblazen wordt, zodat departementen en eilanden hun activiteiten op elkaar 
afstemmen en de voortgang van maatregelen bijgehouden wordt.   
Tot slot  
De Inspectie verzoekt het ministerie van JenV om haar een half jaar na publicatie 
van dit rapport te informeren over de voortgang van de aanbevelingen.  
21
