Stand van zaken rampenbestrijding in Caribisch Nederland 2022  
De bevindingen van de monitoring zijn verwerkt in dit rapport.  
                                            
5
 De Rijksvertegenwoordiger (RV) in Caribisch Nederland heeft allerlei taken. Hij is ‘de oren en ogen’ voor 
de verschillende ministers in Nederland en houdt hij de minister van Binnenlandse Zaken en  
Koninkrijksrelaties op de hoogte. Hij heeft als taak de samenwerking van de rijksambtenaren in Caribisch 
Nederland, zowel onderling als met de eilandsbesturen, te bevorderen. Verder heeft hij taken ten aanzien 
van het waarborgen en bevorderen van goed bestuur in de drie openbare lichamen. Daarnaast is in de 
Veiligheidswet BES vastgelegd dat de RV de rampen – en crisisplannen van de drie openbare lichamen 
toetst, en dat de gezaghebber hem inschakelt bij een verzoek om (militaire) hulp en bijstand bij een ramp 
of crisis. Verder verplicht de wet hem om een coördinatieplan voor boveneilandelijke rampen en crisis in 
Caribisch Nederland op te stellen. Bij een ramp, crisis of calamiteit die meer dan één eiland raakt, kan de  
RV aan de gezaghebbers aanwijzingen geven. Januari 2018 werd een waarnemend RV benoemd. Aangezien 
BZK plannen heeft de functie van RV te wijzigen is er anno 2022 nog steeds sprake van een waarnemend 
RV.   
  
Bevindingen en deelconclusie per 
onderwerp  
1.    Operationele coördinatie   
Operationele coördinatie omvat informatiecoördinatie, bijstandscoördinatie, 
coördinatie logistieke processen en daar waar nodig afstemming van operationele 
maatregelen.   
Op basis van artikel 37, eerste lid, onderdeel a, van de Veiligheidswet BES is het 
bestuurscollege belast met de organisatie van de rampenbestrijding op het eiland. 
De operationele coördinatie tijdens een ramp op het eiland ligt dus bij het openbare 
lichaam zelf. Bij een ramp op meer dan een eiland in CN ligt de boveneilandelijke 
coördinatie bij de Rijksvertegenwoordiger. De Inspectie constateerde in 2018 dat de 
operationele coördinatie nog onvoldoende was belegd.  
7
