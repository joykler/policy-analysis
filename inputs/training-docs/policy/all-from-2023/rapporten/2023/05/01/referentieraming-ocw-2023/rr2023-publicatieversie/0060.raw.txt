Directie Kennis | DEFINITIEF | Referentieraming 2023 | 1 mei 2023 
Figuur 51 Aantal studenten in bbl 
 
 
Ten opzichte van de raming van vorig jaar verwachten we dus meer bbl- en minder 
bolstudenten. Dit komt doordat het herstel van de economie afgelopen jaar doorgezet heeft, 
waardoor er meer leerwerkplekken zijn dan verwacht. De werkloosheidsprognoses liggen ten 
opzichte van de historische werkloosheidscijfers ook ongeveer 1 procentpunt lager dan vorig 
jaar (zie paragraaf 4.3.1). Ook in 2022 waren er meer bbl- en minder bolstudenten dan 
verwacht. Hierbij moet nogmaals opgemerkt worden dat niet alle recente economische 
veranderingen door de oorlog in de Oekraïne in deze raming verwerkt zijn.  
 
Tabel 49 Aantal studenten in bbl (x 1.000) 
 telling raming 
        
  2021 2022 2023 2024 2025 2026 2027 2028 2029 
RR2022 130,1 131,1 124,1 115,4 106,4 101,7 99,3 97,9 96,8 
RR2023 129,3 136,6 131,1 121,2 116,2 111,3 105,8 103,5 102,2 
verschil -0,8 5,4 7,0 5,7 9,8 9,6 6,5 5,6 5,5 
 
De ontwikkelingen en bijstellingen in de raming van bol en bbl hebben waarschijnlijk vooral te 
maken met de volgende factoren: 
• Op korte termijn is er leegloop door de aantrekkingskracht van de arbeidsmarkt, wat 
leidt tot minder studenten in de raming. 
• Na dit jaar neemt de instroom vanuit bol 3 en 4 (ongediplomeerd) af en stabiliseert 
zich na 2024 (zie Figuur 52). Ook de opvallende piek dit jaar wordt trouwens 
hoogstwaarschijnlijk veroorzaakt door de aantrekkingskracht van de arbeidsmarkt. Dit 
zorgt ook voor minder studenten. 
• De instroom vanuit het vo groeit op middellange termijn, wat tot meer studenten in 
het mbo in de raming leidt. Rond 2027 zal de instroom uit het vo zijn maximum 
bereiken (zie Figuur 53). 
• Op middellange en lange termijn neemt het aantal studenten in het mbo af, doordat 
er minder mensen in Nederland zijn in de leeftijdsgroepen die normaalgesproken 
mbo-onderwijs volgen.  
• Op lange termijn minder bbl-studenten omdat mbo-studenten steeds vaker een 
bolopleiding volgen (nog afgezien van de conjunctuureffecten). 
 
Pagina 60 van 120
