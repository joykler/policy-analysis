Directie Kennis | DEFINITIEF | Referentieraming 2023 | 1 mei 2023 
5 Verantwoording 
5.1 Methoden 
De referentieraming wordt uitgevoerd met een leeftijdsafhankelijk doorstroommodel. Hiermee 
worden stromen van personen in, door, uit en buiten het onderwijs geraamd, om tot 
verwachte, toekomstige aantallen leerlingen en studenten te komen. In deze paragraaf gaan 
we in op de methodiek. 
 
5.1.1 Doorstroommodel op basis van de onderwijsmatrix 
Uitgangspunt voor de referentieraming is de onderwijsmatrix. Die vermeldt de aantallen 
personen die in-, door-, en uitstromen. Hieruit worden ook overgangskansen afgeleid. De 
aantallen en kansen worden gebruikt om de stromen in de toekomst te schatten. In de 
gebruikte onderwijsmatrices zitten aantallen personen, uitgesplitst naar: 
• herkomst: onderwijscode in jaar t-1 (of van buiten het onderwijs); 
• bestemming: onderwijscode in jaar t (of naar buiten het onderwijs); 
• leeftijd; 
• jaar t van de onderwijsmatrix. 
Deze onderwijsmatrices worden aangevuld met personen buiten het onderwijs, uitgesplitst 
naar leeftijd, zodat de hele Nederlandse bevolking in elke onderwijsmatrix vertegenwoordigd 
is. 
 
Een voorstelling van een deel van de matrix wordt hieronder weergegeven. Het is een 
schematisch voorbeeld van de matrix voor 18-jarigen in een gegeven jaar. De aantallen zijn 
fictief. De onderwijsmatrix bevat in werkelijkheid meer onderwijssoorten op een dieper 
detailniveau. ‘Geen onderwijs’ is ook een mogelijke herkomst en bestemming.  
 
De matrix is opgesteld voor alle jaren en leeftijden. De overgangen naar vervolgonderwijs 
vinden uiteraard op verschillende leeftijden plaats. De leeftijd van 18 jaar is slechts ter 
illustratie.  
 
Tabel 64 Fictief voorbeeld van een onderwijsmatrix voor 18-jarigen (aantallen) 
 bestemming  
herkomst havo vwo mbo hbo wo geen onderwijs totaal 
vmbo-diploma 5  85   10 100 
havodiploma  10 10 150  30 200 
vwo-diploma    20 150 30 200 
totaal 5 10 95 170 150 70 500 
 
In de matrix zien we bijvoorbeeld dat er in het gegeven jaar 10 leerlingen met een 
havodiploma naar het mbo gaan, van de in totaal 200 18-jarigen met een havodiploma. Ook 
zien we dat er in totaal 95 18-jarigen in het gegeven jaar naar het mbo gaan. 
 
Voor de referentieraming worden dergelijke aantallen omgezet in overgangskansen, door de 
aantallen te delen op de totale herkomst. In het voorbeeld ontstaat dan het volgende. 
 
Tabel 65 Voorbeeld onderwijsmatrix (overgangskansen) 
 bestemming  
herkomst havo vwo mbo hbo wo geen onderwijs totaal 
vmbo-diploma 5%  85%   10% 100% 
havodiploma  5% 5% 75%  15% 100% 
vwo-diploma    10% 75% 15% 100% 
 
Pagina 80 van 120
