Directie Kennis | DEFINITIEF | Referentieraming 2023 | 1 mei 2023 
11
maat wordt gebruikt in de 67%-betrouwbaarheidsintervallen , weergegeven in grafiekvorm in 
Figuur 88 tot en met Figuur 92. 
 
We doen in dit hoofdstuk uitspraken over de onzekerheid voor de ramingen tot en met 5 jaar 
vooruit. Verder vooruit is de onzekerheid nog groter, maar ook minder goed in te schatten. 
 
De marges zijn het kleinst in het po. Stroomfracties zijn relatief stabiel en de instroom is ook 
12
goed te voorspellen: kinderen die nu geboren worden zijn over 4 jaar vrijwel allemaal 
ingeschreven in het bekostigd onderwijs. Ook de deelname aan het voortgezet onderwijs is om 
vergelijkbare redenen betrouwbaar te voorspellen. In beide sectoren hangt de onzekerheid in 
de leerlingenraming nauw samen met de onzekerheid in de bevolkingsprognose, die voor de 
leerplichtige leeftijd vrij goed voorspelbaar is. 
 
Na het behalen van een vo-diploma heeft een leerling echter een breed scala aan keuzes 
binnen en buiten het vervolgonderwijs, waardoor onzekerheid in de stroomfracties een grotere 
rol speelt. Dit resulteert in bredere betrouwbaarheidsintervallen in het mbo, hbo, en wo. In het 
hbo en wo is er tot RR2020 meestal sprake van een gemiddelde onderraming: het werkelijke 
aantal studenten in het hoger onderwijs lag vaak hoger dan voorspeld. Dit kwam onder andere 
doordat er meer internationale studenten instroomden dan werd verwacht. De laatste twee 
referentieramingen was er echter sprake van een overrraming. In het ramingsrapport van 
13
vorig jaar en in de hoofdstukken 4.4 en 4.5 van dit rapport wordt dat nader toegelicht.  
 
  
 
11
 Intervallen met een vooraf gespecificeerde betrouwbaarheid rondom de puntschatting waarbinnen de te schatten 
waarde met die mate van betrouwbaarheid zal liggen, uitgaande van een normale verdeling waarbij de puntschatting 
als verwachtingswaarde en de berekende steekproefstandaardafwijking als standaarddeviatie genomen wordt. 
12
 Zie paragraaf 3.5.2 voor meer informatie over de onderwijsdeelname van 4-jarigen.  
13
 https://www.rijksoverheid.nl/documenten/rapporten/2022/05/18/referentieraming-ocw-2022  
Pagina 101 van 120
