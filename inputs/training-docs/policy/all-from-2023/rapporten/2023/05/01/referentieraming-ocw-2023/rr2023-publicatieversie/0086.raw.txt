Directie Kennis | DEFINITIEF | Referentieraming 2023 | 1 mei 2023 
Figuur 80 Het nieuwe ramingsmodel (vanaf RR2023) 
 
 
In eerdere ramingen werd een ander model toegepast, dat in Figuur 81 te zien is. De locatie 
‘diploma’ komt in dit model twee keer voor: één keer als herkomst in jaar t-1 en één keer als 
bestemming in jaar t. Een diploma is hier dus geen tussenstap. Dit maakt de berekeningen in 
sommige opzichten eenvoudiger, doordat alle studenten slechts één overgang hebben (van 
jaar t-1 naar jaar t). Het losknippen van de diplomastromen heeft ook een ongewenst effect: 
stromen naar diploma’s zijn niet per se gelijk aan stromen vanuit diploma’s. Het is in dit model 
mogelijk dat 100 studenten naar een diploma stromen en vervolgens 110 studenten van dat 
diploma naar andere bestemmingen stromen. Dan komen er dus studenten bij. Het is ook 
mogelijk dat 100 studenten naar een diploma stromen en daarna 90 studenten van dat 
diploma naar andere bestemmingen stromen. Dan verdwijnen studenten.  
 
Figuur 81 Het oude ramingsmodel (tot en met RR2022). 
 
 
Om ervoor te zorgen dat in de diplomastromen geen mensen verdwijnen of nieuwe personen 
verschijnen, werd in de eerdere methode een oplossingsalgoritme toegepast. Het algoritme 
probeert een onderwijsmatrix te vinden die zo dicht mogelijk bij de oorspronkelijke 
onderwijsmatrix is, maar met de voorwaarde dat de stromen naar diploma’s gelijk moeten zijn 
aan de stromen van diploma’s in aantallen. 
 
In RR2022 bleek echter dat ook deze oplossing een ongewenst effect heeft: de stroomkansen 
in geraamde jaren kunnen verschuiven. Over het algemeen moeten stroomkansen in 
geraamde jaren constant blijven, tenzij deze stroomkansen door sturingen worden beïnvloed. 
Als de laatste berekende stroomkans van vavo roc naar een vavodiploma op basis van de 
laatste telling bijvoorbeeld 50% is, dan moet deze stroomkans in alle geraamde jaren 50% 
zijn. In RR2022 bleek echter dat de stroomkans van vavo roc naar een vavodiploma in de 
geraamde jaren afnam, ondanks dat geen sturing werd toegepast. Het aantal diploma’s nam 
hierdoor af, en het aantal studenten in de bestemming vavo roc nam toe. 
 
Pagina 86 van 120
