Directie Kennis | DEFINITIEF | Referentieraming 2023 | 1 mei 2023 
 
Figuur 84 Migratiesaldo 
 
 
5.2.1.6 Vooral extra immigranten uit Oekraïne 
De belangrijkste oorzaak voor het hoge migratiesaldo, is de grote toename van het aantal 
Oekraïense immigranten. Van de 402.500 immigranten (121.600 meer dan eerder verwacht) 
kwamen zo’n 110 duizend mensen vanuit de Oekraïne naar Nederland. Maar ook het aantal 
migranten uit andere landen is verder toegenomen. 
 
Figuur 85 Immigratie 
 
 
Na de piek door de oorlog in Oekraïne wordt een afname van het aantal immigranten 
verwacht. Net als in de vorige prognoses worden voor de lange termijn in totaal gemiddeld 
ruim 290 duizend immigranten per jaar verwacht. 
 
5.2.1.7 Emigratie volgt stijging immigratie 
De verwachte ontwikkeling van de emigratie hangt sterk samen met die van de immigratie. 
Het CBS heeft vastgesteld dat de meeste immigranten (arbeids- en studiemigranten) na 
verloop van tijd weer vertrekt. Emigratie neemt daardoor op vergelijkbare wijze toe als 
immigratie, gespreid over een aantal jaren. Dat geldt zowel voor de afgelopen jaren als voor 
de prognose. 
 
Pagina 93 van 120
