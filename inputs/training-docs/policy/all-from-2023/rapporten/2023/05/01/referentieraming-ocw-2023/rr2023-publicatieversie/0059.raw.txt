Directie Kennis | DEFINITIEF | Referentieraming 2023 | 1 mei 2023 
 
Figuur 50 Instroom in bol naar herkomst (percentage) 
 
 
De toestroom vanuit vmbo-gediplomeerden (67.700 ofwel 55%) is nagenoeg gelijk gebleven 
ten opzichte van vorig jaar. Komend jaar wordt wel een flinke daling verwacht: naar 52%, een 
daling van 2.900 gediplomeerden vanuit het vmbo t.o.v. dit jaar. Tegelijkertijd neemt de 
instroom van andere groepen toe komende twee jaar, zoals de instroom van leerlingen uit 
Oekraïne vanuit ISK (zie Figuur 48). Voor bol entree en niveau 2 lijkt deze daling een direct 
gevolg te zijn van het extrapoleren van de trend van voorgaande jaren. Voor bolniveau 3 en 4 
dalen de doorstroomkansen vanuit vmbo-d zelf niet erg, maar wel daalt het aantal diploma’s 
dat daar gehaald wordt sinds 2017 vrij sterk. Weliswaar stijgt dit jaar in het vo het aandeel 
vmbo maar het duurt nog enkele jaren voor dit ook meer vmbo-gediplomeerden oplevert.  Er 
wordt daarom verwacht dat deze daling tot 2023 doorzet (van 48.900 tot 36.800 voor vmbo-
b/k en van 54.300 tot 45.900 voor vmbo g/t) en daarna naar boven ombuigt. 
 
Dit jaar is ook de relatief sterke groei vanuit havo/vwo4+ opvallend: +6.800 (6%) ten 
opzichte van de 4.800 (4%) van vorig jaar (van die 6.800 komen er 5.500 uit havo 4). Zie ook 
Figuur 47.  Daarnaast valt de afname van instroom van buiten het onderwijs op (van 15.500 
(12%) vorig jaar naar 12.500 (10%) dit jaar. In het oog springt verder de afname van het 
aandeel bolgediplomeerden: van 24.600 (19%) vorig jaar naar 20.400 (17%) dit jaar. Dat is 
een indicatie dat er minder gediplomeerde overgang plaatsvindt naar hogere niveaus binnen 
de bol. Wel stromen bolgediplomeerden iets vaker door naar bbl (3.9%) dan vorig jaar (3.7%).  
 
4.3.4 Bbl in komende jaren fors naar boven bijgesteld 
In 2022 zijn 136.600 studenten geteld in het bbl. Dat is 5.400 meer dan verwacht in de vorige 
referentieraming. Na 2022 zal het bbl naar verwachting krimpen, maar de studentenaantallen 
blijven op iets hogere niveaus dan in de RR2022 was voorzien (alle bijstellingen ten opzichte 
van de RR2022 liggen tussen de +5.500 en de +9.800). De daling gaat naar verwachting 
minder hard na 2026.  
 
Pagina 59 van 120
