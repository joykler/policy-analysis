Directie Kennis | DEFINITIEF | Referentieraming 2023 | 1 mei 2023 
niet meer nodig, omdat deze trends sinds vorig jaar weer aansluiten op de trends van voor 
corona. Ook zien we ontwikkelingen in de stromen door het onderwijs die niet samenhangen 
met corona, maar met veranderingen op de arbeidsmarkt.  
 
1.3 Correctie voor hoge slagingspercentages 
In het voortgezet onderwijs wordt ingegrepen in de standaardmethodiek, omdat 
slagingspercentages het afgelopen jaar nog steeds wat hoger waren dan gebruikelijk. Tijdens 
de coronapandemie zijn een aantal jaren maatregelen getroffen, waardoor de 
slagingspercentages hoger waren dan eerder. Door de correctie worden de 
slagingspercentages van voor corona verwacht voor 2023 en verder. De ingreep in RR2023 is 
vergelijkbaar met de correctie voor hoge slagingspercentages van RR2022.  
 
1.4 Correctie voor tijdelijk lagere instroom in het hoger onderwijs 
De instroom vanuit vo en mbo in hbo en wo was in 2022 lager dan verwacht. Waarschijnlijk 
hangt dit samen met de herinvoering van de basisbeurs in collegejaar 2023-2024. Tijdens het 
opstellen van RR2022 was die niet voorzien. In RR2023 wordt de directe doorstroom (zonder 
tussenjaar) van gediplomeerden van vo en mbo voor 2023 en verder ingeschat op hetzelfde 
niveau als in 2019, het laatste jaar voor de coronapandemie. In RR2023 gaan we er bovendien 
vanuit dat de gediplomeerden uit vo en mbo die dit jaar meer dan verwacht een tussenjaar 
nemen in 2023 alsnog instromen in het hoger onderwijs.  
 
1.5 Correctie voor lage onderwijsdeelname van 4- tot 16-jarigen 
De onderwijsdeelname van 4-jarigen en leerplichtige leerlingen (5 tot en met 16 jaar) was in 
2022 opvallend laag. In RR2023 wordt verondersteld dat dit een tijdelijk verschijnsel is, 
veroorzaakt door een combinatie van inhoudelijke en methodologische factoren. In deze 
raming wordt daarom de onderwijsdeelname van deze groep voor 2023 en verder gecorrigeerd 
naar een historisch gezien normaal niveau.  
 
1.6 Ontwikkelingen sinds december 2022 niet in raming betrokken 
Deze referentieraming is gemaakt met de data en kennis van eind 2022. Ontwikkelingen 
tussen dat moment en de publicatie hebben mogelijk wel invloed op het aantal leerlingen en 
studenten in het onderwijs, maar hadden geen invloed op deze raming. In deze paragraaf 
beschrijven we deze ontwikkelingen, waarbij we onderscheid maken tussen 
beleidsmaatregelen, onvoorziene omstandigheden en lopend onderzoek. 
 
1.7 Betrokken partijen  
De raming wordt opgesteld door de directie Kennis van het ministerie van OCW en de afdeling 
Informatieproducten van DUO. De ramingen zijn vastgesteld door de directeur van de directie 
Kennis van het Ministerie van OCW, op advies van de Co√∂rdinatiegroep Leerlingen Ramingen 
(CLR) . Dit is de interne begeleidingscommissie, met experts van de onderwijsdirecties en FEZ 
van OCW. 
 
De Begeleidingscommissie Leerlingen- en Studentenramingen (BLS) adviseert het ministerie 
over de methoden en de wijze van publicatie. Ze bestaat uit onafhankelijke experts van het 
Centraal Bureau voor de Statistiek (CBS) , de planbureaus (CPB, SCP en PBL), de 
onderwijsraden en een aantal onderzoeksinstellingen met expertise over onderwijsdeelname 
en ramingen. De BLS heeft voor de start van RR2022 geadviseerd om voor deze raming de 
methode te hanteren die we in dit rapport gebruiken. 
 
Pagina 7 van 120
