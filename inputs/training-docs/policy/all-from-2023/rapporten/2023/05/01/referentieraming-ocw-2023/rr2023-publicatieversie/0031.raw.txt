Directie Kennis | DEFINITIEF | Referentieraming 2023 | 1 mei 2023 
koste van havo en vwo. Dat leidt tot een kortere verblijfsduur in het vo en vaker doorstroom 
naar vervolgonderwijs in het mbo. Leerlingen stromen in de regel op jongere leeftijd naar het 
mbo dan naar het hbo en wo. Ook het verblijf in het mbo is vaak korter dan in hbo en wo, 
waardoor studenten eerder de arbeidsmarkt betreden. De onderwijsdeelname in het wo blijft 
wel toen toenemen, vooral voor 20- tot 25-jarigen. Dat hangt waarschijnlijk samen met de 
instroom van internationale studenten.  
 
In 2022 waren er 3.723.100 leerlingen en studenten. In de komende jaren daalt hun aantal 
licht: tot 3.669.300 in 2029. Daarna neemt de onderwijsdeelname weer toe: tot 3.751.800 in 
2035 (zie Tabel 29 op pagina 33).  
 
Het aantal inwoners van Nederland dat geen onderwijs volgt neemt toe. In 2011 waren dat er 
minder dan 13 miljoen. Vanaf 2030 zijn er naar verwachting meer dan 15 miljoen inwoners die 
geen onderwijs volgen. Dit komt vooral door vergrijzing. Er zijn relatief steeds minder jonge 
mensen en meer ouderen, en het zijn vooral jongeren die onderwijs volgen. In de kwarteeuw 
van 2010 tot 2035 daalt het aandeel onderwijsvolgenden met ongeveer 3 procentpunt, van 
23% naar 20%. 
 
3.5.1 Lagere onderwijsdeelname van leerplichtigen in 2022 wordt hersteld in referentieraming 
Dit jaar valt het op dat in 2022 de onderwijsdeelname van leerplichtigen ongeveer 0,5% lager 
is dan gemiddeld over de afgelopen jaren. De onderwijsdeelname van 5- tot 16-jarigen was in 
de afgelopen jaren altijd nagenoeg 100%. De leerplicht geldt van 5 tot 16 jaar, of tot 18 jaar 
wanneer de leerling nog geen startkwalificatie heeft gehaald (havo-, vwo-, mbo 2-diploma of 
hoger). Er is een aantal waarschijnlijke oorzaken van deze lagere onderwijsdeelname, maar 
een volledig sluitende verklaring is er nog niet.  
 
Een deel van de lage onderwijsdeelname van leerplichtigen wordt verklaard door het verschil 
tussen de teldata voor onderwijs (1 oktober) en bevolking (1 januari), die gebruikt worden om 
de onderwijsdeelname te berekenen. De bevolking is doorgegroeid in oktober tot en met 
december. Er zijn mogelijk leerlingen op 1 januari in Nederland, die niet op 1 oktober in het 
onderwijs zaten, omdat ze toen nog niet in Nederland waren. Door de ongewoon grote 
instroom van migranten, is dit effect mogelijk veel groter dan in eerdere jaren.  
 
Het ramingsteam en de experts uit de begeleidingscommissies de CLR en BLS verwachten dat 
de lage onderwijsdeelname van leerplichtigen tijdelijk is. De onderwijsdeelname van 
leerplichtigen wordt daarom teruggezet op het niveau dat aansluit bij de meerjarige trend (zie 
paragraaf 5.1.11).  
 
3.5.2 Minder 4-jarigen in het onderwijs dan vorige jaren 
De onderwijsdeelname van 4-jarigen ligt in 2022 ongeveer 2 procentpunt lager dan in eerdere 
jaren. Ook in 2021 waren er al ongeveer 1 procentpunt minder 4-jarigen dan het meerjarig 
gemiddelde. Er is een aantal waarschijnlijke oorzaken van deze lagere onderwijsdeelname, 
maar een volledig sluitende verklaring is er niet.  
 
Een deel van de verklaring ligt, net als bij de leerplichtigen (zie paragraaf 3.5.1), in het 
verschil tussen de teldata voor het onderwijs (1 oktober) en bevolking (1 januari), die gebruikt 
worden om de onderwijsdeelname te berekenen. Dit kan alleen niet de volledige verklaring 
zijn, omdat de afwijking bij de 4-jarigen veel groter is dan bij de leerplichtige 5- tot 16-jarigen. 
1 2
Mogelijk speelt de opkomst van thuisonderwijs en private scholen een rol. Ook kan het zijn 
dat ouders die zelf chronisch ziek zijn, of kinderen hebben met een verminderde weerstand, 
3
hun 4-jarige preventief een jaar langer thuis hielden. Verder is het denkbaar dat gezinnen op 
 
1
 Steeds meer kinderen krijgen thuis les: 'We geven lessen die alleen passen bij Sofia (8)' | RTL Nieuws 
2
 Meer particuliere basisscholen: kleinere klassen, maar dat kost wel wat (nos.nl) 
3
 https://www.rivm.nl/nieuws/verschillende-luchtwegvirussen-gaan-rond-in-nederland-nu-ook-griepepidemie  
Pagina 31 van 120
