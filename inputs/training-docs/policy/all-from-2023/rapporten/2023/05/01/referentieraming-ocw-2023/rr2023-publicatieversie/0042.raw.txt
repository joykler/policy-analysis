Directie Kennis | DEFINITIEF | Referentieraming 2023 | 1 mei 2023 
4.2 Voortgezet onderwijs 
 
Het voorgezet onderwijs (vo) telt in 2022 941.600 leerlingen. Het leerlingenaantal kwam in 
2015 en 2016 nog boven de 1.000.000. Sindsdien is een daling ingezet (zie Figuur 28). Dit is 
een voortzetting van de leerlingendaling die in het primair onderwijs (po) al langer zichtbaar 
is. 
 
De komende jaren daalt het leerlingenaantal in het vo licht, tot 907.000 in 2029. Dit komt voor 
een belangrijk deel door een dalende doorstroom vanuit het po, die het gevolg is van het al 
veel langer dalende aantal geboorten. Vanaf 2033 stabiliseert het leerlingaantal van vo. Dit is 
een verandering ten opzichte van RR2022. Vorig jaar was de verwachting in de 
bevolkingsprognose dat er meer geboorten zouden zijn. De naar beneden bijgestelde prognose 
van het aantal geboorten wordt op langere termijn zichtbaar als minder instroom in het vo. 
 
Figuur 28 Aantal leerlingen in vo 
 
 
Tabel 37 Aantal leerlingen in vo (x 1.000) 
 telling raming 
        
  2021 2022 2023 2024 2025 2026 2027 2028 2029 
RR2022 934,2 939,2 942,4 937,8 930,0 922,6 913,2 906,4 900,3 
RR2023 934,2 941,6 952,1 948,1 940,0 931,1 919,8 913,0 907,0 
verschil 0,0 2,4 9,7 10,3 10,0 8,5 6,7 6,6 6,7 
 
Ten opzichte van RR2022 zijn er in 2022 2.400 (+0,3%) leerlingen meer in het vo dan 
geraamd. RR2023 gaat er vanuit dat het aantal leerlingen ook in de komende jaren hoger zal 
blijven, vergeleken met RR2022.  
 
De stijging is voor een deel te verklaren door de instroom van gevluchte Oekra√Øense leerlingen. 
Daarnaast zijn er ook relatief veel leerlingen blijven zitten. Vorig jaar viel dit ook op en was de 
verwachting dat het percentage zittenblijvers in 2024 ongeveer weer op het niveau van 2019 
zou zitten. Dat is dus niet gebeurd. Bovendien gingen er meer leerlingen naar lagere 
onderwijsniveaus. In de raming wordt er vanuit gegaan dat deze ontwikkelingen voorlopig 
aanhouden. 
 
Ook zijn de slagingspercentages in het voortgezet onderwijs het afgelopen jaar hoog gebleven. 
Dit komt onder andere doordat de duimregeling ook vorig jaar gold. Dit betekende dat 
Pagina 42 van 120
