Directie Kennis | DEFINITIEF | Referentieraming 2023 | 1 mei 2023 
Figuur 31 Instroom van basisonderwijs jaar 8 naar brugjaar 1 
 
 
Brugklasleeringen worden in de data niet uitgesplitst naar niveau. Pas in het derde leerjaar van 
het vo is onderscheid te maken tussen het niveau van de leerlingen: vmbo (basis, kader, 
gemengd, theoretisch), havo of vwo.  
 
Een doorgezette trend van de vorige raming is dat er meer leerlingen in het tweede brugjaar 
naar het vmbo stromen. Dat komt onder andere doordat minder leerlingen naar het vwo 
stromen. In Figuur 32 is te zien dat het percentage dat naar vmbo stroomt het hoogst blijft. In 
de vorige raming was de verwachting dat dit niet door zou zetten.  
 
Voor de raming heeft het twee gevolgen: 
• Het verlaagt de totale onderwijsdeelname in het vo licht. Het vmbo duurt nominaal 4 
jaar, het havo 5 jaar en het vwo 6 jaar. Wanneer leerlingen vaker naar het vmbo 
gaan, halen ze gemiddeld sneller een diploma. 
• Over enkele jaren leidt dit tot meer studenten in het mbo (vmbo-leerlingen vervolgen 
hun onderwijsloopbaan meestal in het mbo) en minder hbo- en wo-studenten (havo- 
en vwo-gediplomeerden gaan meestal door naar hbo en wo). In tegenstelling tot de 
vorige raming, verwachten we nu dat de stroom naar vmbo relatief groter is dan naar 
havo en vwo. 
 
Pagina 45 van 120
