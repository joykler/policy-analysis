Directie Kennis | DEFINITIEF | Referentieraming 2023 | 1 mei 2023 
Figuur 59 Aantal voltijd-hbo-bachelorstudenten die zonder diploma uitstromen (x 1000). 
 
 
Daarnaast is in 2022 ook de instroom van studenten met een bol 4-diploma 2.100 minder dan 
verwacht. Tot 2028 wordt daarom een kleinere instroom geraamd, vergeleken met de vorige 
raming. Vanaf 2028 is de instroom weer redelijk in lijn met de vorige raming (zie Figuur 60). 
De belangrijkste reden hiervoor is dat de raming van de bolstudenten naar beneden bijgesteld 
is. Hierdoor zijn er minder studenten die naar het hbo kunnen doorstromen. Bovendien werden 
in 2022 meer tussenjaren genomen (vermoedelijk door de invoering van de basisbeurs in 
collegejaar 2023-2024). In RR2023 wordt verondersteld dat de studenten die in 2022 een 
tussenjaar namen in 2023 weer zouden instromen. Hierdoor is er in 2023 een tijdelijke piek. 
De raming blijft desondanks lager dan de vorige. 
 
Figuur 60 Stroom van bol4-diploma naar voltijd-hbo-bachelor. 
 
 
4.4.2 Deeltijd-hbo-bachelor groeit niet verder 
In de actuele ramingen wordt verwacht dat dit onderwijstype de komende jaren niet meer zal 
groeien. In 2022 volgen 42.300 studenten een deeltijd-hbo-bachelor. Dit daalt naar 
verwachting naar 41.600 in 2025 en blijft daarna redelijk constant.  
 
De telling van 2022 is 2.300 (-5,2%) studenten lager dan geraamd, wat tot een bijstelling van 
de raming naar beneden leidt. De vorige raming ging ervan uit dat het aantal deeltijd-hbo-
Pagina 67 van 120
