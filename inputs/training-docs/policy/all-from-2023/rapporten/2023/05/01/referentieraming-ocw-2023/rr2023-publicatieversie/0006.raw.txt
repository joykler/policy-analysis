Directie Kennis | DEFINITIEF | Referentieraming 2023 | 1 mei 2023 
1 Inleiding 
Referentieraming 2023 (RR2023) laat de verwachte ontwikkeling zien van de aantallen 
leerlingen en studenten aan instellingen in het bekostigd onderwijs in Nederland. De raming 
dient primair als onderbouwing van de begroting van het Ministerie van Onderwijs, Cultuur en 
Wetenschap (OCW). Hiervoor worden de verwachte ontwikkelingen in het onderwijs tot en met 
2029 in detail toegelicht.  
 
Behalve voor het onderbouwen van de begroting, wordt de raming gebruikt om recente en 
verwachte ontwikkelingen in het onderwijs te beschrijven. Dit rapport en de cijfers op 
www.ocwincijfers.nl zijn de belangrijkste producten hiervan. De raming loopt hiervoor tot en 
met 2035.  
 
Tot slot wordt de referentieraming ook gebruikt als input voor andere ramingen. Voor een 
aantal van deze ramingen worden data uit deze referentieraming tot en met 2070 geleverd. De 
volgende ramingen gebruiken deze referentieraming als input:  
• de studiefinancieringsraming van OCW);  
• instellingsprognoses van DUO);  
• arbeidsmarktramingen van Project Onderwijs-Arbeidsmarkt door ROA;  
• ramingen voor de arbeidsmarkt voor onderwijspersoneel door Centerdata;  
• ramingen voor studentenhuisvesting door ABF Research.  
 
Voordat de raming in de volgende hoofdstukken wordt toegelicht, behandelen we de 
ontwikkelingen die in het afgelopen jaar van invloed waren op de RR2023. 
 
1.1 Nieuwe data als basis voor RR2023 
RR2023 is op data uit de volgende publicaties gebaseerd:  
De Kernprognose 2022–2070 van het CBS, van 16 december 2022. Internationale migratie 
speelt een belangrijke rol bij de toekomstige bevolkingsgroei, maar is moeilijk te voorspellen. 
Het CBS constateerde dat in 2022 en ook de komende jaren de oorlog in Oekraïne daarin een 
belangrijke rol speelt. Dat leidt tot meer leerlingen in het Nederlandse onderwijs op korte 
termijn. Na een kleine geboortegolf in 2021 zijn er in 2022 juist minder kinderen geboren dan 
verwacht. Over 4 jaar zullen er daardoor minder leerlingen in het po instromen.  
 
De onderwijsmatrices van de afdeling Informatieproducten van DUO. In de onderwijsmatrices 
staan de stromen in, door en uit het onderwijs tussen 1 oktober 2007 en 1 oktober 2022. Deze 
stromen vormen de basis van de referentieraming. Verschillende inzichten uit de 
onderwijsmatrices zijn in dit rapport gebruikt voor het verklaren van de raming. 
 
De werkloosheidsverwachting in de Macro Economische Verkenning 2023 van het CPB van 20 
september 2022, waarvan OCW de meerjarige werkloosheidsraming van FIN ontvangt. 
Doordat de historische cijfers met terugwerkende kracht verhoogd zijn (verandering in wijze 
van meten)  komen de prognosecijfers van deze raming relatief gezien lager uit dan vorig jaar. 
Deze werkloosheidsverwachting wordt gebruikt om te schatten welk deel van de mbo-
studenten een bolopleiding volgt.  
 
1.2 Standaardmethode voor trendextrapolatie gebruikt  
Voor deze referentieraming is uitgegaan van de standaardmethodiek voor trendextrapolatie 
van eerdere ramingen. Twee jaar geleden zijn voor RR2021 de trends in de ontwikkelingen van 
de belangrijkste stromen door het onderwijs van voor corona gebruikt. Deze aanpassingen zijn 
Pagina 6 van 120
