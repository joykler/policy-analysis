Directie Kennis | DEFINITIEF | Referentieraming 2023 | 1 mei 2023 
4.4 Hoger beroepsonderwijs 
Het aantal studenten in het hbo daalt de komende jaren waarschijnlijk langzaam. Van 2008 tot 
en met 2021 nam het aantal studenten in het hbo juist geleidelijk toe. In 2021 waren er 
490.500 studenten ingeschreven, 74.400 meer dan in 2010. In 2022 was er voor de eerste 
keer een daling, naar 476.100 studenten. De verwachting is dat die doorzet: naar 435.600 in 
2029. De daling hangt samen met de bevolkingsontwikkeling. Het aantal 17- tot 25-jarigen 
neemt de komende jaren af (zie paragraaf 5.2.1), waardoor minder personen in het hbo 
verwacht worden. Dit is een voortzetting van de leerlingendaling in het voortgezet onderwijs. 
 
De geschatte omvang van het hbo voor de komende jaren is lager dan in de vorige raming. In 
2022 werden 476.100 studenten geteld, 13.300 (-2.7%) minder dan verwacht. De 
belangrijkste oorzaak is een grotere ongediplomeerde uitstroom (zie Figuur 59), mogelijk door 
de krappe arbeidsmarkt. Daarnaast is er op korte termijn minder instroom van mensen met 
een boldiploma (zie Figuur 60 en Figuur 68). Dat komt vooral doordat er minder studenten in 
bol-4 verwacht worden, door de krappe arbeidsmarkt. Zie hoofdstuk 4.3 voor toelichting op 
het geraamde aantal studenten en diplomaâ€™s in bol-4.  
 
Van de 476.100 hbo studenten in 2022 doen 440.400 (92,5%) een bachelor. De overige groep 
bestaat uit 21.000 (4,4%) associatedegree- en 14.700 (3,1%) masterstudenten. Het 
voltijdsonderwijs is fors groter dan de deeltijdvarianten: 417.400 (87,7%), tegen 58.700 
(12,3%) studenten. 
 
Figuur 57 Aantal studenten in hbo 
 
 
Tabel 52 Aantal studenten in hbo (x 1.000) 
   telling raming       
  2021 2022 2023 2024 2025 2026 2027 2028 2029 
RR2022 490,5 489,3 488,6 484,1 478,2 472,6 467,3 462,3 457,9 
RR2023 490,5 476,1 471,3 462,0 453,6 447,2 441,9 438,3 435,6 
verschil -0,1 -13,3 -17,3 -22,0 -24,6 -25,4 -25,4 -24,0 -22,3 
 
4.4.1 Aantal voltijd-hbo-bachelors daalt eerder dan verwacht 
Naar verwachting zal het aantal studenten in een voltijd-hbo-bachelor de komende jaren 
afnemen: van 398.100 studenten in 2022 naar 354.100 studenten in 2029. Deze raming is 
naar beneden bijgesteld ten opzichte van de vorige raming. Vorig jaar werden 408.500 
studenten in 2022 verwacht, maar 398.100 studenten geteld. Dat is 10.400 (-2.5%) minder 
dan geraamd. Dit leidt vooral op korte termijn tot een bijstelling naar beneden. 
Pagina 65 van 120
