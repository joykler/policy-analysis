Directie Kennis | DEFINITIEF | Referentieraming 2023 | 1 mei 2023 
schaars en hypotheken moeilijker te krijgen. De stap naar het ouderschap werd daardoor 
mogelijk uitgesteld. 
 
Eind 2021 leek een inhaalslag begonnen, toen vooral dertigers tijdens de coronapandemie 
meer kinderen kregen dan in eerdere prognoses aangenomen was. Maar dit jaar (2022) is er 
na de ‘geboortehobbel’ een ‘geboortedip’. De redenen die voor de coronapandemie voor uitstel 
zorgden bij jongere vrouwen, gelden nog steeds.  
 
Het verwachte aantal geboorten is de eerstvolgende paar jaren lager dan in de vorige 
prognose. Het CBS verwacht uiteindelijk nog steeds ongeveer evenveel kinderen per vrouw, 
maar denkt ze die keuze nog wat langer uitstellen.  
 
Vanaf 2030 ligt het aantal geboorten juist hoger dan in de vorige prognose. Dat komt door 
meer dan verwachte immigratie in 2022 en de jaren erna. Het CBS verwacht dat een deel van 
de Oekraïense vluchtelingen zich hier voor langere termijn vestigt en over een aantal jaar 
kinderen krijgt. 
 
5.2.1.4 Prognose voor sterfte weinig aangepast 
In 2022 zijn ongeveer 169.400 inwoners van Nederland overleden, meer dan de 158.400 die in 
de vorige prognose verwacht werden. Tot en met 2024 is de verwachte sterfte iets naar boven 
bijgesteld, maar vanaf 2025 zijn de verschillen tussen deze en de vorige prognose beperkt.   
 
Figuur 83 Sterfte in Nederland 
 
 
De oversterfte door corona was in 2022 meer dan het jaar ervoor ingeschat. Voor de 
eerstkomende jaren is het waarschijnlijk dat de coronapandemie nog tot meer sterfte leidt, 
maar minder dan in de afgelopen 2,5 jaar. Voor de lange termijn stelt het CBS dat de stijgende 
lijn in de levensverwachting niet door corona beïnvloed zal worden. In eerdere periodes met 
hoge sterfte, zoals bij de Spaanse griep en de Tweede Wereldoorlog, was de 
levensverwachting weer snel terug op het oude niveau. Daarna normaliseerde de sterfte zich 
weer. 
 
5.2.1.5 Veel onverwachte migratie door oorlog Oekraïne 
Het migratiesaldo voor 2022 lag met 228.100 personen aanzienlijk hoger dan de 122.100 die 
vorig jaar verwacht werd. Op basis van de voorlopige cijfers tot en met oktober 2022 zal het 
aantal immigranten volgens het CBS 121.500 hoger uitkomen dan in de vorige prognose 
verwacht. De prognose van het aantal emigranten ligt 15.500 hoger dan in de vorige 
prognose. 
Pagina 92 van 120
