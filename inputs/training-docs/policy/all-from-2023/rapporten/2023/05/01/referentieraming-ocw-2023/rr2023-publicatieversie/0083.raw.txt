Directie Kennis | DEFINITIEF | Referentieraming 2023 | 1 mei 2023 
sturing op een bepaalde stroom oneindig is, dan wordt deze stroom volledig door de sturing 
bepaald. Voor alle gewichten tussen nul en oneindig moet het ramingsmodel een compromis 
vinden tussen data en sturing. 
 
De geëxtrapoleerde stroomkansen, die we eerder hebben besproken, worden aan het 
ramingsmodel toegevoegd als relatieve sturingen. De geëxtrapoleerde stroomkansen worden 
dus niet direct gebruikt, maar hebben wel indirect invloed op de stroomkansen in het 
ramingsmodel. 
 
Voor de sturingen die vanuit de extrapolaties ontstaan (zie paragraaf 5.1.3) worden 
automatisch gewichten bepaald. De waarde van een gewicht is afhankelijk van hoe goed de 
2
rechte lijn door de laatste twaalf tellingen gaat, gemeten met de zogenaamde R . Als de lijn 
een goede benadering vormt, zal de sturing met een hoog gewicht worden opgelegd. Als de 
lijn een slechte benadering vormt, zal het gewicht laag zijn. 
 
Voor de andere sturingen (zie bijvoorbeeld paragraaf 5.2.3), wordt gewicht ‘oneindig’ 
gehanteerd. Dat betekent dat aan deze sturing helemaal voldaan moet worden. 
 
5.1.5 Sturingen hebben gevolgen voor andere stromen 
Als een sturing op een bepaalde stroom wordt toegepast, dan heeft dat vaak ook gevolgen 
voor andere stromen. Stel dat we met de extrapolatie bepalen dat de overgangskans van een 
havodiploma naar het hbo (zie het voorbeeld in paragraaf 5.1.1, waarin de stroom van 
diplomering havo naar hbo 75% was) het volgende verloop moet gaan kennen: 
 
 jaar 1 jaar 2 jaar 3 en verder 
van havodiploma naar voltijd-hbo-bachelor 76% 77% 78% 
 
In de laatste onderwijsmatrix was de gerealiseerde stroomkans van havodiploma naar voltijd-
hbo-bachelor 75%, terwijl de stroomkansen van havodiploma naar andere bestemmingen tot 
25% optellen. Bij elkaar waren dit dus 75% + 25% = 100%. Vanaf ramingsjaar 1 wordt de 
stroomkans van havodiploma naar voltijd-hbo-bachelor opgehoogd, waardoor de 
stroomkansen niet meer tot 100% optellen. In jaar 1 zouden we hierdoor 76% + 25% = 101% 
van de herkomst havodiploma verdelen. Daarbij ontstaan in de raming dus extra personen, 
wat niet de bedoeling is.  
 
We passen daarom alle andere stromen licht aan, zodat uiteindelijk weer 100% van de 
9
gediplomeerden havo een bestemming krijgt. Dit gebeurt geautomatiseerd , waarbij ook 
andere sturingen en voorwaarden in acht worden genomen. Het rekenmodel probeert daarbij 
een zo goed mogelijke oplossing te vinden, waarbij zo min mogelijk aanpassingen nodig zijn in 
de overgangskansen. 
 
5.1.6 Correctie voor invloed werkloosheid op het mbo 
Het aandeel bolstudenten binnen het mbo wordt gecorrigeerd op basis van de verwachte 
werkloosheid. Er is namelijk al 25 jaar een duidelijke correlatie tussen werkloosheid en (met 1 
jaar vertraging) het aandeel voltijdbol binnen het mbo (zie Figuur 79).  
 
 
9
 Het gebruikte rekenmodel is speciaal voor de referentieraming ontwikkeld. 
Pagina 83 van 120
