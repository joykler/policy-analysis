Directie Kennis | DEFINITIEF | Referentieraming 2023 | 1 mei 2023 
een uitgestelde wereldreis gaan, na het wegvallen van de corona-reisrestricties. Omdat de 
leerplicht pas vanaf 5 jaar geldt, verklaart dat de lagere onderwijsdeelname misschien voor 4-
jarige kinderen, maar niet voor 5- tot 16-jarigen. 
 
Welk deel van deze oorzaken incidenteel is en welk deel structureel, valt nog niet goed in te 
schatten. Net als voor de onderwijsdeelname van leerplichtigen, verwachten het ramingsteam 
en de experts uit de begeleidingscommissies van de CLR en BLS dat de lage 
onderwijsdeelname van 4-jarigen tijdelijk is. Ook voor hen wordt de onderwijsdeelname 
daarom teruggezet op het niveau dat aansluit bij de meerjarige trend (zie paragraaf 5.1.11).  
 
3.5.3 Deelname 4-jarigen in het onderwijs is feitelijk hoger 
Volgens de cijfers die in de referentieraming gebruikt worden is de onderwijsdeelname van 4-
jarigen de afgelopen jaren gemiddeld ongeveer 74% geweest. Het overgrote deel van de 4-
jarigen volgt in werkelijkheid wel onderwijs. Dat komt doordat de referentieraming niet werkt 
met de leeftijd van onderwijsdeelnemers per 1 oktober van ieder jaar, maar per 1 januari van 
het jaar daarna. Daardoor sluiten de data uit de Onderwijsmatrix (teldatum 1 oktober) aan op 
de data uit de Bevolkingsprognose (teldatum 1 januari). Ongeveer een kwart van de kinderen 
die op 1 januari 4 jaar oud zijn, is op 1 oktober nog 3 jaar oud. Ze zitten dus nog niet in het 
onderwijs op de peildatum van de onderwijsdata.  
 
3.5.4 Lagere onderwijsdeelname van 17- tot 21-jarigen 
In 2022 volgt een kleiner deel van de 17- tot 21-jarigen onderwijs dan in eerdere jaren. Dat 
herstelt zich tot 2027 enigszins, maar naar verwachting blijft de onderwijsdeelname voor deze 
groep lager dan in de jaren voor 2022. Voor het hbo valt op dat de onderwijsdeelname van alle 
leeftijdsgroepen naar verwachting tot 2027 afneemt.  
 
In 2022 is een kleiner deel van de 17- tot 18-jarigen in het vo en mbo ingeschreven dan in 
eerdere jaren. Voor het vo blijft dat in deze raming ook tot 2027 zo, maar voor een deel wordt 
dat gecompenseerd door toenemende onderwijsdeelname van deze leeftijdscategorie in het 
mbo.  
 
Ook de lagere onderwijsdeelname van 19- tot 21-jarigen die we in 2022 zien, herstelt naar 
verwachting enigszins de komende jaren, vooral door toenemende onderwijsdeelname in mbo 
en wo. 
 
Pagina 32 van 120
