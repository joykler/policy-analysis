Directie Kennis | DEFINITIEF | Referentieraming 2023 | 1 mei 2023 
5.2 Nieuwe brongegevens 
5.2.1 Bevolkingsprognose: meer inwoners door migratie 
De meest recente bijstelling van de bevolkingsprognose leidt tot meer onderwijsdeelname in 
RR2023. In de meest recente bevolkingsprognose van CBS worden meer leerplichtige kinderen 
en meer jongvolwassenen in leeftijdscategorieën die veel onderwijs volgen verwacht dan in de 
vorige prognose.  
 
De bevolking van Nederland blijft de komende jaren groeien. Naar verwachting telt Nederland 
in 2024 18 miljoen inwoners en wordt in 2034 de grens van 19 miljoen bereikt. De bevolking 
groeit vooral door migratie en een langere levensduur. Dat meldt het CBS op basis van zijn 
Kernprognose 2022–2070: Door oorlog meer migranten naar Nederland.  
 
In de leeftijdscategorie die het meest relevant is voor het primair onderwijs (4-11 jaar) worden 
de komende jaren kleine schommelingen verwacht, maar deze groep blijft de komende jaren 
ongeveer 1,45 miljoen kinderen groot.  
 
In de leeftijdscategorie die het meest relevant is voor het voortgezet onderwijs (12-16 jaar) is 
nog 1 jaar groei te verwachten. Op 1 januari 2022 is deze groep ongeveer 974.600 kinderen 
groot, om te groeien naar 979.500 een jaar later. Vanaf dat moment zal deze leeftijdscategorie 
naar verwachting afnemen, tot ongeveer 934.600 in 2029.  
 
Het patroon is vergelijkbaar in de leeftijdscategorie die voor mbo, hbo en wo relevant is (17-25 
jaar). Er is nog enige groei te verwachten, van 2,03 miljoen in 2022 naar 2,07 miljoen mensen 
in 2024. Daarna zet ook hier demografische krimp in. In 2029 is deze leeftijdscategorie 
volgens de bevolkingsprognose afgenomen tot 1,95 miljoen. 
 
Tabel 66 Aantal inwoners in Nederland per leeftijdscategorie (x1.000) 
leeftijd 2022 2023 2024 2025 2026 2027 2028 2029 
totaal 4-11 1450,6 1451,4 1446,3 1453,3 1442,5 1441,3 1446,7 1460,7 
totaal 12-16 974,6 979,5 979,1 968,4 959,9 947,6 940,8 934,6 
totaal 17-25 2032,2 2060,1 2065,0 2057,3 2032,8 2014,9 1992,4 1954,5 
4457,5 4491,1 4490,4 4478,9 4435,2 4403,8 4379,9 4349,8 
totaal 4-25 
 
5.2.1.1 Meer inwoners dan in vorige bevolkingsprognose verwacht 
In 2026 wonen er naar verwachting 153.000 meer mensen in Nederland dan in 2021 werd 
verwacht, velen van hen in leeftijden die voor het onderwijs relevant zijn. Geboorten en sterfte 
hielden elkaar in 2022 in balans, maar er was een fors positief migratiesaldo. De bevolking 
groeide daardoor afgelopen jaar. Ook de komende jaren blijft de Nederlandse bevolking 
groeien volgens deze prognose. Ten opzichte van de Kernprognose van het CBS uit 2021 zijn 
er vooral aanpassingen op de korte termijn, vanwege meer immigratie, hogere sterfte en 
minder geboorten en emigratie dan verwacht. 
 
Voor de periode tot en met 2026 is de prognose voor de 4- tot 25 jarigen naar boven 
bijgesteld voor alle jaren. In 2022 zijn er 55.500 meer inwoners dan in vorige prognose, 
oplopend tot 111.400 meer in 2025. Tussen 2026 en 2029 worden de bijstellingen weer 
kleiner, tot 32.900 in 2029.  
 
Voor de 4- tot 11-jarigen (leeftijd voor primair onderwijs) slaat het beeld vanaf 2027 om en 
worden juist minder kinderen verwacht dan in de vorige prognose. Dat hangt samen met het 
lagere aantal geboorten in 2022 en daarna dat in de prognose van vorig jaar verwacht werd.  
 
Pagina 90 van 120
