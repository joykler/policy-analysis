Directie Kennis | DEFINITIEF | Referentieraming 2023 | 1 mei 2023 
Deze overgangskansen voor 18-jarigen worden vervolgens gebruikt in de referentieraming. 
Voor elk ramingsjaar krijgen de 18-jarigen de overgangskansen die zijn gebaseerd op 
bestaande overgangskansen.  
 
In het volgende ramingsjaar zijn de 18-jarigen van dit ramingsjaar 19 geworden en zijn ze 
terechtgekomen op het havo, vwo, mbo, hbo, wo of hebben ze het onderwijs verlaten. Ze 
zullen verdeeld worden aan de hand van de overgangskansen van 19-jarigen, die op dezelfde 
manier zijn afgeleid uit de onderwijsmatrix.  
 
Zo kunnen stromen (met een herkomst en bestemming) en aantallen (met een herkomst of 
een bestemming) geraamd worden. Daarin ontbreekt echter een aantal details. Die worden in 
de volgende paragrafen toegelicht. 
 
5.1.2 De raming groeit mee met de bevolking in Nederland 
De raming houdt ook rekening met het aantal geboorten. Als iedereen ieder ramingsjaar een 
jaar ouder wordt in de raming, ontbreken bij het eerste ramingsjaar de 0-jarigen, bij het 
tweede ramingsjaar de 0- en 1-jarigen, etc. Daarom wordt ieder ramingsjaar het aantal 
geboorten uit de bevolkingsprognose van het CBS toegevoegd. 
 
Daarnaast wordt gecorrigeerd voor sterfte, immigratie en emigratie. Het CBS presenteert 
daarvan ieder jaar een raming naar leeftijd. Deze ramingen vormen, met de geboorten, de in- 
en uitstroom naar leeftijd. De netto bevolkingsgroei (instroom min uitstroom) wordt opgeteld 
bij de herkomstcategorie ‘geen onderwijs’ voor de leeftijden waarbij de instroom groter is dan 
de uitstroom. 
 
5.1.3 Trends in onderwijskeuzes worden doorgetrokken 
Van een aantal overgangskansen wordt ook gekeken naar de ontwikkeling in de afgelopen 
jaren. Het gaat daarbij om de kansen van de ‘strategische overgangen’. Dat zijn de 
overgangen tussen onderwijssoorten waar beleidsveranderingen de meeste invloed op hebben, 
zoals van primair onderwijs naar voortgezet onderwijs, en van voortgezet onderwijs naar 
vervolgonderwijs. Tot de strategische stromen behoren niet de overgangen als van 
basisonderwijs groep 4 naar groep 5. Hieronder staan de strategische herkomsten en 
8
bestemmingen. 
• Strategische herkomsten: basisonderwijs groep 8, speciaal basisonderwijs, speciaal 
onderwijs, brugjaar 2, vmbo kl/bl-diploma, vmbo tl/gl-diploma, vmbo kl/bl-diploma, 
havodiploma, vwo-diploma, bolniveau 4-diploma, hbo-diploma, geen onderwijs. 
• Strategische bestemmingen: basisonderwijs groepen 1-7, basisonderwijs groep 8, 
speciaal basisonderwijs, speciaal onderwijs, voortgezet speciaal onderwijs, 
praktijkonderwijs, brugjaar 1, brugjaar 2, brugjaar 3, mavo 3, havo 3, havo 4, havo 
5, vwo 3, vwo 5, vmbo kl/bl 3, bolniveaus 1 en 2, bolniveaus 3 en 4, bbl-niveaus 1 en 
2, bbl-niveaus 3 en 4, (deeltijd-)hbo-associate degree, voltijd- en deeltijd-hbo-
bachelor, voltijd- en deeltijd-hbo-master, voltijd- en deeltijd-wo, vavo. 
 
In de referentieraming worden alle combinaties van strategische herkomst en -bestemming 
geëxtrapoleerd, voor zover ze voorkomen in de onderwijsmatrix. 
 
De extrapolatie wordt berekend op basis van de laatste 12 waarnemingen (jaren). Door deze 
punten wordt de best passende rechte lijn getrokken (lineaire regressie met OLS). Deze lijn 
wordt verschoven, zodat deze door de laatste getelde waarde gaat (verder in het rapport 
pseudo-OLS of P-OLS genoemd). Door deze lijn vervolgens door te trekken naar de toekomst, 
worden de kansen geëxtrapoleerd. Na zeven jaar wordt de overgangskans niet verder 
geëxtrapoleerd en blijft deze op ongeveer de dan bereikte waarde. 
 
8
 Voor een toelichting van de verschillende onderwijsvormen, zie de lijst van afkortingen en begrippen in bijlage 3. 
Pagina 81 van 120
