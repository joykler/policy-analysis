Directie Kennis | DEFINITIEF | Referentieraming 2023 | 1 mei 2023 
stroom van mbo 4 naar mbo 4-diploma als van mbo 4-diploma naar hbo-verblijfsjaar 
1 worden met ditzelfde aantal verhoogd. Om dubbeltelling van gediplomeerden te 
voorkomen, wordt het aantal mbo 4-gediplomeerden in 2021-2022 weer verlaagd met 
911, omdat deze gediplomeerden nu in 2020-2021 worden geteld (zie correctie voor 
matrixjaar 2021). 
• Voor de raming van internationale studenten wordt de telling hoger onderwijs 
uitgesplitst naar studenten met een Nederlandse nationaliteit, een nationaliteit uit een 
EER-land en overige nationaliteiten (niet-EER). Er wordt uitgegaan van de eerste 
nationaliteit, zoals die in het meest recente jaar bekend is. Dat leidt in de laatste 
jaren tot een verschuiving van niet-EER naar Nederlands. Enerzijds betreft dit 
bijvoorbeeld voormalige asielzoekers die genaturaliseerd zijn, anderzijds zijn het 
studenten waarvan de eerste nationaliteit eerder niet bekend was en nu wel. In de 
referentieraming wordt niet uitgesplitst naar nationale en internationale studenten. De 
tellingen van internationale studenten worden wel gebruikt in de aparte raming van 
internationale studenten in paragraaf 3.4. 
 
5.2.3 Werkloosheidsprognose 
Voor de historische en de geraamde toekomstige werkloosheidsontwikkeling wordt in de 
referentieraming gebruik gemaakt van de middellangetermijnverkenning (MLT, onderdeel van 
de MEV) van het CPB (zie gegevensbron in paragraaf 6.5.4). Het geraamde toekomstige 
werkloosheidspercentage wordt gebruikt om de verwachte verhouding tussen bol en bbl te 
bepalen. 
 
Sinds RR2009 wordt het volgende model toegepast om het aandeel bol in het mbo te 
berekenen: 
 
v = a + b ∙ t + c ∙ w(t-1) 
 
met: 
v = procentueel aandeel bol in de onderwijsdeelname in het mbo 
t = jaartal 
w(t-1) = werkloosheidspercentage in het vorige jaar volgens de Macro Economische 
Verkenningen (MEV) van CPB  
 
In RR2023 (met gerealiseerde aantallen tot en met 2022) zijn de volgende parameterwaarden 
geschat: 
• a is geschat op-14,403. Deze geeft de hoogte van de lijn aan. Het is de intercept als b 
= 0 en c = 0. 
• De geschatte waarde voor b is 0,007. Dit betekent dat sinds 1982 het aandeel bol 
gemiddeld met 0,7% per jaar toeneemt en deze trend naar verwachting doorzet.  
• c is geschat op 2,793. Dit betekent dat er, bovenop de trend, een conjunctuureffect 
is: 1% meer werkloosheid leidt (met 1 jaar vertraging) tot 2,793% meer bol (ten 
opzichte van totaal mbo). Dus zouden er precies 500.000 mbo-studenten zijn, en zou 
de werkloosheid met 1% stijgen, dan zou volgens dit model in het jaar daarop 
2,793% van 500.000 = 14.000 studenten meer naar bol, en minder naar bbl gaan. 
 
In Figuur 87 zien we hoe het percentage bol in de referentieraming gecorrigeerd wordt, naar 
aanleiding van de geraamde werkloosheidspercentages in de komende jaren. Merk op dat de 
verticale as in de figuur niet zoals gebruikelijk op het nulpunt begint, om de ontwikkelingen 
duidelijk te kunnen zien. In paragraaf 4.3.1 wordt toegelicht hoeveel studenten er door deze 
correctie in de bol- en bbl-opleidingen geraamd worden.  
 
Pagina 95 van 120
