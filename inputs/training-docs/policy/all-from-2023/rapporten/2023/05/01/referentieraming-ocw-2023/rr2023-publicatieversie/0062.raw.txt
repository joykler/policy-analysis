Directie Kennis | DEFINITIEF | Referentieraming 2023 | 1 mei 2023 
Figuur 54 Instroom in bbl naar herkomst (percentage) 
 
 
Vorig jaar zagen we al een toename van ongediplomeerde uitstroom vanuit bol naar bbl, maar 
dit jaar is er een flinke piek (13.100 ofwel 18% van de totale instroom). Dit is 3.200 meer dan 
vorig jaar geraamd (+32,7%).  Dit aandeel neemt naar verwachting komend jaar weer af, en 
blijft dan hangen rond het niveau van vorig jaar (14% Ã  15% van de totale instroom).  
 
Het aandeel bbl-gediplomeerden dat instroomt in een andere bbl opleiding laat net het 
omgekeerde zien. Was het aandeel vorig jaar nog 14% van de totale instroom, dit jaar wordt 
een aandeel van slechts 12% verwacht (8.900 studenten). Het aantal studenten voor dit jaar 
is 800 lager dan vorig jaar werd geraamd (-8,2% ten opzichte van RR2022). Daarna herstelt 
zich dit tot 14% van de totale instroom in 2024. Dit herstel is overigens sterker qua 
percentages dan in absolute aantallen (het bbl als geheel krimpt immers).  
 
Het aandeel bolgediplomeerden (6% van de totale instroom dit jaar, 4.000 studenten) daalt al 
jaren heel licht. Die trend lijkt zich in de komende jaren gestaag door te zetten (tot 4% in 
2026). Wel is het aantal studenten 100 hoger dan vorig jaar voor 2022 was geraamd (+3,8%). 
Het aandeel vmbo-gediplomeerden (12%, 8.400 studenten) neemt nu nog niet toe, maar zal 
dit in de toekomst naar verwachting wel gaan doen (15% van de totale instroom in 2027). Ook 
dit aantal is hoger dan vorig jaar was geraamd (+700 studenten, ofwel +9.2%)  
 
4.3.6 Mbo-niveau 4 groeit, maar iets minder dan vorig jaar verwacht 
We verwachten een verdere toename van het aandeel mbo-studenten in een opleiding op 
niveau 4, tot ongeveer 60% van het totale mbo vanaf 2027. Het aandeel studenten in niveau 4 
stijgt al jaren. Sinds 2014 volgt meer dan de helft van de mbo-studenten een opleiding op dit 
niveau.  
 
Pagina 62 van 120
