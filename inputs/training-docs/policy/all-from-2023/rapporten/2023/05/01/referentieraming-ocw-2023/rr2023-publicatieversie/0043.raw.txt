Directie Kennis | DEFINITIEF | Referentieraming 2023 | 1 mei 2023 
leerlingen één niet-kernvak mochten wegstrepen voor de eindexamens in het voortgezet 
onderwijs. De duimregeling geldt niet meer voor toekomstige eindexamens, waardoor de 
slagingspercentages zullen dalen. Daarom is na consultatie besloten om de 
slagingspercentages bij te stellen naar het niveau van voor de coronacrisis, net als in RR2022. 
Het volledige overzicht van alle veronderstellingen tijdens het opstellen van de RR2023 staat in 
paragraaf 5.1.11. 
 
Op de meeste onderdelen wijkt de vorige raming maar beperkt af van de tellingen. Voor de 
brugjaren geldt de grootste afwijking met 8.200 (2,2%) meer leerlingen dan geraamd. Ook de 
afwijking in havo/vwo 4+ is groot, met 4.400 (1,8%) minder dan geraamd. De bovenbouw van 
het vmbo is groter geworden dan in de vorige raming werd verwacht: met 1.800 (1,0%) meer 
leerlingen. De toename van het vmbo komt deels door het lagere aantal leerlingen in  
havo/vwo 3, waar 2.100 (2,3%) minder leerlingen geteld zijn dan verwacht. Het pro en vavo 
vo tellen respectievelijk 700 en 300 leerlingen minder dan in de vorige raming verwacht.  
 
4.2.1 Aantallen leerlingen in brugjaren naar boven bijgesteld door Oekraïense instroom 
In de referentieramingen wordt in de eerste twee leerjaren geen onderscheid gemaakt tussen 
de niveaus vmbo, havo en vwo. Leerlingen zitten vaak in een brede brugklas met meerdere 
niveaus. Vanaf leerjaar 3 worden aparte labels voor de niveaus en richtingen gehanteerd. 
Leerjaren 1 en 2 van het leerwegondersteunend onderwijs (lwoo) maken in de ramingen ook 
onderdeel uit van de brugjaren. 
 
In 2022 zijn er 387.400 leerlingen geteld in de brugklassen. Dit is een stijging ten opzichte van 
2021, toen zaten er 377.800 leerlingen in de brugklassen. Ten opzichte van RR2022 zijn er 
8.200 (+2,2%) leerlingen meer in vo jaren 1 en 2. Deze stijging valt deels te verklaren door 
de oorlog in Oekraïne. In RR2023 is de verwachting dat het aantal leerlingen in vo jaren 1 en 2 
verder zal stijgen tot een maximum van 395.000 leerlingen in 2023 (zie Figuur 29). Daarna zal 
dit aantal blijven dalen tot 2032. Ten opzichte van de vorige raming zien we in Figuur 29 ook 
een bijstelling omlaag vanaf 2033. Dit komt door de bijgestelde bevolkingsprognose: minder  
geboorten leiden op lange termijn tot minder leerlingen in de brugjaren.  
 
Figuur 29 Aantal leerlingen in vo 1-2 
 
  
Pagina 43 van 120
