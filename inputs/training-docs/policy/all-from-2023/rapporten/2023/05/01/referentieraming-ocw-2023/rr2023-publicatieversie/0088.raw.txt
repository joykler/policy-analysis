Directie Kennis | DEFINITIEF | Referentieraming 2023 | 1 mei 2023 
Een aantal verschillende groepen wordt onderscheiden en apart geraamd. Er is een 
onderscheid naar regio van herkomst (Europese Economische Ruimte (EER), en niet-EER) en 
naar onderwijstype: 
• hbo-bachelor en associate degree (deze worden samen beschouwd, omdat associate 
degree een erg kleine groep vormt) 
• hbo-master 
• wo-bachelor 
• wo-master 
Daarnaast worden het aantal eerstejaars en het totale aantal internationale studenten 
geraamd.  
 
De historische aantallen internationale studenten zijn dit jaar anders dan in vorige ramingen. 
In de huidige raming worden studenten uit het Verenigd Koninkrijk (VK) als niet-EER 
studenten meegeteld. Het VK is immers geen onderdeel meer van de EER na de Brexit. De 
samenstelling van de EER van het huidige jaar wordt op de hele historie toegepast, zodat de 
voorspellingen voor EER- en niet-EER-studenten op basis van de juiste historie gebeuren. In 
eerdere ramingen werden VK-studenten wel als EER-studenten meegeteld.  
 
5.1.11 Inspelen op veranderingen  
In Referentieraming 2022 hebben we een aantal sturingen in het vo toegepast om te 
corrigeren voor trendbreuken die werden veroorzaakt door corona. In de onderwijsmatrix 2022 
zien we hoe deze sturingen zijn uitgepakt. Het beeld is wisselend: waar de ontwikkeling van 
slagingskansen in het vo en de instroom vavo goed zijn geraamd, is het doubleren in het vo 
niet afgenomen naar het niveau van voor de pandemie. 
 
Opnieuw zijn de stromen van leerlingen en studenten zorgvuldig bestudeerd. Voor RR2023 
gaat het om de volgende sturingen op verschillende niveaus: 
• De slagingspercentages in het vo waren in 2021 hoger dan voor corona. Dat kwam 
door versoepelingen in de regels. In RR2022 is hiervoor in de jaren 2022 en 2023 
gecorrigeerd, door deze percentages stapsgewijs omlaag te sturen. Zo werd geraamd 
dat het slagingspercentage in 2023 op hetzelfde niveau zou liggen als in 2019 (voor 
corona). Ook werd gestuurd op de instroom van vavo. Uit de onderwijsmatrix 2022 
blijkt dat dit een goede verwachting was, aangezien de slagingspercentages in 2022 
al lager liggen dan in 2021. Wel is het zo dat er in RR2022 geen rekening gehouden 
kon worden met de duimregeling in 2022, omdat deze was aangekondigd na het 
vaststellen van de cijfers van RR2022. Zonder de duimregeling zou de raming van 
vorig jaar wellicht een stuk hoger kunnen liggen dan de telling. Desondanks houden 
we de sturing van vorig jaar aan. De kanttekening die hierbij geplaatst moet worden, 
is dat ook deze percentages een stuk lager kunnen liggen. Voor het schooljaar 2022-
2023 zijn er geen versoepelingen, zoals de duimregeling. Het is dus de vraag of de 
eindexamenleerlingen in het vo dit jaar even goed zullen presteren als in 2019. Uit de 
data blijkt namelijk dat leerlingen in 2022 vaker stromen naar praktijkgerichter 
onderwijs. Vooral in de groepen die een jaar later in het examenjaar zitten (vmbo 3, 
havo 4, vwo 5) is dit te merken, maar over de gehele bovenbouw vo is deze 
ontwikkeling te zien. 
• De instroom in het hoger onderwijs is in 2022 minder dan geraamd in RR2022. 
Vermoedelijk heeft dit te maken met de herinvoering van de basisbeurs voor 
studenten in het schooljaar 2023-2024. Veel gediplomeerden gaan niet naar het 
hoger onderwijs, maar verlaten het onderwijs juist. Onze verwachting is dat ze na een 
tussenjaar alsnog het hoger onderwijs zullen instromen. Daarom hebben wij twee 
sturingen toegepast. De eerste stuurt het aantal ‘extra’ tussenjaarnemers het hoger 
onderwijs weer in. Specifiek gaat het om de instroom in het hbo (bachelor en 
associate degree, zowel deeltijd als voltijd) en wo (bachelor en master). De tweede 
sturing zorgt ervoor dat de stroomkansen van vo- en mbo-gediplomeerden naar het 
Pagina 88 van 120
