Directie Kennis | DEFINITIEF | Referentieraming 2023 | 1 mei 2023 
Figuur 79 Percentages bol en werkloosheid 
 
 
Als de werkloosheid laag is, wordt de bbl een jaar later populairder dan de bol. Dit komt mede 
doordat er in een hoogconjunctuur meer beroepspraktijkvormingsplaatsen (bpv) voor bbl-
studenten zijn. 
 
In Figuur 79 zien we ook dat het percentage bolstudenten door de jaren iets stijgt, en de 
werkloosheid niet. Deze trend lijkt daarom los te staan van de directe effecten van de 
werkloosheid. 
 
Vanwege de samenhang tussen het werkloosheidspercentage en het percentage bol, plus de 
gemiddelde groei van het percentage bol in de afgelopen jaren, wordt de verhouding tussen 
bol en bbl aangepast aan de geraamde werkloosheid. Sinds RR2009 wordt het volgende model 
toegepast om het aandeel bol in het mbo te berekenen: 
 
v = a + b ∙ t + c ∙ w(t-1) 
 
met: 
v = procentueel aandeel bol in de onderwijsdeelname in het mbo 
t = jaartal 
w(t-1) = werkloosheidspercentage in het vorige jaar volgens de Macro Economische 
Verkenning (MEV) van CPB  
 
De parameters worden geschat met OLS (zie paragraaf 5.1.3). De geschatte 
parameterwaarden staan in paragraaf 5.2.3. 
 
Dit jaar is er een kleine methodewijziging doorgevoerd, mede op advies van de BLS. Tot nu toe 
werden de parameters geschat op basis van de gegevens over de werkloosheid en het 
percentage bol vanaf 1983. Vanaf dit jaar worden de parameters geschat op basis van 
dezelfde gegevens, maar dan vanaf 2004. Aanleiding hiervoor was dat het CBS de 
werkloosheid anders meet. Zij hebben deze gegevens in hun reeksen tot en met het jaar 2003 
met terugwerkende kracht aangepast. Daardoor vallen de historische 
werkloosheidspercentages in deze periode 1,1 tot 1,2% hoger uit. 
 
Het directe gevolg daarvan is dat de jaarlijkse trend ook iets steiler uitvalt, dan met de OLS 
vanaf 1983 het geval zou zijn geweest. en daarmee ook de geschatte percentages 
bolstudenten over de komende 5 jaar,  
 
Pagina 84 van 120
