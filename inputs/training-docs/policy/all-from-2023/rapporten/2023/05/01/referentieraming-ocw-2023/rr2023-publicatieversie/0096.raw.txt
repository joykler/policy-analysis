Directie Kennis | DEFINITIEF | Referentieraming 2023 | 1 mei 2023 
Figuur 87 Percentage bol in correctiemodel en telling 
 
 
 
5.3 Opbouw van de ramingen 
De raming wordt opgebouwd in stappen. De raming van vorig jaar, RR2022, wordt eerst 
uitgekleed voor een ‘kale raming’. Vervolgens worden in stappen nieuwe gegevens 
toegevoegd. We presenteren de volgende stappen: 
A. Als eerste wordt RR2022 ontdaan van alle sturing, resulterend in RR2022 kaal. 
B. Het effect van het toevoegen van de nieuwe bevolkingsprognose (zie paragraaf 
5.2.1). Dit leidt tot RR2023 bevolkingsprognose. 
C. Het effect van het toevoegen van nieuwe onderwijsstroomgegevens. Dit leidt tot 
RR2023 kaal. 
D. Het effect van het toevoegen van geëxtrapoleerde trends in onderwijskeuzes (zie 
paragraaf 5.1.3). Dit leidt tot extrapolaties in RR2023. 
E. Het effect van het toevoegen van sturingen (zie paragraaf 5.1.11), exclusief de 
werkloosheidscorrectie. Dit leidt tot RR2023 sturingen. 
F. De laatste stap is het toevoegen van de werkloosheidscorrectie in het mbo (zie 
paragraaf 5.1.6). Dit leidt tot RR2023. 
In Tabel 69 staan de effecten van deze stappen op de totale onderwijsdeelname van 2021 tot 
en met 2029. 2022 is het laatste jaar waarvan tellingen beschikbaar zijn. De aantallen vanaf 
2023 worden geraamd. In totaal zijn er in 2022 25.800 (-0,7%) leerlingen en studenten 
minder geteld dan vorig jaar geraamd. Dit betekent dat er sprake is van een overraming. De 
omvang is een vergelijkbaar verschil tussen raming en telling in eerdere ramingen, hoewel er 
de afgelopen keren vaker sprake was van een onderraming (zie paragraaf 5.4).  
 
De wijziging in de telling van 2021 van 1.500 personen in RR2023 kaal is het gevolg van de 
totstandkoming van de definitieve onderwijsmatrix 2021. De bijstelling wordt voornamelijk 
veroorzaakt door een verschuiving in het mbo. Vermoedelijk komt dit door studenten die geen 
onderwijs meer volgden, maar pas later met terugwerkende kracht zijn uitgeschreven door de 
mbo-instellingen. Voorheen waren deze bijstellingen groter (meer dan 3.000 studenten). De 
verbetering ten opzichte van eerdere bijstellingen heeft te maken met de definitiewijziging in 
RR2022. Vanaf RR2022 worden namelijk ook niet-bekostigde mbo-studenten opgenomen in de 
data. 
 
Tot en met 2029 worden er in RR2023 minder leerlingen en studenten geraamd dan in de 
vorige raming. Ondanks de grote positieve bijstelling van de nieuwe bevolkingsprognose (stap 
Pagina 96 van 120
