Directie Kennis | DEFINITIEF | Referentieraming 2023 | 1 mei 2023 
Tabel 41 Aantal leerlingen in havo en vwo 4+ (x 1.000) 
  telling raming 
       
  2021 2022 2023 2024 2025 2026 2027 2028 2029 
RR2022 246,0 245,6 245,1 246,7 248,7 249,6 247,7 244,5 242,8 
RR2023 245,9 241,2 236,2 235,1 236,5 238,4 237,4 234,5 232,8 
verschil -0,1 -4,4 -8,9 -11,6 -12,2 -11,2 -10,3 -10,1 -10,0 
 
Ten opzichte van RR2022 zijn de ramingen voor het aantal leerlingen in havo en vwo 4+ tot en 
met 2029 fors naar beneden bijgesteld. Er zijn verschillende redenen voor dit verschil in 2022, 
die ook de bijstellingen op lange termijn verklaren, wegens een cumulatief effect: 
• Het aantal havo-gediplomeerden dat naar vwo 5 stroomt is, tegen de verwachting in, 
afgenomen (zie Figuur 37). 
• De (ongediplomeerde) uitstroom van havo naar mbo (zie Figuur 38). De grafiek 
vanuit havo 5 ziet er ongeveer net zo uit. Het zijn vooral leerlingen die vorig jaar 
bleven zitten in havo 4, dat jaar overdeden en nu alsnog naar het mbo gaan. 
Daarnaast gaat het om leerlingen die uit het vmbo-theoretisch kwamen, een jaar 
havo probeerden en alsnog naar het mbo gaan. Bovendien stromen er de komende 
jaren minder leerlingen door naar havo en vwo vanuit de onderbouw (en meer naar 
vmbo). Dit is te zien in Figuur 32. 
• De instroom vanuit leerjaar 3 is afgenomen. Zowel de stroom van vwo 3 naar vwo 4 
(zie Figuur 39) als de stroom  van havo 3 naar havo 4 (zie Figuur 40) is lager en zal 
lager blijven dan in de vorige raming. Meer leerlingen stromen naar praktijkgerichter 
onderwijs. Vwo 3- en 4-leerlingen gaan vaker naar het havo, en havo 4-leerlingen 
stromen vaker naar het mbo, zoals eerder aangegeven. Dit heeft op korte termijn 
effect op de onderwijsdeelname in de bovenbouw, omdat leerlingen doorgaans langer 
over het vwo doen dan het havo. Hierdoor neemt het totale aantal bovenbouw havo-  
en vwo-leerlingen (op termijn) af.  
• Er zijn meer gediplomeerden dan geraamd. Door de hogere slagingskansen zullen er 
ook minder leerlingen in de bovenbouw van het havo en vwo blijven. 
• Brugklasleerlingen gaan vaker naar het vmbo dan naar havo en vwo, zoals besproken 
in paragraaf 4.2.1. Dit heeft zeker op termijn een groot effect op het aantal leerlingen 
in de bovenbouw van het havo en vwo. 
 
Figuur 37 Doorstroom havodiplomering naar vwo 5  
 
 
Pagina 49 van 120
