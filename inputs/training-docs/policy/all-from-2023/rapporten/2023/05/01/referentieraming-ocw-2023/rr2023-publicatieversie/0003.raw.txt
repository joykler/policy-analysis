Directie Kennis | DEFINITIEF | Referentieraming 2023 | 1 mei 2023 
Samenvatting 
Totale onderwijsdeelname gaat afnemen 
Op dit moment volgen ruim 3.723.100 leerlingen en studenten in Nederland onderwijs. In de 
vorige raming werden iets meer leerlingen en studenten verwacht. De bijstelling is -25.800 
leerlingen en studenten, -0,7% van het totale aantal leerlingen en studenten.  
 
De verwachtingen over de onderwijssector waarin leerlingen en studenten zijn ingeschreven 
zijn niet precies uitgekomen. In het po (+5.400, +0,4%) en vo (+2.400, +0,3%) volgen dit 
schooljaar meer leerlingen onderwijs dan in de vorige raming werd verwacht. In het mbo (-
8.600, -1,7%), hbo (-13.300, -2,7%) en wo (-11.600, -3,3%) zijn juist minder studenten dan 
in de vorige referentieraming werd verwacht.  
 
Het aantal leerlingen en studenten daalt binnen enkele jaren naar verwachting. In 2026 zullen 
er 3.695.700 leerlingen en studenten onderwijs volgen en dat aantal zal daarna volgens deze 
raming verder blijven dalen: tot 3.669.300 leerlingen en studenten in 2029 (-68.600, -1,8% 
ten opzichte van vorige referentieraming). Deze daling van de totale onderwijsdeelname was 
in de vorige referentieraming nog niet verwacht.  
 
Er zijn verschillen in verwachte groei en krimp tussen onderwijssectoren. Het po blijft de 
komende jaren ongeveer even groot als nu. Het vo zal nog twee jaar iets groeien, maar daarna 
zet daar weer leerlingendaling in. In het mbo en hbo zijn de effecten van de leerlingendaling 
vanaf volgend jaar al zichtbaar. Het wo groeit naar verwachting nog enkele jaren zeer beperkt.  
 
De bijstellingen van de raming in 2029 verschillen per onderwijssector. In het po (-15.800, -
1,0%), hbo (-22.300, -4,9%) en wo (-41.600, -10,2%) is de raming naar beneden bijgesteld. 
In het vo (+6.700, +0,7%) en mbo (+4.900, +1,1%) is de raming naar boven bijgesteld. 
 
De bijstellingen hebben diverse oorzaken. De belangrijkste veranderingen worden hieronder 
besproken. 
 
Instroom door oorlog in Oekra誰ne 
De oorlog in Oekra誰ne zorgt voor een grote instroom van vluchtelingen, die tijdens het 
opstellen van de vorige referentieraming nog niet voorzien was. Nog wekelijks komen er 
vluchtelingen uit de Oekra誰ne aan, die vooral in het po en vo instromen. Ook in het mbo 
verwachten we volgend jaar meer Oekra誰ense studenten, die een internationale schakelklas 
(ISK) hebben afgerond. Al deze extra leerlingen waren niet voorzien op het moment dat 
RR2022 gemaakt werd. 
 
Herinvoering van de basisbeurs in 2023 
Een kleiner dan verwacht deel van de gediplomeerden uit havo, vwo en mbo 4 zijn 
doorgestroomd naar hbo en wo. Waarschijnlijk hangt dit samen met de herinvoering van de 
basisbeurs in 2023, waardoor gediplomeerden hun start in het hoger onderwijs met een jaar 
uitstelden. In deze referentieraming gaan we ervan uit dat de directe doorstroom vanuit vo en 
mbo naar hbo en wo weer herstelt vanaf komend jaar. Daarnaast gaan we ervan uit dat de 
gediplomeerden die nu een tussenjaar nemen, komend jaar alsnog in het hoger onderwijs 
instromen. 
 
Leerachterstanden door corona 
Dit jaar worden leerachterstanden door corona zichtbaarder in de referentieraming. Hoewel 
onderzoeken al aantoonden dat er sprake was van een leerachterstand, leek dat afgelopen 
jaren weinig invloed te hebben op hoe leerlingen door het onderwijs stroomden. Er waren 
Pagina 3 van 120
