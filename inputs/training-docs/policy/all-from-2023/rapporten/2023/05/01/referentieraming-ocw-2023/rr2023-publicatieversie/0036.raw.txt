Directie Kennis | DEFINITIEF | Referentieraming 2023 | 1 mei 2023 
Figuur 19 Stroom van buiten het onderwijs naar bao 1-7 
 
 
In Figuur 19 is ook te zien dat vanaf 2026 minder kinderen instromen dan in de vorige raming 
werd verwacht. In 2022 zijn er minder kinderen geboren dan eerder verwacht. Vier jaar later, 
in 2026, zullen er daardoor ook minder 4-jarige leerlingen het basisonderwijs instromen dan in 
vorige referentieraming werd verwacht.  
 
4.1.4 Drie typen speciaal onderwijs in het primair onderwijs 
Naast het reguliere basisonderwijs (bao) kennen we in Nederland nog drie typen primair 
onderwijs: 
1. Het speciaal basisonderwijs (sbao) biedt onderwijs aan leerlingen die door leer- en 
gedragsproblemen niet terecht kunnen in het reguliere onderwijs. In vergelijking met 
de andere twee soorten speciaal onderwijs hebben deze leerlingen een lichtere 
problematiek.  
2. Speciaal onderwijs (so) is er voor leerlingen met een lichamelijke, zintuiglijke of 
verstandelijke handicap, en leerlingen die door leer- of gedragsproblemen zware 
onderwijsondersteuning nodig hebben. 
3. Voortgezet speciaal onderwijs (vso), bedoeld voor leerlingen van 12 tot 20 jaar, die 
instromen uit het so. 
 
Deze onderwijssoorten worden hieronder behandeld. 
 
4.1.5 Speciaal basisonderwijs kleiner dan eerder verwacht 
In 2022 zijn 34.300 leerlingen ingeschreven in het speciaal basisonderwijs (sbao). Dit zijn er 
1.100 minder dan in 2021 en 800 (2,3%) minder dan geraamd in RR2022 voor 2022. Het  
sbao krimpt dus sneller dan vorig jaar werd verwacht. Het aantal leerlingen in het sbao daalt 
naar verwachting verder, tot 32.700 in 2027. Daarna groeit het sbao weer, door het 
toenemende aantal jonge kinderen uit de bevolkingsprognose.  
 
Pagina 36 van 120
