Directie Kennis | DEFINITIEF | Referentieraming 2023 | 1 mei 2023 
Tabel 67 Bijstellingen sinds vorige bevolkingsprognose (inwoners x1.000) 
leeftijd 2022 2023 2024 2025 2026 2027 2028 2029 
totaal 4-11 15,2 22,9 23,6 21,7 7,7 -4,9 -13,2 -18,5 
totaal 12-16 10,1 16,2 17,8 17,7 16,3 15,1 14,1 13,3 
totaal 17-25 30,1 50,1 67,5 72,0 65,6 63,2 57,5 38,1 
totaal 4-25 55,5 89,3 108,9 111,4 89,6 73,4 58,4 32,9 
 
5.2.1.2 Prognose onzeker 
Zoals elke prognose en raming, kent ook de bevolkingsprognose onzekerheden. Vooral het 
aantal migranten is moeilijk te voorspellen. De oorlog in de Oekraïne en de gevolgen daarvan 
waren bij het opstellen van de vorige prognose nog onbekend, maar hebben grote impact 
gehad op de immigratie in Nederland en de bevolkingsgroei afgelopen jaar.  
 
Het is nog steeds onbekend hoe lang de oorlog in Oekraïne aanhoudt, maar ook is onbekend 
wat de coronapandemie op de lange termijn voor effecten heeft op de bevolkingsontwikkeling. 
Het is ook onzeker of de stijging van de levensduur in de toekomst in hetzelfde tempo zal 
doorzetten en of de voorkeur voor een gezin met twee kinderen blijft bestaan.  
 
In de volgende paragrafen wordt toegelicht welke observaties en veronderstellingen over 
geboorte, sterfte en migratie het CBS heeft gebruikt om de bevolkingsprognose op te stellen. 
Daarbij wordt een aantal van de onzekerheden uit de bevolkingsprognoses nader toegelicht.   
 
5.2.1.3 Minder geboorten op korte termijn, maar meer op lange termijn 
In 2022 zijn er ongeveer 167.900 kinderen in Nederland geboren, minder dan de 178.500 die 
er vorig jaar verwacht werden. Dat heeft 4 jaar later impact op de instroom van nieuwe 4-
jarige leerlingen in het primair onderwijs. Tot 2029 is het aantal verwachte geboorten naar 
beneden bijgesteld, maar vanaf 2030 worden meer kinderen verwacht dan in de vorige 
prognose. 
 
Figuur 82 Aantal geboorten in Nederland 
 
 
Al langere tijd worden er steeds minder kinderen geboren in Nederland. Het aantal geboorten 
bleef ook dalen toen het economisch beter ging sinds 2013, tegen de verwachting in. 
Onderzoekers schrijven dat toe aan het feit dat jonge generaties in toenemende mate te 
maken hebben met onzekerheid, zoals de flexibilisering arbeidsmarkt. Dat leidde tot meer 
inkomens- en baanonzekerheid, terwijl een stabiel en voldoende hoog inkomen een belangrijke 
voorwaarde is om aan kinderen te beginnen. Ook waren betaalbare woningen voor starters 
Pagina 91 van 120
