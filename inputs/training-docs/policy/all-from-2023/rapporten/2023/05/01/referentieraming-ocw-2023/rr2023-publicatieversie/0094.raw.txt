Directie Kennis | DEFINITIEF | Referentieraming 2023 | 1 mei 2023 
Het totale aantal emigranten loopt naar verwachting op tot 239.800 in 2030, en 240.000 op de 
langere termijn. Vanaf 2035 is het aantal verwachte emigranten nagenoeg gelijk aan het 
aantal dat voorzien werd in de vorige prognose. 
 
Figuur 86 Emigratie 
 
 
5.2.2 Onderwijsmatrix 
De onderwijsmatrix is, naast de bevolkingsprognose, de belangrijkste bron voor de 
referentieraming. De onderwijsmatrix is gedetailleerd en bevat gegevens op een lager niveau 
dan de stroomgegevens in de referentieraming. 
 
In RR2023 zijn de definitieve gegevens verwerkt van: 
• aantallen leerlingen en studenten 2021-2022; 
• aantallen gediplomeerden 2020-2021; 
• leerlingen- en studentenstromen tussen 2020-2021 en 2021-2022. 
 
Verder zijn de voorlopige gegevens verwerkt van: 
• aantallen leerlingen en studenten 2022-2023; 
• aantallen gediplomeerden 2021-2022; 
• leerlingen- en studentenstromen tussen 2021-2022 en 2022-2023. 
 
In de onderwijsmatrix zijn voor Referentieraming 2023 de volgende aanpassingen gedaan: 
• Vanwege de coronacrisis is het voor studenten in mbo-niveau 4 toegestaan alvast in 
te stromen in het hoger beroepsonderwijs, als ze verwachten snel hun mbo-diploma 
te halen. In matrixjaar 2021 betreft het 911 studenten die op 1 oktober 2021 in hbo 
(verblijfsjaar 1) en mbo staan ingeschreven, en die in 2021-2022 een mbo 4-diploma 
halen. Omdat de hbo-inschrijving vóór de mbo-inschrijving gaat, ontstaat een niet-
toegestane stroom van mbo 4 (ongediplomeerd) naar hbo, die niet meegenomen 
wordt in de onderwijsmatrix. Daarom wordt het aantal mbo 4-gediplomeerden in 
2020-2021 met 911 verhoogd en worden zowel de stroom van mbo 4 naar mbo 4-
diploma en van mbo 4-diploma naar hbo verblijfsjaar 1 met ditzelfde aantal verhoogd. 
Om dubbeltelling van gediplomeerden te voorkomen, wordt het aantal mbo 4-
gediplomeerden in 2020-2021 weer verlaagd met 1.106, omdat ze volgens eenzelfde 
procedure al in 2019-2020 werden geteld. 
• In matrixjaar 2022 is deze procedure voortgezet en betreft het 900 studenten die op 
1 oktober 2021 in hbo (verblijfsjaar 1) en in mbo 4 staan ingeschreven en die – voor 
zover bekend – onvoldoende vooropleiding hebben voor inschrijving in het hbo. Het 
aantal mbo 4-gediplomeerden wordt dan in 2021-2022 met 900 verhoogd. Zowel de 
Pagina 94 van 120
