Directie Kennis | DEFINITIEF | Referentieraming 2023 | 1 mei 2023 
 
Ongeloofwaardige extrapolaties worden uitgefilterd. Dit gebeurt op basis van eenvoudige 
rekenregels en door de extrapolaties te bestuderen. De reden hiervoor is dat het niet altijd 
waarschijnlijk is dat trends uit het verleden zullen doorzetten. Het is bijvoorbeeld mogelijk dat 
beleidskeuzes hebben geleid tot veranderingen in onderwijskeuzes, maar dat inmiddels een 
nieuw evenwicht is gevonden. Een ander voorbeeld zijn extrapolaties die naar 0% gaan (dat 
wil zeggen: de stroom droogt op). Het is meestal onwaarschijnlijk dat een stroom volledig naar 
0% gaat en zulke extrapolaties worden daarom uitgefilterd. De volgende extrapolaties zijn na 
bestudering niet meegenomen: 
• van so naar bao8 
• van bao8 naar bao8 
• van geen onderwijs naar bbl-niveau 1-2 
• van bolniveau 4-diploma naar bolniveau 1-2 
• van geen onderwijs naar bolniveau 1-2 
• van havodiploma naar bolniveau 1-2 
• van mavodiploma naar bolniveau 1-2 
• van bolniveau 4-diploma naar voltijd-hbo associate degree 
• van havodiploma naar voltijd-hbo associate degree 
• van vwo-diploma naar voltijd-hbo associate degree 
• van bolniveau 4-diploma naar voltijd-hbo-bachelor 
• van havodiploma naar voltijd-hbo-bachelor 
• van vwo-diploma naar voltijd-hbo-bachelor 
• van mavodiploma naar vavo 
• van vbo-diploma naar vavo 
• van geen onderwijs naar vso 
• van mavodiploma naar vso 
• van vbo-diploma naar vso 
• van vwo-diploma naar wo 
 
Voor RR2023 zijn er na alle filteringen uiteindelijk 89 strategische stromen geëxtrapoleerd. 
 
De extrapolaties worden toegevoegd als sturingen. Er zijn ook andere vormen van sturing (zie 
volgende paragraaf). Hoe die in het model verwerkt worden, zal later aan bod komen. 
 
5.1.4 Rekening houden met sturingen 
Toekomstige stromen worden berekend door een compromis te vinden tussen (1) data en (2) 
sturingen. Met data bedoelen we hier de onderwijsmatrix (stromen in, door en uit het 
onderwijs) en de bevolkingsprognose (geboorten, sterfte, immigratie, emigratie). Met 
sturingen bedoelen we aanpassingen in het model die uit andere overwegingen volgen. Stel 
bijvoorbeeld dat het door beleidsveranderingen vrij zeker is dat bepaalde stromen zullen 
toenemen. In dat geval is het mogelijk om het ramingsmodel te “dwingen” om deze stroom te 
verhogen. 
 
Er wordt onderscheiden tussen absolute en relatieve sturing. Een absolute sturing is een 
aanpassing van het aantal leerlingen (zie Tabel 64). Als bijvoorbeeld bekend is dat niet meer 
dan 100 leerlingen in een bepaalde stroom kunnen voorkomen, dan is het mogelijk om deze 
stroom af te kappen op dat aantal. Een relatieve sturing is een aanpassing van een 
stroomkans (zie Tabel 65). Als bijvoorbeeld aannemelijk is dat 90% van de leerlingen van een 
bepaalde bestemming naar een bepaalde herkomst doorstromen, is het mogelijk om deze 
stroomkans op 90% te zetten. 
 
Een sturing heeft ook een gewicht, dat bepaalt hoe sterk een sturing meeweegt. Als het 
gewicht van een sturing op een bepaalde stroom nul is, dan wordt deze stroom volledig 
berekend op basis van de onderwijsmatrix en bevolkingsprognose. Als het gewicht van een 
Pagina 82 van 120
