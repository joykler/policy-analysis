Directie Kennis | DEFINITIEF | Referentieraming 2023 | 1 mei 2023 
4.3 Middelbaar beroepsonderwijs 
 
Net als in voorgaande ramingen blijft de verwachting dat het aantal mbo-studenten de 
komende jaren geleidelijk afneemt (zie Figuur 45). Dat komt doordat het aantal jongeren 
afneemt (de krimp in het voortgezet onderwijs zet door in het mbo). Deze daling is in 2021 
ingezet. 
 
Figuur 45 Aantal studenten in mbo 
 
 
Tabel 45 Aantal studenten in mbo (x 1.000) 
telling raming 
        
  2021 2022 2023 2024 2025 2026 2027 2028 2029 
RR2022 502,6 492,1 482,1 475,7 472,6 470,7 469,3 465,4 460,0 
RR2023 501,2 483,5 470,8 468,2 469,3 471,4 472,5 470,0 464,9 
verschil -1,4 -8,6 -11,4 -7,5 -3,4 0,7 3,1 4,6 4,9 
 
Het verschil tussen RR2022 en RR2023 voor dit jaar is vrij fors: in 2022 waren er 8.600 mbo-
studenten minder dan vorig jaar geraamd. Voor 2023 is dit verschil nog groter: 11.400 
studenten minder. Daarna neemt het verschil tussen de beide ramingen vrij snel af, tot de 
verwachte aantallen mbo-studenten ongeveer gelijk zijn voor 2026. 
 
De negatieve bijstelling voor de korte termijn ten opzichte van RR2022 valt te verklaren 
doordat meer mbo-studenten het onderwijs zonder diploma verlaten (zie Figuur 46), 
vermoedelijk door de goede arbeidsmarkt van de afgelopen tijd.  
 
De positieve bijstelling op de iets langere termijn valt te verklaren door een grotere instroom 
vanuit het vo, die in 2026 een piek bereikt (zie Figuur 47). Deze verhoogde instroom komt niet 
alleen uit het vmbo, waarvan het aandeel in het vo geleidelijk toeneemt, zie paragraaf 4.2.2. 
Daarnaast komt ook een deel uit havo 4 (zie ook Figuur 47). De groep uit havo 4 bestaat uit 
leerlingen die alsnog naar het mbo gaan, nadat ze havo 4 gedoubleerd hebben, en uit 
leerlingen die na het vmbo-theoretisch (met diploma) vorig jaar naar havo 4 doorstroomden.  
 
Pagina 55 van 120
