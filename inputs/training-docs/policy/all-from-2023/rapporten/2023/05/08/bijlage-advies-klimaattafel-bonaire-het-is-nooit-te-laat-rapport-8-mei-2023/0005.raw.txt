B. Doelen en ambities 
 
De klimaattafel Bonaire geeft met doelstellingen en ambities invulling aan het klimaatbeleid van het 
eiland voor zowel mitigatie als adaptatie. Voor Europees Nederland zijn door het akkoord van Parijs, de 
Klimaatwet, de recente besluitvorming in de Europese Gemeenschap en in de Voorjaarsnota al concrete 
doelstellingen geformuleerd (B1-B3). 
 
B1 Klimaatmitigatie en -adaptatie  
De aarde warmt op en het klimaat verandert. Dit wordt veroorzaakt door verhoogde 
2
concentraties broeikasgassen (CO2, methaan, waterdamp, N₂O en fluorgassen ) in de atmosfeer. Dit 
is het gevolg van menselijke activiteiten zoals de verbranding van fossiele brandstoffen, ontbossing 
en landbouw. Het voorkomen van verdere klimaatverandering door het verminderen van de uitstoot 
van broeikasgassen noemen we klimaatmitigatie. 
 
Op dit moment ondervinden we wereldwijd al de gevolgen van klimaatverandering. Dit zal de 
komende jaren, ondanks mitigerende maatregelen, verder toenemen. Door klimaatverandering 
neemt de kans op onder andere wateroverlast, storm, hitte, droogte en zeespiegelstijging toe. Dat 
levert risico’s op voor onze veiligheid, gezondheid, economie en de biodiversiteit. Met 
klimaatadaptatie nemen we maatregelen om de negatieve impact van deze risico’s te verkleinen en 
3
ons hieraan aan te passen . 
 
B2 Doelstelling en ambities  
In Parijs werden in 2015 wereldwijde afspraken gemaakt over het terugdringen van de 
uitstoot van broeikasgassen. Het doel is de opwarming van de aarde te beperken tot aanzienlijk 
minder dan 2 graden Celsius vergeleken met het pre-industriële tijdperk en inspanningen te leveren 
4
voor een beperking tot 1,5 graden Celsius. De Europese Klimaatwet legt wettelijk vast dat de 
lidstaten van de Europese Unie de netto-uitstoot van broeikasgassen met ten minste 55% hebben 
5 6
verminderd in 2030. In 2050 moet de Europese Unie bovendien klimaatneutraal zijn.  
 
In Europees Nederland is beleid gericht op mitigatie en adaptatie los van elkaar georganiseerd.  
 
Voor mitigatie heeft het kabinet Rutte IV in lijn met het akkoord van Parijs in het Coalitieakkoord 
afgesproken het doel voor Europees Nederland te verhogen van 49% naar 55% 
broeikasgasreductie in 2030, en het beleid te richten op ongeveer 60% reductie om dit doel met 
7 8
zekerheid te halen. Dit heeft geleid tot een wijzigingsvoorstel van de nationale Klimaatwet.  
 
Voor klimaatadaptatie is het doel dat Europees Nederland in 2050 klimaatbestendig en 
waterrobuust moet zijn. De aanpak hiervoor is georganiseerd via het Nationaal Deltaprogramma 
en de Nationale Strategie Klimaatadaptatie (NAS). In Europees Nederland is de Deltacommissaris 
benoemd om leiding te geven aan de samenwerking tussen Rijk, gemeenten, waterschappen en 
9
provincies in het nationaal Deltaprogramma. 
 
 
2
 Zie: https://www.milieucentraal.nl/klimaat-en-aarde/klimaatverandering/wat-is-het-broeikaseffect/ 
3
 Zie: https://klimaatadaptatienederland.nl/kennisdossiers/klimaatverandering/gevolgen-beperken/. 
4
Zie:https://www.rijksoverheid.nl/onderwerpen/klimaatverandering/klimaatbeleid#:~:text=In%202016%20heeft%20de%20Europ
ese,op%201%2C5%20graden%20Celsius. 
5
 Zie: https://www.consilium.europa.eu/nl/policies/green-deal/fit-for-55-the-eu-plan-for-a-green-transition/ 
6
 Zie: https://www.consilium.europa.eu/nl/policies/green-deal/ 
7
 Zie: https://www.rijksoverheid.nl/onderwerpen/klimaatverandering/voortgang-klimaatdoelen 
8
 Zie: https://www.tweedekamer.nl/kamerstukken/plenaire_verslagen/kamer_in_het_kort/wijziging-van-de-klimaatwet 
9
 Zie: https://www.deltaprogramma.nl/deltaprogramma/wat-is-het-deltaprogramma 
   4
