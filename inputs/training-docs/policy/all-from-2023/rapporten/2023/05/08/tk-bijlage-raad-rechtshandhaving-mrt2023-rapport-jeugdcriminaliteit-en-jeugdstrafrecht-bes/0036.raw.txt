te plaatsen in een jeugdinrichting in EN. Ook forensische rapporteurs en het 
Gemeenschappelijk Hof achten plaatsing in EN niet wenselijk, waardoor PIJ niet wordt 
geadviseerd en/of opgelegd. Het OM BES deed in dat verband de suggestie om te 
onderzoeken of het opzetten van een jeugdinrichting in het Caribisch deel van het 
Koninkrijk, waarvan de verschillende landen, inclusief de BES-eilanden, dan gebruik zouden 
kunnen maken, wellicht een alternatief zou kunnen zijn voor plaatsing in EN. 
 
De minister van JenV en de minister voor Rechtsbescherming informeerden de Tweede 
Kamer bij brief van 8 februari 2023 over de voortgang van de JenV beleidsagenda Caribisch 
Nederland 2021-2025. In die brief deelden zij onder meer mee dat een Koninkrijksbrede 
Werkgroep Forensische Zorg en Plaatsing in een Inrichting voor Jeugdigen is opgericht. 
Doelstelling voor deze werkgroep is de realisatie van forensische zorgvoorzieningen in het 
Caribisch deel van het Koninkrijk, ten einde het opleggen en uitvoeren van de maatregelen 
van TBS en PIJ mogelijk te maken in genoemd deel van het Koninkrijk.  
 
Het evaluatierapport van de SRCN bevat de aanbeveling om de processen rondom de PIJ-
maatregel uit te werken.  
 
Beoordeling 
Taakstraf 
Alhoewel een ‘taakstraf’ kan worden opgelegd als bijzondere voorwaarde bij een 
voorwaardelijke veroordeling, is de Raad van oordeel dat het beter zou zijn als deze 
rechtstreeks als hoofdstraf zou kunnen worden opgelegd. Juist in een taakstraf, waaronder 
begrepen een leerstraf, kan het pedagogisch karakter van het jeugdstrafrecht tot zijn recht 
komen. Uit recent wetenschappelijk onderzoek is bovendien gebleken dat bij jeugd een 
taakstraf effectiever is dan celstraf voor wat betreft het voorkomen van recidive. 
De Raad vindt het daarom niet logisch, en minder passend, dat deze sanctie uitsluitend via 
een omweg kan worden gerealiseerd. Hij wijst er daarbij op dat in EN de taakstraf wel als 
zelfstandige hoofdstraf in het Wetboek van Strafrecht is opgenomen. De Raad ziet geen 
reden voor dit verschil in regelgeving.  
 
PIJ 
De PIJ-maatregel is nieuw voor CN. Omdat CN vooralsnog niet beschikt over een justitiële 
jeugdinrichting betekent oplegging van deze maatregel dat de betrokken minderjarige naar 
EN zal moeten worden overgebracht.  
De Raad begrijpt dat een dergelijke overbrenging naar EN zeer ingrijpend is voor betrokkene 
en voor zijn familie. Dit mag echter geen reden zijn de PIJ-maatregel niet op te leggen indien 
deskundigen van oordeel zijn dat deze maatregel nodig is om de jongere te behandelen. 
Het verbaast de Raad dat er ruim twee jaar na invoering van het strafrecht nog steeds 
onduidelijkheid bestaat over de processen en dat deze onduidelijkheid eraan bijdraagt dat 
deze maatregel niet wordt opgelegd. Daarom onderschrijft de Raad de aanbeveling in het 
evaluatierapport van de SRCN om die processen uit te werken. De Raad vindt het van belang 
dat de procesbeschrijvingen nu zo spoedig mogelijk worden opgesteld en dat plaatsing in 
een justitiële jeugdinrichting daadwerkelijk plaatsvindt in de gevallen waarin deskundigen
