28. Het uitwerken van de processen rondom de PIJ-maatregel; van advisering, tot oplegging, 
uitvoering en nazorg en welke partners welke rol en verantwoordelijkheid hierin hebben.  
29. Van belang is dat er afspraken worden gemaakt rondom bovenwindse jongeren in detentie op 
Bonaire. Dit betreft niet alleen de procedure rondom het overbrengen naar Bonaire, maar ook 
afspraken rondom bezoek en contact met ouders, onderwijs in de eigen taal etc.  
 
Ketensamenwerking  
30. Het is van belang dat de aansturing en kwaliteitsbewaking binnen de betrokken organisaties 
zowel intern als in overleg met ketenpartners wordt vormgegeven. Aanbevolen wordt om een 
kwaliteitskader met kwaliteitsstandaarden op te stellen, welke als richtlijn dient binnen Halt, het 
adviesproces, de uitvoering van de jeugdreclasseringsmaatregel en jeugddetentie. Van belang 
hierbij is dat niet alleen uitvoerend werkers, maar ook de aansturingverantwoordelijken op de 
hoogte zijn van de methodiek, inhoud en de samenwerkingsafspraken.  
31. In het kader van de transparantie en duidelijkheid met betrekking tot informatie-uitwisseling, 
wordt aanbevolen dat er een convenant wordt opgesteld waarin duidelijk wordt gemaakt wat 
wel en niet kan worden uitgewisseld en op welke manier dit dient te geschieden.  
32. Evalueren, aanpassen en uitbreiden van de samenwerkingsafspraken. Van belang is dat de JICN 
als partner hierbij betrokkene wordt. Zij vormen nu geen onderdeel van de 
samenwerkingsafspraken, hetgeen in de praktijk met momenten tot knelpunten in de 
samenwerking leidt.  
33. Ten behoeve van keten brede overzicht van jeugdzaken en het bevorderen van de 
samenwerking tussen de betrokken organisaties, wordt aanbevolen om het jeugdcasusoverleg 
(JCO) weer in het leven te roepen en volgens een vaste planning en structuur vorm te geven aan 
de overleggen. Van belang is dat daarin een organisatie als trekker wordt aangewezen.  
 
Deskundigheidsbevordering  
34. Aanbevolen wordt om te investeren in deskundigheidsbevordering op het gebied van wetgeving, 
maar ook op methodisch inhoudelijke thema’s waaronder psychopathologie, 
hechtingsproblematiek en zeden.  
35. Ten behoeve van professionalisering wordt aanbevolen om de mogelijkheid voor periodieke 
supervisie, intervisie en casuïstiekbespreking voor uitvoerend werkers te organiseren.  
36. Periodiek keten brede informatiebijeenkomsten en themadagen organiseren. In het kader van 
het bevorderen van de samenwerking, maar vooral ook om kennis te delen en op te frissen.  
 
Preventie  
37. Periodiek informeren en voorlichten van de samenleving over de ontwikkelingen op het gebied 
van jeugdstrafrecht, maar ook de eigen rol als ouders/ burger in het kader van 
criminaliteitspreventie.  
38. Aanbevolen wordt om in samenwerking met de openbare lichamen voorlichtingen over zowel 
Halt als specifieke thema’s te organiseren op bijvoorbeeld scholen, met als doel het bijdragen 
aan criminaliteitspreventie.  
  
56
