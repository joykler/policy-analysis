B3 Ambitie van Bonaire 
Het akkoord van Parijs en de daaruit afgeleide Europeesrechtelijke verplichtingen gelden 
alleen voor het Europese deel van Nederland. De nationale Klimaatwet past binnen de context 
van internationale en Europeesrechtelijke verplichtingen die voor Nederland gelden, deze wet is dan 
ook alleen van toepassing op het reduceren van broeikasgasemissies in Europees Nederland. 
Caribisch Nederland heeft dus geen wettelijke verplichtingen om emissies te reduceren.  
 
De mitigatieambitie van Bonaire is om bij te dragen aan het tegengaan van 
klimaatverandering. In tegenstelling tot het beleid in Europees Nederland zijn deze ambities voor 
Caribisch Nederland nog niet geformaliseerd, maar is het bestuurscollege via het instellen van de 
10
klimaattafel voornemens om bij te dragen aan het mitigeren van schadelijke broeikasstoffen. 
 
Bonaire heeft een opgave op adaptatie. Naast de mitigatieambitie is voor Bonaire 
klimaatadaptatie, net zoals voor Europees Nederland, van groot belang. Bonaire is als klein, 
laaggelegen eiland uiterst kwetsbaar voor de negatieve impact van klimaatverandering zoals 
11
overstromingen, hevige regenval of langdurige hitte. Voor Saba en Sint Eustatius zijn de 
uitdagingen voor overstromingen kleiner maar zorgt de verandering van het klimaat voor een groter 
12
risico op tropische stormen. Waar voor Europees Nederland het Deltaprogramma en de Nationale 
13
klimaatadaptatiestrategie leidend zijn, gelden deze niet voor Caribisch Nederland. Bonaire is bezig 
14
met het implementeren van het natuur- en milieubeleidsplan (NMBP) Caribisch Nederland.  
 
Aan het ruimtelijk deel van de beleidsagenda Volkshuisvesting en Ruimtelijke ordening CN wordt 
door het kabinet en Caribisch Nederland verder uitwerking gegeven in het ruimtelijk 
ontwikkelingsprogramma (algemeen kader). Het Openbaar Lichaam Bonaire (OLB) zal dit vervolgens 
vertalen in een specifiek eilandelijk ruimtelijk ontwikkelingsplan. Het NMBP, het ruimtelijke 
ontwikkelingsprogramma en ruimtelijk ontwikkelingsplan zijn bestaande programmaâ€™s die 
instrumenteel zijn in de klimaatadaptatie-opgave op Bonaire. Verder heeft het bestuurscollege van 
15
Bonaire het Waterschap Rijn en IJssel gevraagd om advies te geven over waterbeheer. 
 
Meer kennis, expertise en actie is nodig op het gebied van klimaatadaptatie en mitigatie. 
  
 
10
 Zie: https://www.rijksoverheid.nl/actueel/nieuws/2022/11/23/ed-nijpels-aangesteld-als-kwartiermaker-klimaattafel-bonaire 
11
 Van Beukering, P. et al (2022) The Impacts of Climate Change on Bonaire. Institute for environmental studies. Vrije Universiteit. 
12
 Zie: https://www.knmi.nl/kennis-en-datacentrum/achtergrond/orkanen-in-caribisch-nederland) 
13
 Zie: https://www.rijksoverheid.nl/onderwerpen/klimaatverandering/klimaatadaptatie 
14
 Zie: https://open.overheid.nl/documenten/ronl-cc70ea56-f90a-4a0a-be1a-09fbfb7db7b0/pdf 
15
 Zie: https://bonairegov.com/nieuwsoverzicht/artikel/gezaghebber-rijna-neemt-rapport-integraal-waterbeheer-in-ontvangst 
   5
