De RvS maakt hierin onderscheid tussen het eindperspectief en de transitiefase. In de transitiefase 
moeten eilanden en het Rijk samen toewerken naar het eindperspectief. Zowel voor het 
eindperspectief als de transitiefase benadrukt de RvS het belang van differentiatie van wet- en 
regelgeving en het opstellen van eenduidige criteria wanneer differentiatie moet worden toepast. 
Dit geldt zowel tussen de eilanden onderling als tussen de eilanden en het beleid in Europees 
Nederland. 
 
C6 Het huidige beleid: komen tot een gelijkwaardig voorzieningenniveau 
Op 8 oktober 2019 reageert het kabinet op het IBO- en het RvS-rapport waarbij het kabinet 
het principe van “comply or explain” introduceert. Dit houdt in dat bij alle regelgeving moet 
worden getoetst hoe en of de regelgeving van toepassing kan worden verklaard op Caribisch 
Nederland. Soms vergt dit maatwerk zodat wet- en regelgeving passend en werkbaar zijn binnen de 
Caribische context. Het principe van “comply or explain” heeft als uitgangspunt het bereiken van een 
31
gelijkwaardig voorzieningenniveau binnen de mogelijkheden van de Caribische context. Het 
kabinet breekt hiermee met de legislatieve terughoudendheid van 2010. 
 
Om te komen tot een gelijkwaardig voorzieningenniveau moet het financieel beheer op orde zijn. 
De RvS concludeert dat Caribisch Nederland ook zelf de financiële verantwoordelijkheid moet 
32
dragen. In 2021 heeft de Algemene Rekenkamer (AR) een kritisch rapport geschreven waarin zij 
33
concludeert dat de kwaliteit van het financieel beheer van Caribisch Nederland onder de maat is. 
Het kabinet erkent dit en ziet veel overlap tussen het advies van de AR en de RvS. Het kabinet geeft 
aan met prioriteit bezig te zijn om het advies van de RvS uit te voeren en belooft zorg te dragen 
34
voor het verbeteren van het financieel beheer en overzicht op de eilanden.  
 
Tussen 2019 en 2022 heeft het kabinet stappen gezet om de samenwerking met de openbare 
lichamen te verbeteren. De staatssecretaris van BZK heeft op 8 april 2022 de Tweede Kamer 
geïnformeerd over de stand van zaken van de uitvoering van de kabinetsreactie op het IBO-rapport 
35
en het RvS-advies. Het kabinet heeft financiële maatregelen geïmplementeerd, het principe van 
“comply or explain” geïntroduceerd en er wordt gewerkt aan het wijzigen van de wetgeving en het 
inlopen van achterstanden. Het kabinet zet in op meer kwaliteit en slagvaardigheid van het lokaal 
36
bestuur.  
 
Het bestuursakkoord met Bonaire is afgelopen. Terwijl het ministerie van BZK en het OLB toewerken 
naar een nieuw bestuursakkoord na de recent gehouden verkiezingen, zijn er nu bestuurlijke 
37
werkafspraken. De bestuurlijke werkafspraken vormen de basis waarop het Rijk en het OLB 
samenwerken en klimaatbeleid gemaakt kan worden. 
  
 
31
Zie: https://zoek.officielebekemakingen.nl/kst-35300-IV-11.pdf 
32
 Raad van State (2019) Voorlichting over de bestaande vormgeving tussen de Caribische en Europees Nederland en de 
coördinerende rol van BZK. Zie: https://www.raadvanstate.nl/@113253/w04-18-0286-  
33
 Algemene Rekenkamer (2021) Bijzondere uitkeringen aan Caribisch Nederland. Zie: 
https://www.rekenkamer.nl/publicaties/rapporten/2021/06/23/bijzondere-uitkeringen-aan-caribisch-nederland 
34
 Zie: https://www.rekenkamer.nl/publicaties/brieven/2021/06/23/reactie-staatssecretaris-van-bzk-namens-het-kabinet-op-het-
rapport-bijzondere-uitkeringen-aan-nederland 
35
 Zie: https://open.overheid.nl/repository/ronl-4e711ae9cf418a33d703d4850fb9f5142fd6bf17/1/pdf/kamerbrief-stand-van-
zaken-kabinetsreactie-raad-van-state-rvs-en-interdepartementaal-beleidsonderzoek-ibo.pdf 
36
 Zie: https://open.overheid.nl/repository/ronl-4e711ae9cf418a33d703d4850fb9f5142fd6bf17/1/pdf/kamerbrief-stand-van-
zaken-kabinetsreactie-raad-van-state-rvs-en-interdepartementaal-beleidsonderzoek-ibo.pdf 
37
 Zie: https://www.tweedekamer.nl/downloads/document?id=2022D28563 
   9
