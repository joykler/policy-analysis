H. Twee agenda’s: 1. Mitigatie en 2. Adaptatie 
 
De klimaattafel Bonaire krijgt twee inhoudelijke agenda’s mee. Een mitigatie-agenda (H1) en een 
adaptatie-agenda (H2). 
 
H1 Mitigatie-agenda 
De mitigatietafel gaat primair over het terugdringen van de broeikasgasuitstoot. In de 
Klimaatwet in Europees Nederland is dit verankerd als een reductiedoel voor de 
84
broeikasgasuitstoot. Voor Bonaire adviseer ik deze structuur over te nemen en afspraken te maken 
in een Klimaatakkoord over maatregelen die zorgen voor een reductie van broeikasgassen.    
 
Concreet geef ik de tafel het volgende agendapunt mee: 
 
1. Sectoren maken, per sector, meetbare en in tijd afrekenbare afspraken over de bijdrage die 
de sector gaat leveren aan het terugdringen van broeikasgasuitstoot. Deze afspraken 
worden op maatregelenniveau gemaakt. (Maatschappelijke) partijen die geen concrete 
prestatie of bijdrage leveren committeren zich via een convenant aan de medewerking van 
de uitvoering van de afspraken in het Klimaatakkoord.  
 
Duurzame energie is essentieel om het gebruik van fossiele brandstoffen te verminderen en zo de 
broeikasgasuitstoot terug te dringen. Op Bonaire worden hier al stappen in gezet. Het is aan de tafel 
om te onderzoeken wat er nog meer mogelijk is:  
 
Concreet geef ik de tafel de volgende agendapunten mee: 
 
2. Op Bonaire investeert het ministerie van EZK via haar deelname aan de Bonaire Brandstof 
Terminal (BBT). Het doel is het realiseren van 80% duurzame opwekking via een zonneweide 
en een windpark. Er komt ook een batterij om elektriciteit op te slaan. Er wordt verwacht dat 
in 2024/2025 80% van de productie van elektriciteit op Bonaire met duurzame bronnen 
85
wordt opgewekt .   
 
Verwacht u dat dit doel gehaald gaat worden? Zo nee, wat moet er gebeuren om de 80% 
opwekking in uiterlijk 2025 alsnog te realiseren? 
 
3. Wat verhindert het duurzaam opwekken van de overige 20% en wat zijn daarvoor de 
oplossingen? Er is al verkennend onderzoek gedaan naar de verschillende routes richting 
100% duurzame opwekking. Ik adviseer om de routes geïdentificeerd door TNO te 
gebruiken als startpunt voor de discussie. Deze routes zijn toegevoegd in bijlage 5. 
 
 
 
 
 
 
 
84
 Klimaatakoord (2019) Zie: 
https://www.klimaatakkoord.nl/binaries/klimaatakkoord/documenten/publicaties/2019/06/28/klimaatakkoord/klimaatakkoord.p
df 
85
 Zie: https://www.rijksoverheid.nl/actueel/nieuws/2022/09/28/ruim-33-miljoen-euro-voor-duurzame-elektriciteit-caribisch-
nederland 
   27
