E. Inzichten  
 
De agenda voor de klimaattafel is gebaseerd op de laatste wetenschappelijke inzichten. De inzichten 
bevatten kennislacunes. Het is in het kader van dit advies niet mogelijk om een uitgebreid overzicht 
te geven van de wetenschappelijke kennis over Caribisch Nederland. Voor het formuleren van de 
agenda volsta ik met het benoemen van de belangrijkste inzichten: 
 
1. Klimaatverandering is een risico voor Bonaire met zowel een negatieve impact op de semi-
50
korte termijn (0-50 jaar) als lange termijn (50+ jaar). 
 
51
2. Volgens onderzoek van het Intergovernmental Panel on Climate Change (IPCC) hebben 
kleine eilanden zoals Bonaire een relatief grote kans op negatieve gevolgen van 
zeespiegelstijging, droogte, en aantasting en verlies van koraalriffen. Voor Saba en Sint 
Eustatius zijn deze risico’s kleiner. Daar is de uitdaging vooral dat de kans op zware stormen en 
52
tropische orkanen toeneemt. 
 
3. Een toename van de zeespiegelstijging leidt ertoe dat in 2050 de laaggelegen en 
53
voornamelijk onbewoonde delen van Bonaire, de Salinas , kunnen overlopen. Gebouwen 
en symbolen met een belangrijke culturele waarde, zoals de slavenhuisjes, liggen in dit vroege 
risicogebied. In 2150 lopen ook de bebouwde gebieden zoals de hoofdstad Kralendijk en 
54
Belnem een risico. 
 
4. Bonaire is kwetsbaar voor overstromingen doordat veel van de kritieke infrastructuur in 
55
laaggelegen kustgebieden ligt. Het Koninklijk Nederlands Meteorologisch Instituut (KNMI) 
stelt dat de impact op Bonaire groter is dan op Saba en Sint Eustatius. Dit komt doordat Bonaire 
een koraalplaat is met veel bebouwing aan de kust terwijl Saba en Sint Eustatius hoger gelegen 
vulkanische eilanden zijn. Het KNMI heeft nog geen gegevens over het risico en de 
consequenties van overstromingen voor Bonaire specifiek. Voor Saba en Sint Eustatius zijn 
eveneens nog geen cijfers bekend over het risico en de consequenties van orkanen en tropische 
stormen. Het KNMI heeft opdracht gekregen om de IPCC-scenario’s te vertalen naar scenario’s 
voor Caribisch Nederland. 
 
5. Klimaatverandering zal in sommige periodes tot minder neerslag leiden, terwijl op andere 
56
momenten neerslagextremen zullen toenemen. De infrastructuur en het watermanagement 
op Bonaire zijn niet toegerust op deze weersomstandigheden. 
 
6. De gezondheid en kwantiteit van koraalriffen en de mangrovebossen dalen als gevolg van 
zeespiegelstijging, verzilting en erosie op het land. Koraalriffen en mangrovebossen dragen 
bij aan de biodiversiteit en zijn een natuurlijke kustbescherming voor het eiland. De koraalriffen 
en de mangrovebossen functioneren als golfbrekers. Het verdwijnen van koraal en 
57
mangrovebossen tast daarmee direct de natuurlijke kustbescherming van het eiland aan . 
 
50
 Van Beukering, P. et al (2022) The Impacts of Climate Change on Bonaire. Institute for environmental studies. Vrije Universiteit. 
51
 IPCC rapport Climate Change 2022, impact, adaptations and vulnerabilities. Zie: 
https://report.ipcc.ch/ar6/wg2/IPCC_AR6_WGII_FullReport.pdf 
52
 Zie: https://www.ipcc.ch/report/ar6/wg2/ 
53
 Een Salińa is een zoutmeer of inham die door een dam van dood koraal afgesloten is van zee 
54
 Van Beukering, P. et al (2022) The Impacts of Climate Change on Bonaire. Institute for environmental studies. Vrije Universiteit. 
55
 Koninklijk meterologisch Instituut (2022) Signaal van het klimaat. Zie: 
https://cdn.knmi.nl/knmi/asc/klimaatsignaal21/KNMI_Klimaatsignaal21.pdf. 
56
 Zie: https://www.knmi.nl/over-het-knmi/nieuws/klimaatverandering-op-de-caribische-eilanden 
57
 Zie: https://www.sprep.org/att/IRC/eCOPIES/Pacific_Region/315.pdf 
   15
