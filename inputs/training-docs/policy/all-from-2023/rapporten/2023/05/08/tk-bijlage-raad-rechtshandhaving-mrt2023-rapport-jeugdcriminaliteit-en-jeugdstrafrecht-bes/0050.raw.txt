4 Slotbeschouwing 
 
Preventie van jeugdcriminaliteit en een goed functionerend jeugdstrafrechtsysteem vallen 
niet los te zien van elkaar. Toepassing van het jeugdstrafrecht impliceert dat er nadrukkelijk 
aandacht is voor opvoedkundige aspecten met als doel de betrokken minderjarige te helpen 
zich optimaal te ontwikkelen. Idealiter draagt dit eraan bij dat hij of zij niet (opnieuw) met 
het strafrecht in aanraking komt.  
 
Vanwege deze samenhang tussen preventie en jeugdstrafrecht heeft de Raad zijn onderzoek 
naar de opvolging van zijn eerdere aanbevelingen ten aanzien van preventie van 
jeugdcriminaliteit gecombineerd met zijn onderzoek naar het jeugdstrafrecht. Om dezelfde 
reden heeft hij de uitkomsten in één rapport beschreven. 
De uitkomsten laten zien dat er vooruitgang is geboekt. De openbare lichamen hebben 
geïnvesteerd in hun organisatie, er is volop samenwerking tussen de ketenpartners en er 
vindt regelmatig casusoverleg plaats. Concrete voorbeelden van goede ontwikkelingen op 
Bonaire zijn de opzet van een project Begeleid Wonen en de residentiële opvang van 
minderjarigen met ernstige gedragsproblematiek. Ook het plan van de Stichting Krusada om 
een woonvoorziening op te zetten voor minderjarigen met reclasseringstoezicht klinkt 
veelbelovend.  
 
De invoering van het jeugdstrafrecht per 1 augustus 2020 was een mijlpaal. Dit 
jeugdstrafrecht biedt meer mogelijkheden voor maatwerk bij minderjarige justitiabelen, 
waarbij ook veel meer aandacht kan worden geschonken aan pedagogische aspecten. Bij de 
toepassing van dit jeugdstrafrecht moet nog wel het nodige verbeteren, maar er ligt nu een 
 
solide wettelijk fundament. In zoverre is er reden voor tevredenheid.
Tegelijkertijd is er reden voor bezorgdheid. In vrijwel elk gesprek dat de Raad voor dit 
onderzoek voerde, werd armoede genoemd als een belangrijke trigger voor 
(jeugd)criminaliteit. Volgens recente rapporten leeft 40 tot 50% van de inwoners van de 
BES-eilanden onder de armoedegrens. Over de armoede op de BES-eilanden is al veel 
geschreven maar in het licht van het thema jeugdcriminaliteit kan deze in dit rapport niet 
onbenoemd blijven. Voor de aanpak van dit probleem hebben de openbare lichamen Den 
Haag nodig. Preventie van jeugdcriminaliteit is daarmee allerminst een 
verantwoordelijkheid van uitsluitend de openbare lichamen.  
 
Los van de bestaande armoede maakt de Raad zich zorgen over de groeiende kloof tussen 
‘rijk en arm’ op de eilanden. De Raad vreest dat die kloof de criminaliteit zal aanwakkeren. 
Ook op dit punt zijn de mogelijkheden van de openbare lichamen zeer beperkt. 
 
Tijdens het onderzoek werd daarnaast herhaaldelijk melding gemaakt van een relatief groot 
aantal multi-probleemgezinnen waarbij een lichte verstandelijke beperking (LVB) een 
37
prominente rol speelt in de problematiek. Verder werden genoemd een 
                                                
37
 Zie ook de Eindrapportage 2017-2020 van het ZVH, maart 2020. Daarin staat dat onder meer dat er weinig voorzieningen 
zijn voor cliënten met een verstandelijke beperking.   
50
