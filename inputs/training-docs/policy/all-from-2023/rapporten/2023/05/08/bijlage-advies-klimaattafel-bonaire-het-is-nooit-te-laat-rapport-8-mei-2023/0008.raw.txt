De armoede is ongelijk verdeeld waarbij een bovengemiddeld deel (43%) van de Bonairiaanse 
21
bevolking, de bevolking die al meerdere generaties op Bonaire woont, in armoede verkeert. 
Bonaire kent nog steeds een grotere vermogensongelijkheid dan Europees Nederland. Op Bonaire 
verdient de rijkste 20% 9,3 keer meer dan de armste 20%; in Europees Nederland verdient de rijkste 
22
20% 4,4 keer meer dan de armste 20% . Uit de gesprekken op Bonaire werd duidelijk dat voor een 
grote groep Bonairiaanse Nederlanders de dagelijkse zorg om rond te komen de eerste prioriteit is.  
 
De minister voor Armoedebeleid, Participatie en Pensioenen heeft de opdracht gegeven een 
onderzoek uit te voeren naar het sociaal minimum op de eilanden Bonaire, Saba en Sint Eustatius. 
23
De commissie Sociaal Minimum Caribisch Nederland ging op 1 maart 2023 van start. 
 
C3 Zorgen over klimaatverandering 
De bevolking van Bonaire maakt zich zorgen over de consequenties van klimaatverandering. 
Zorgen over de negatieve impact van klimaatverandering zijn secundair aan de zorgen over de 
bestaanszekerheid maar zijn wel degelijk aanwezig bij burgers, (maatschappelijke) organisaties en 
de politiek. Deze zorgen hebben recent een impuls gekregen door het rapport van het Instituut voor 
Milieuvraagstukken (IVM), gelieerd aan de Vrije Universiteit (VU) in opdracht van Greenpeace. 
Greenpeace is daarna een campagne gestart om aandacht te vragen voor klimaatverandering op 
24
Bonaire . De vraag hoe klimaatbeleid voor Caribisch Nederland het best kan worden georganiseerd 
was al relevant en heeft hierdoor meer aandacht gekregen.  
 
In Europees Nederland helpt de overheid burgers, maatschappelijke organisaties en het 
bedrijfsleven met mitigerende maatregelen. Dit doen ze door middel van het opzetten van een 
burgerforum, uitvoeringsoverleggen en via de Regionale Energie Strategieën (RES). Adaptatie wordt 
primair aangepakt via Rijk, gemeenten, provincies en waterschappen en is op bijzondere wijze 
vormgegeven via de aanstelling van een Deltacommissaris en een Deltaprogramma. Voor het maken 
van klimaatbeleid in Caribisch Nederland is het betrekken van burgers, maatschappelijke 
organisaties en het bedrijfsleven bij vormgeving en uitvoering vanzelfsprekend en noodzakelijk. 
 
C4 Het staatsrechtelijk bestel na 2010 
Op 10 oktober 2010 zijn de staatkundige verhoudingen in het Koninkrijk gewijzigd. De 
Nederlandse Antillen werden opgeheven en Bonaire, Sint Eustatius en Saba werden bijzondere 
Nederlandse gemeenten. De typering ‘bijzondere’ gemeenten volgt uit de andere wettelijke 
inbedding die Caribisch Nederland kent ten opzichte van die van gemeenten in Europees Nederland. 
De staatsrechtelijke basis van de eilanden is die van openbaar lichaam. Aruba, Curaçao en Sint 
Maarten zijn sindsdien autonome landen binnen het Koninkrijk.  
 
Juridisch is de status van Caribisch Nederland geregeld in de Wet Openbare Lichamen Bonaire, Sint 
25
Eustatius en Saba (WolBES). Een groot verschil met gemeenten in Europees Nederland is dat 
Bonaire, Saba en Sint Eustatius taken verdelen met het Rijk en daardoor veel van de provinciale 
taken uitvoeren.  
 
 
 
21
 Panteia 2020 in opdracht van het ministerie van sociale zaken en werkgelegenheid. Zie: 
https://open.overheid.nl/repository/ronl-c1cc90e0-5676-4b7e-821d-5390dfcbcfb8/1/pdf/bijlage-1-eindrapport-
beleidsdoorlichting-artikel-2-szw-panteia.pdf. 
22
 Zie: https://www.cbs.nl/nl-nl/nieuws/2022/48/eerste-onderzoek-brede-welvaart-caribisch-nederland-toont-wisselend-beeld). 
23
 Zie: https://www.rijksoverheid.nl/actueel/nieuws/2023/02/17/start-commissie-die-sociaal-minimum-in-caribisch-nederland-
onderzoekt#:~:text=De%20commissie%20Sociaal%20Minimum%20Caribisch,te%20doen%20in%20de%20samenleving 
24
 Zie: https://www.greenpeace.org/nl/natuur/52468/milieu-organisatie-greenpeace-start-een-campagne-over-de-toekomst-
van-bonaire/ 
25
 Zie: https://wetten.overheid.nl/BWBR0028142/2023-01-01 
   7
