Bijlage 4 Juridische basis, wetgeving van toepassing op Caribisch Nederland 
 
Klimaatmitigatie 
• Voor Caribisch Nederland gelden geen specifieke lokale klimaatdoelen op het gebied van 
mitigatie. Het kabinet steunt de 1,5-graadsambitie uit het Parijsakkoord en zet zich daarmee in 
voor het beperken van de mondiale uitstoot in dienst van alle burgers in Europees en Caribisch 
Nederland. 
 
Klimaatadaptatie 
• Voor Caribisch Nederland geldt in beginsel dezelfde verantwoordelijkheidsverdeling als voor 
Europees Nederland. De openbare lichamen zijn primair zelf verantwoordelijk voor 
klimaatadaptatie. Voor CN geldt daarbovenop dat de taken die bij gemeenten in Europees 
Nederland bij de waterschappen liggen zoals waterbeheer, op Caribisch Nederland dit de 
verantwoordelijkheden van de openbare lichamen zijn. Zoals ook voor andere 
verantwoordelijkheden van de openbare lichamen geldt, kan een openbaar lichaam het Rijk om 
hulp vragen als het niet zelfstandig in staat is de verantwoordelijkheid te dragen.  
 
Montreal Protocol 
• Bonaire en andere eilanden hebben de amendementen op het Montreal Protocol (Beijing en 
Kigali) niet geratificeerd (uitfasering zeer sterke broeikasgassen en ozonlaagaantastende stoffen). 
Dat betekent dat op basis van de afspraken in het Montreal Protocol partijen in principe geen 
stoffen die onder het Montreal Protocol vallen mogen exporteren naar Bonaire en de andere 
eilanden en deze eilanden ook niet mogen exporteren naar partijen die lid zijn van Montreal 
Protocol. Vanaf 2032 zullen partijen die het Kigali amendement niet hebben geratificeerd ook 
stoffen, die onder het Kigali amendement vallen (HFKs) in principe niet mogen exporteren of 
importeren van partijen die dit wel hebben geratificeerd. 
• Wet- en regelgeving voor import/export vergunningen van deze stoffen in bulk en apparaten (in 
airco’s, koelinstallaties en warmtepompen) en regelgeving over deugdelijke installatie en 
onderhoud van belang om lekkages te voorkomen (en om energie-efficiency te verbeteren en op 
peil te houden), zijn nog niet aanwezig.  
 
Nationale wetgeving 
Klimaatwet 
• De Klimaatwet is niet van toepassing op Caribisch Nederland.  
• Voor Caribisch Nederland gelden geen specifieke klimaatwetgeving of -doelen. Ook zonder een 
wettelijke regeling kan consistent klimaat(mitigatie)beleid worden gevoerd, zoals bijvoorbeeld 
88
wordt gedaan met de verduurzaming van de elektriciteitsproductie . 
• De Nationale Klimaatwet, het Klimaatplan 2021-2030, de NDC’s onder het Parijsakkoord, de 
Klimaat- en Energieverkenningen (KEV) en de Regionale Energie Strategie zijn niet van toepassing 
op Caribisch Nederland 
 
Waterwet 
• De Waterwet is in beginsel niet van toepassing op Caribisch Nederland, met uitzondering van 
artikel 5.32 waarin een specifieke verantwoordelijkheid in het geval van een (dreigende) 
watersnoodramp is vastgelegd.  
• Deze wet is gemaakt voor de situatie in Europees Nederland en daarmee niet geschikt om één op 
één toe te passen op Caribisch Nederland. Dat betekent niet dat er in Caribisch Nederland geen 
wetgeving is waarin water voorkomt (zie ‘wetgeving specifiek gericht op Caribisch Nederland’). 
 
 
88
 Zie: https://open.overheid.nl/documenten/ronl-7405ad9024e6ea7c004bedbbb2f7d07f3ade74a6/pdf 
   38
