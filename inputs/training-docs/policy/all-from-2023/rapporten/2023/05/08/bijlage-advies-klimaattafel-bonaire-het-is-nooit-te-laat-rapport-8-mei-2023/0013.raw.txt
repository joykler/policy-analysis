8. De huidige beleidsinstrumenten zijn onvoldoende voor de transitie waarin Caribisch 
Nederland zich bevindt. De bestuurlijke ontwikkeling van Bonaire (en Saba en Sint Eustatius) zijn 
volgens de RvS te kenmerken als een transitie. Ook Europees Nederland is op tal van terreinen bezig 
met transities. Het gebruikelijke bestuurlijke instrumentarium in Europees Nederland is niet (altijd) 
geschikt voor een transitie. Dat geldt des te meer voor Caribisch Nederland. Het is dan ook 
noodzakelijk dat betrokken partijen dat erkennen. Datzelfde geldt voor de door de RvS voorgestelde 
41
uitvoeringsagenda's, een investeringsfonds en de positie van het ministerie van BZK als beheerder. 
 
9. Voor mij is het zelfs de vraag of de in 2010 gekozen bestuurlijke (staatsrechtelijke) 
constellatie voor Caribisch Nederland nog wel de meest geschikte vorm is en niet te veel 
slijtage vertoont. Na 13 jaar verdient het volgens mij aanbeveling de constructie opnieuw en 
fundamenteel in ogenschouw te nemen. Het is bestuurlijk ongezond dat een veelheid aan 
departementen zich direct verhouden met de openbare lichamen met respectievelijk 24.090, 3.293 
42
en 2.035 inwoners . Dit geeft een hoge mate van bestuurlijke congestie. In het kader van dit advies 
heb ik met een aantal betrokkenen de voorgeschiedenis van de gekozen constructie met de destijds 
overwogen varianten besproken. Ik ga nu niet in op die verschillende varianten die in het verleden  
aan de orde zijn geweest. Uit een deel van die gesprekken heb ik kunnen opmaken dat het 
ontbreken van de in Nederland aanwezige tussenlaag tussen rijk en gemeente van een provinciaal 
bestuur door velen wordt beschouwd als een weeffout in de in 2010 gekozen constellatie. Een 
provincie wordt door een aantal betrokkenen genoemd als een veel natuurlijker partner voor ook 
de drie (bijzondere) gemeenten (openbare lichamen) en ook als goed middel om de huidige 
bestuurlijke drukte te verminderen.  
 
Uit bestuurlijke contacten is mij gebleken dat de gezamenlijke provincies bereid zijn nader te 
overleggen met de verantwoordelijke bewindslieden over een mogelijke provinciale rol in de 
richting van de BES-eilanden. Onder de IPO-vlag is een samenwerkingsverband Caribische (ei)landen 
in oprichting, onder voorzitterschap van de commissaris van de Koning in Gelderland. Doel van deze 
samenwerking is om - naast bestaande gemeentelijke en departementale expertise - ook provinciale 
kennis en kunde aan het Caribisch gebied ter beschikking te stellen. Ik adviseer het kabinet om op 
korte termijn met het samenwerkingsverband te overleggen om te bepalen wat de mogelijkheden 
zijn. Dit initiatief zou moeten leiden tot effectieve ondersteuning op personeels- en financieel terrein, 
niet tot het vergroten van de bestuurlijke congestie en veelvuldig bestuurlijk reizen. Om niet te 
blijven steken in veel overleg stel ik concreet voor om een taskforce van 12 provinciale/ 
gemeentelijke/waterschaps ambtenaren te organiseren die voor twee jaar op Bonaire wordt 
gedetacheerd c.q. aan Bonaire wordt uitgeleend. 
 
Het is in het kader van dit advies niet aan mij om de structuele verhoudingen binnen het Koninkrijk 
verder uit te diepen. Wel geef ik het kabinet ernstig in overweging dit uiteraard gevoelige onderwerp 
voortvarend op de politiek-bestuurlijke agenda te zetten. 
 
10. De uitvoering en handhaving van afspraken in natuur-, milieu- en klimaatbeleid is een 
probleem. De daarmee samenhangende wetenschappelijke en onafhankelijke monitoring van de 
resultaten van het beleid komt dikwijls moeizaam tot stand. Het behoeft geen toelichting dat 
monitoring en handhaving van afspraken van fundamenteel belang is. In Nederland is het toezichts- 
en handhavingsbeleid ook vaak moeizaam tot stand gekomen. De schaal van de diensten bleek in 
Nederland (voor 2014) onvoldoende om effectief toezicht te houden op de uitvoering en 
handhaving van vastgesteld beleid.  
 
41
 Raad van State (2019) Voorlichting over de bestaande vormgeving tussen de Caribische en Europees Nederland en de 
co√∂rdinerende rol van BZK.  Onder B voorstellen voor de transitiefase. Zie: https://www.raadvanstate.nl/@113253/w04-18-0286-
vo/ 
42
 Zie: https://www.cbs.nl/nl-nl/nieuws/2023/16/bevolking-caribisch-nederland-in-2022-met-bijna-1-7-duizend-toegenomen/ 
   12
