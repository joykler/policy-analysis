De centrale vraagstelling voor dit onderzoek is tweeledig en luidt als volgt: 
 
1. In hoeverre is opvolging gegeven aan de aanbevelingen uit het rapport uit 2016 over de 
preventie van jeugdcriminaliteit in Caribisch Nederland en in hoeverre en door wie 
is/wordt op die opvolging gestuurd? 
2. Wat is de stand van zaken met betrekking tot de toepassing van het jeugdstrafrecht in 
Caribisch Nederland?  
 
Om de centrale onderzoeksvraag 1. te kunnen beantwoorden, heeft de Raad de volgende 
deelvragen opgesteld: 
1. In hoeverre zijn naar aanleiding van de aanbevelingen uit 2016 verbeterplannen 
aangekondigd (opzet)? 
2. In hoeverre zijn die maatregelen ingevoerd (bestaan)? 
3. In hoeverre worden die maatregelen uitgevoerd (werking)?  
4. In hoeverre, door wie en op welke wijze wordt hierop (ad 1, 2 en 3) gestuurd?  
5. Welke knelpunten doen zich eventueel voor bij de opvolging en/of sturing?  
 
Voor de beantwoording van de centrale onderzoeksvraag 2. zijn de volgende deelvragen 
opgesteld: 
 
1. Welke organisaties hebben een taak bij de toepassing van het jeugdstrafrecht in Caribisch 
Nederland? 
2. Op welke wijze geven die organisaties invulling aan hun taak? 
3. In hoeverre werken die organisaties samen om uitvoering te geven aan het 
jeugdstrafrecht? 
4. Welke knelpunten doen zich eventueel voor bij de toepassing van het jeugdstrafrecht in 
Caribisch Nederland?  
 
1.5 Toetsingskader  
De Raad is in dit onderzoek nagegaan in hoeverre opvolging is gegeven aan de in paragraaf 
1.3 genoemde aanbevelingen. Daarmee vormen die aanbevelingen het toetsingskader voor 
dit onderzoek. Voor wat betreft de stand van zaken rond de toepassing van het 
jeugdstrafrecht vormen de wettelijke bepalingen van het Wetboek van Strafrecht BES en het 
Besluit tenuitvoerlegging jeugdstrafrecht BES het toetsingskader.  
 
1.6 Aanpak onderzoek 
In de eerste fase van het onderzoek vond een oriÃ«ntatie plaats aan de hand van het rapport 
uit 2016, de beleidsreactie daarop en documenten met betrekking tot het jeugdstrafrecht 
BES. Vervolgens heeft de Raad bij verschillende organisaties relevante documenten en 
cijfers opgevraagd. 
Het zwaartepunt van het onderzoek lag bij de interviews met medewerkers van betrokken 
organisaties. De meeste interviews zijn afgenomen in september 2022, enkele in november 
14
