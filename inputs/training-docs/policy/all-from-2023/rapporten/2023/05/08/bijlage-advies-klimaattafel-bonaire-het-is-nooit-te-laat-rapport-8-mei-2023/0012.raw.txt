5. Het uitvoeren van de aanbevelingen van de RvS draagt bij aan effectief klimaatbeleid. De 
38
RvS heeft in een rapport van juli 2019 vier aanbevelingen gedaan die ook voor het op Bonaire te 
ontwikkelen klimaatbeleid relevant zijn: 
a. de openbare lichamen moeten niet gezamenlijk maar elk op zichzelf worden 
beschouwd; 
b. zij moeten hiertoe voldoende financiële middelen beschikbaar hebben; 
c. zij dienen voldoende bestuurskracht te hebben; en 
d. dienen te beschikken over een deskundig ambtenarenapparaat. 
 
De RvS voegt daaraan toe dat het essentieel is dat de achterstanden in het fysieke en sociale domein 
worden weggewerkt. Zoals benoemd onder punt 2 en 4 onderschrijf ik het belang volledig. 
 
6. De personele en financiële inzet voor beleidsvoorbereiding, -uitvoering en handhaving is 
aan beide zijden kwalitatief en kwantitatief onvoldoende. In Europees Nederland is de personele 
39
inzet op klimaatbeleid versnipperd over verschillende directies en minstens vier ministeries . Terwijl 
op de eilanden dit vaak door 1 à 2 beleidsmedewerkers wordt opgepakt. Zoals bij punt 5 door de 
RvS geconcludeerd, is het noodzakelijk dat er voldoende middelen beschikbaar zijn voor Caribisch 
Nederland. In het verlengde van het onder punt 1 en 4 genoemde, is een doorbraak en meer sturend 
beleid noodzakelijk om die tekorten in te halen. Die bestuurlijke realiteit wordt in Nederland 
onvoldoende onder ogen gezien. In dat geheel past ook een versterking van de coördinerende rol 
van het ministerie van BZK. 
 
7. Bijzondere uitkeringen zijn eerder de regel dan de uitzondering. De Algemene Rekenkamer 
concludeert dat Bonaire in de periode 2011-2019 naast de algemene uitkering 146 bijzondere 
40
uitkeringen ontving van de verschillende ministeries. Op Bonaire moet dit door een beperkt aantal 
ambtenaren worden verwerkt. Voor een eiland met 24.090 inwoners is dat op zijn minst bestuurlijk 
zeer ongewenst en schreeuwt het om drastische aanpassing. Overleg, afstemming en heldere 
verantwoordelijkheden in het beleid, en financiering daarvan, vinden niet dan wel onvoldoende 
plaats. Er loopt een onderzoek naar de vrije uitkering in relatie tot de bijzondere uitkeringen én de 
taken van de openbare lichamen. 
  
 
38
 Raad van State (2019) Voorlichting over de bestaande vormgeving tussen de Caribische en Europees Nederland en de 
coördinerende rol van BZK. Zie: https://www.raadvanstate.nl/@113253/w04-18-0286-vo/ 
39
 EZK, IenWW, BZK, LNV 
40
 Algemene Rekenkamer (2021) Bijzondere uitkeringen aan Caribisch Nederland. Zie: 
https://www.rekenkamer.nl/publicaties/rapporten/2021/06/23/bijzondere-uitkeringen-aan-caribisch-nederland 
   11
