deel ik deze observaties met de hoop dat ze het begin kunnen vormen voor vruchtbare gesprekken over 
de klimaatagenda op deze eilanden.  
 
Sint Eustatius 
 
1. Op Sint Eustatius concentreren de grootste zorgen zich op energie, water en grootschalige erosie.  
 
2. De bestuurlijke problemen hebben voor een grote achterstand in beleid en uitvoering gezorgd. 
 
3. Schoon drinkwater en de watervoorziening vormen een probleem. De restauratie van de 
drinkwaterputten (vier van de veertien zijn in gebruik) kan mogelijk bijdragen aan de oplossing, hier 
moet onderzoek naar gedaan worden. Het waterbottelingsbedrijf op Saba wordt als een zeer 
aantrekkelijk voorbeeld gezien. 
 
4. De naar schatting 14.000 loslopende dieren (geiten en koeien) veroorzaken ernstige erosie, die op zijn 
beurt weer de gezondheid van het koraal aantast (de samenhang tussen ernstige erosie en aantasting 
van het koraal treffen we overigens op alle BES-eilanden aan) en het eiland gevoeliger maakt voor de 
effecten van zware stormen en tropische orkanen. 
 
5. Er moet rekening gehouden worden met de sociaaleconomische uitdagingen die inwoners van zowel 
Sint Eustatius als van Saba hebben. Op dit moment vraagt de energierekening soms wel tussen de 20 
en 30 procent van het inkomen. Dit vormt een hindernis bij de verduurzaming van de 
elektriciteitsopwekking als investeringen worden doorberekend in de elektriciteitsprijs. 
 
6. Op zowel Sint Eustatius als Saba is er sprake van toenemende economische activiteiten, onder meer 
door de groei van het toerisme, de aanleg van een nieuw haven etc. Dat alles vraagt om een strak, 
sturend en duurzaam ruimtelijk ordeningsbeleid dat anticipeert op lange termijn ontwikkelingen en 
waarin grenzen worden gesteld. 
 
Saba 
 
1. Voor Saba ligt de focus vooral op natuurherstel en -behoud op land en zee, het verbeteren van de 
zelfvoorzienendheid en de ontwikkeling van duurzame voedselproductie. 
 
2. Met de ontwikkeling van een derde zonnepark komt Saba tot 90 % hernieuwbare energie. Van een 
totale investering van zo'n 20 miljoen euro ontbreekt nog 2,5 miljoen. 
 
3. Het traject om wilde geiten te verwijderen is erg succesvol. De loslopende geitenpopulatie is van een 
kleine 5.000 teruggebracht tot zo'n 1.500. De resultaten zijn duidelijk zichtbaar in een toename van het 
groen en daarmee in het bestrijden van de erosie. Continuering van het beleid is noodzakelijk en het 
delen van kennis en middelen met eilanden (waaronder Sint Eustatius) in de regio is aan te raden. 
 
4. Er zijn goede vorderingen gemaakt op het terrein van schoon drinkwater tegen betaalbare prijzen. 
Het waterbottelbedrijf Saba Splash heeft daar met hulp van het ministerie van IenW en de Nederlandse 
waterbeheerder VEI forse stappen ingezet. Ook deze ontwikkeling moet worden doorgezet. 
 
5. De noodzaak voor een strak, sturend en duurzaam ruimtelijk ordeningsbeleid is even relevant op Saba 
als op Sint Eustatius.  
 
  
   32
