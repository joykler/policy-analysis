C. De context 
 
Het maken van klimaatbeleid op Bonaire moet worden bezien in de juiste context. Bonaire, Saba en Sint 
Eustatius zijn kleine eilanden met grote opgaven (Zie C1). De sociaaleconomische situatie voor veel van 
de Bonerianen is uitdagend (C2) en er zijn zorgen over de gevolgen van klimaatverandering (C3). De 
politiek-bestuurlijke samenwerking is een lastige en kenmerkt zich door een turbulente start (C4). De 
afgelopen jaren was het samen zoeken naar de juiste balans (C5 en C6). Dit hoofdstuk schetst deze 
context en plaatst daarmee de agenda voor de klimaattafel in een breder perspectief. 
 
C1 Een klein eiland met grote opgaven 
Caribisch Nederland heeft veel verantwoordelijkheden voor haar omvang. Bonaire telt, als 
16
grootste eiland van Caribisch Nederland, 24.090 inwoners . Dit is vergelijkbaar met de gemeentes 
Wijk bij Duurstede (U) en Heiloo (NH). De bevolking van Bonaire is de afgelopen 10 jaar met 36% 
17
toegenomen. Ondanks deze kleine schaal is Bonaire onder andere verantwoordelijk voor een 
internationale (lucht)haven, ziekenhuis, een cruise industrie, douane en voor de opwekking van 
elektriciteit. Dit is een grote opgave voor een eiland met 24 duizend inwoners. 
 
Op Bonaire worden de eilandtaken uitgevoerd door ambtenaren van het Openbaar Lichaam Bonaire 
(OLB). In totaal werken er ongeveer 400 medewerkers bij de organisatie, verdeeld over vier 
verschillende directies; Bedrijfsvoering en Ondersteuning, Toezicht en Handhaving, Ruimte en 
Ontwikkeling en Samenleving en Zorg.  
 
Daarnaast werkt het OLB nauw samen met Stichting Nationale Parken Bonaire (STINAPA) en 
managet STINAPA in opdracht van het OLB het Bonaire National Marine Park (BNMP) en het 
Washington Slagbaai Nationaal Park (WSNP). 
 
Het eiland wordt ondersteund voor rijkstaken en eilandelijke taken door ambtenaren die zijn 
uitgezonden door het Rijk. In totaal zijn er 1100 medewerkers werkzaam voor de Rijksdienst 
18
Caribisch Nederland (RCN). Deze medewerkers wonen en werken op de eilanden en zijn 
voornamelijk actief bij uitvoeringsdiensten op de eilanden. Het gaat om 22 organisaties zoals de 
Belastingdienst, het Openbaar Ministerie, Bureau Halt of bijvoorbeeld de Autoriteit Financiële 
19
Markten. Deze ambtenaren vallen onder hun eigen ministeries en werken samen binnen de RCN 
die als schakel fungeert tussen de ministeries die actief zijn in Caribisch Nederland. De rijkstaken zijn 
vastgesteld en worden uitgevoerd per afzonderlijk ministerie, gebaseerd op de beleidsinzet voor 
Caribisch Nederland die de betreffende bewindspersoon heeft goedgekeurd.  
 
C2 Sociaaleconomische uitdagingen 
Het maken van klimaatbeleid op Bonaire kan niet los worden gezien van de 
sociaaleconomische uitdagingen die bij veel inwoners “top of mind” zijn. In 2010 is er 
afgesproken dat er vanuit de ministeries samen zou worden gewerkt aan een aanvaardbaar 
20
voorzieningenniveau. In 2020 leefden op Bonaire 20% van de inwoners onder de armoedegrens.  
 
16
 Zie: https://www.cbs.nl/nl-nl/nieuws/2023/16/bevolking-caribisch-nederland-in-2022-met-bijna-1-7-duizend-toegenomen/ 
17
 Zie: https://longreads.cbs.nl/the-caribbean-netherlands-in-numbers-2022/how-has-the-population-evolved-over-the-past-
decade/ 
18
 Zie: https://www.rijksdienstcn.com/over-de-rijksdienst-caribisch-nederland/alle-departementen-en-diensten 
19
 Ibid. voor een volledig overzicht 
20
 Zie: https://www.cbs.nl/nl-nl/nieuws/2022/48/eerste-onderzoek-brede-welvaart-caribisch-nederland-toont-wisselend-beeld 
   6
