Beoordeling 
De drie openbare lichamen beschikken nu alle over één (Sint Eustatius en Saba) of twee 
(Bonaire) leerplichtambtenaren. De vacature die op Saba ontstond door de pensionering 
van de vorige leerplichtambtenaar is binnen een paar maanden vervuld. Daardoor heeft 
Saba het alleen aan het begin van het schooljaar 2022-2023 korte tijd zonder 
leerplichtambtenaar moeten stellen. 
22
Omdat voor het starten van een Halt-traject een pv nodig is, betreurt de Raad het dat de 
leerplichtambtenaar voortgezet onderwijs op Bonaire als gevolg van een administratieve 
omissie haar status van buitengewoon agent van politie (BavPol) is kwijtgeraakt. De Raad 
gaat ervan uit dat de betrokken functionaris zo spoedig mogelijk weer de BavPol-status 
verkrijgt en daarmee weer bevoegd zal zijn pv’s op te maken.  
 
2.3 Enkele relevante ontwikkelingen 
Na het rapport van de Raad uit 2016 zijn diverse initiatieven ontwikkeld die relevant zijn 
voor de preventie van jeugdcriminaliteit. Hieronder benoemt de Raad enkele van die 
initiatieven. 
 
Begeleid wonen 
In maart 2021 is onder verantwoordelijkheid van ZJCN een project Begeleid Wonen gestart 
op Bonaire. Bij wijze van pilot is een woonvoorziening gerealiseerd voor jongeren tussen de 
16 en 24 jaar die een langdurig hulpverleningstraject bij jeugdzorg hebben doorlopen en die 
vanwege een onveranderde thuissituatie niet meer thuis kunnen wonen. In dit project 
worden zij door medewerkers van ZJCN begeleid naar zelfstandigheid. De woonvoorziening 
heeft plek voor maximaal elf jongeren. Het betrof in eerste instantie een pilot met een 
looptijd van twee jaar. Omdat het project na een jaar positief werd beoordeeld, is in 2022 
besloten nieuwe huisvesting voor Begeleid Wonen op Bonaire te realiseren, met plek voor 
twaalf jongeren. De directeur van de Bonairiaanse woningbouwvereniging ‘Fundashon Cas 
Bonairiano’ (FCB) en de plaatsvervangend Secretaris-Generaal van het ministerie van 
Volksgezondheid, Welzijn en Sport (VWS) hebben in maart 2022 een convenant getekend 
met afspraken over de nieuwbouw en over de doorstroom van jongeren naar sociale 
23
huurwoningen van FCB. 
 
Residentiële opvang jongeren met gedragsproblemen 
Het op Bonaire gevestigde orthopedagogisch centrum Stichting Project biedt residentiële 
opvang voor jongeren met ernstige gedragsproblemen. Soms gaat het om crisisopvang. 
Jongeren komen via ZJCN binnen bij deze stichting, en sommige jongeren hebben een 
justitieel kader. De opvang van deze jongeren (justitieel kader) vindt vooralsnog plaats 
binnen een pilot. De stichting zorgt voor onderdak en begeleiding van de jongeren, 
eventuele behandeling gebeurt door MHC. 
De stichting werkt groepsgericht en wil de jongeren een vaste structuur bieden. Het is de 
                                                
22
 In hoofdstuk 3 gaat de Raad nader in op Halt.  
23
 Editie juni 2022 van het periodieke magazine van ZJCN.
