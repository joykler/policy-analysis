Deze gegevens zijn nodig om met elkaar een goede dialoog te kunnen voeren over de risico’s. 
Het KNMI komt in het najaar 2023 met nieuwe klimaatscenario’s met specifieke aandacht voor 
Caribisch Nederland. 
 
5. Toegepast wetenschappelijk onderzoek is beperkt 
De wetenschappelijke publicaties van onder andere de VU en de WUR richten zich vooral op 
fundamenteel onderzoek zoals het identificeren van de uitdagingen voor mens, natuur en milieu 
als gevolg van klimaatverandering of menselijke impact op natuur en milieu. Wat ontbreekt is 
(toegepast) wetenschappelijk onderzoek naar concrete mogelijkheden voor adaptatiebeleid in 
Caribisch Nederland. 
 
6. Ervaringen van andere Caribische eilanden ontbreken nog 
Caribisch Nederland is omringd door veel landen met vergelijkbare uitdagingen. 
Kennisuitwisseling hierover is beperkt. Een goed voorbeeld waar dit ontbreekt is 
kennisuitwisseling op “nature-based solutions”. De wetenschappelijke literatuur wijst naar 
nature-based solutions als voorkeursaanpak om de biodiversiteit te versterken en de natuur 
75
veerkrachtiger en weerbaarder te maken tegen de impact van klimaatverandering. Er is beperkt 
onderzoek beschikbaar of, en zo ja hoe, andere eilanden in de Caribische regio gebruik van 
maken nature based solutions.  
 
Breder bezien is het voor het maken van de juiste afweging over passende maatregelen en 
doelmatige investeringen van groot belang om te leren van vergelijkbare geologische en 
geografische locaties. In dit kader worden nu wel initiatieven voor kennisuitwisseling opgezet. 
Zo is op Nederlands initiatief het International Panel for Deltas and Coastal Areas (IPDC) 
gelanceerd. Dit is een samenwerking tussen landen, kennisinstellingen en financiële instanties, 
76
die gefocust zijn op water en klimaatverandering . 
 
In mei organiseren Nederland en Aruba een klimaatconferentie op Aruba om de samenwerking 
77
op klimaatactie tussen kleine eilanden wereldwijd te bevorderen . Verder heeft Nederland zich 
tijdens de klimaatconferentie COP 27 aangesloten bij twee bestaande eiland-gerelateerde 
78 79
samenwerkingsverbanden: Local 2030 Island Initiative en IRENA/SIDS Lighthouses initiatief . 
 
Beleid 
 
1. Coördinatie op wetenschappelijk onderzoek ontbreekt 
Wetenschappelijk onderzoek gericht op Caribisch Nederland komt op verschillende manieren 
tot stand. De drie gebruikelijke manieren zijn 1) zelfstandige wetenschappelijke initiatieven 
waarbij de Caribische eilanden als casestudy worden gebruikt; 2) wetenschappelijke projecten 
80
als onderdeel van een Europees initiatief  of 3) wetenschappelijk onderzoek in opdracht van 
een overheidsorganisatie. Wat mist is beleid gericht op coördinatie en grip op welke 
onderzoeken noodzakelijk zijn en hoe de verschillende wetenschappelijke initiatieven zich tot 
elkaar verhouden. De versnippering van kennis is een grote uitdaging en staat het maken van 
doelmatig, robuust en effectief adaptatiebeleid in de weg. 
 
 
 
 
75
 Verweij Et all (2020). A nature inclusive vision for Bonaire in 2050. Wageningen University and Research. 
76
 Zie: https://www.rijksoverheid.nl/actueel/nieuws/2023/03/23/nederland-richt-nieuw-samenwerkingsverband-op-over-water 
77
 Zie: https://www.rijksoverheid.nl/actueel/nieuws/2023/03/20/nederland-en-aruba-organiseren-klimaatconferentie-op-aruba 
78
 Zie: https://www.islands2030.org/about 
79
 Zie: https://islands.irena.org/About 
80
 Zie: https://www.rvo.nl/subsidies-financiering/horizon-europe 
   19
