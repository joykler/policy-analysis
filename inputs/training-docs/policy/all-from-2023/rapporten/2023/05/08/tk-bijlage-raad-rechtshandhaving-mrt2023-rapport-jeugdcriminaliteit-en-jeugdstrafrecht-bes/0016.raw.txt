2 Preventie jeugdcriminaliteit ‘opvolging aanbevelingen 2016’ 
 
In dit hoofdstuk behandelt de Raad de opvolging van de aanbevelingen uit zijn rapport uit 
2016 over de preventie van jeugdcriminaliteit in Caribisch Nederland. De bevindingen 
worden per aanbeveling beschreven. De Raad geeft tevens een afzonderlijke beoordeling 
per aanbeveling. Hij besluit dit hoofdstuk met een algemene conclusie. 
 
2.1 Aanbevelingen aan de minister  
2.1.1 Invoering jeugdstrafrecht en behoud van de aanpak 3MIJ tot de invoering 
Bevindingen 
De Raad deed in 2016 de aanbeveling aan de minister om te zorgen voor jeugdstrafrecht 
voor jongeren in de leeftijd van twaalf tot achttien jaar. De justitiële organisaties in CN, 
samenwerkend in het Strategisch Overleg Justitiepartners (SOJ), hadden eerder al aan de 
minister van JenV laten weten behoefte te hebben aan jeugdstrafrecht. 
In zijn reactie van 16 december 2016 op het rapport van de Raad deelde de minister mee 
dat de wens vanuit het SOJ om jeugdstrafrecht in te voeren hem bekend was. Hij voegde 
daaraan toe dat hij samen met de justitie-partners in CN en de liaison van zijn ministerie 
bezig was met een verkenning naar ‘de haalbaarheid van de inwerkingtreding van een titel 
in het Wetboek van Strafrecht BES met bepalingen voor jeugd.’ De minister deelde voorts 
mee dat op basis van de uitkomsten van die verkenning en de geschatte financiële 
consequenties begin 2017 besluitvorming zou plaatsvinden. 
Na een positief besluit over de invoering van jeugdstrafrecht in CN is op 1 augustus 2020 het 
jeugdstrafrecht BES in werking getreden.  
12
Omdat de Raad tijdens zijn onderzoek in 2016 vaststelde dat de 3MIJ-aanpak onder 
andere door capaciteitsproblemen bij ketenpartners stagneerde, deed hij de minister de 
aanbeveling om te zorgen voor continuering van de aanpak 3MIJ zo lang er geen nieuwe 
wetgeving voor jeugdigen voorhanden was.  
De minister noemde in zijn reactie de verkenning van de mogelijkheid tot invoering van 
jeugdstrafrecht in CN maar ging niet in op de constatering van de Raad dat de 3MIJ-aanpak 
stagneerde.  
 
Beoordeling 
Met de inwerkingtreding van het jeugdstrafrecht per 1 augustus 2020 is opvolging gegeven 
13
aan de aanbeveling van de Raad tot invoering van jeugdstrafrecht. 
De feitelijke inwerkingtreding van het jeugdstrafrecht per 1 augustus 2020 impliceert dat de 
3MIJ-aanpak is komen te vervallen. Dit geldt ook voor de aanbeveling om de 3MIJ-aanpak te 
continueren. 
  
                                                
12
 De 3MIJ staat voor 3 Modellen interventie jeugdcriminaliteit en werd toegepast in strafzaken om 
pedagogisch maatwerk te kunnen verrichten. 
13
 In hoofdstuk 3 gaat de Raad in op de werking van het jeugdstrafrecht. 
16
