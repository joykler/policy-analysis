d) Monitoren en adviseren van de voortgang 
Na het sluiten van het Klimaatakkoord gaat de tafel net zoals in Europees Nederland over in een 
voortgangsoverleg dat alleen monitort en adviseert. De voorzitter geeft een aanzet voor de 
samenstelling en in het akkoord worden voorstellen gedaan voor de invulling van het 
voortgangsoverleg. De voorzitter van de klimaattafel geeft advies over het profiel van de 
onafhankelijke voorzitter van het voorgangsoverleg.  
 
G3 Samenstelling  
De klimaattafel Bonaire bestaat uit vertegenwoordigers van de verschillende overheidsinstanties 
en de belangrijkste sectoren op het eiland.  
 
Ik adviseer om daarbij, ten minste, de volgende sectoren uit te nodigen:  
1. toerisme – resorts en hotels; 
2. toerisme – midden en klein bedrijf (mkb); 
3. vliegverkeer, cruise en scheepvaart; 
4. gebouwde omgeving (aannemers en bouwbedrijven); 
5. mobiliteit (nader te bepalen); 
6. opwekking en distributie van energie; 
7. natuur- en milieuorganisaties; en  
8. centraal dialoog. 
 
De volgende overheidsorganisaties dienen bij de klimaattafel aan te sluiten: 
1. Openbaar Lichaam Bonaire (OLB); 
2. Ministerie van Economische Zaken en Klimaat (EZK), directie Klimaat en/of Regio; 
3. Ministerie van Infrastructuur en Waterstaat (IenW), directie Bodem, Ruimte en 
Klimaatadaptatie, Directoraat Milieu en Internationaal; 
4. Ministerie van Binnenlandse Zaken en Koninkrijksrelaties (BZK), Directoraat-Generaal 
Koninkrijksrelaties en de directie Volkshuisvesting en Ruimtelijk Ontwikkeling; 
5. Ministerie van Landbouw, Natuur en Visserij, directie Natuur; 
6. Deltacommissaris in zijn kennisrol; 
7. Rijksdienst voor Caribisch Nederland (RCN). 
  
   24
