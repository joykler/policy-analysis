In de jaren na 2010 was er terughoudendheid met het invoeren van nieuwe wetgeving. Het 
doel was om zoveel mogelijk van de bestaande wetgevingte behouden. Het idee daarachter was dat 
26
er na 2010 al veel zou veranderen waardoor een pas op de plaats wenselijk was. Het gevolg is dat 
veel wetgeving, zoals over het minimumloon, milieubeleid en het nationaal Deltaprogramma, niet 
voor Caribisch Nederland geldt. In 2015 heeft de commissie Spies onderzoek gedaan naar de 
werking van de nieuwe staatkundige structuur in Caribisch Nederland. Voor een uitgebreide 
uiteenzetting over de totstandkoming, de successen en uitdagingen van de transitie naar de huidige 
staatsrechtelijke structuur verwijs ik naar dit rapport. Ik ga in dit advies geen evaluatie geven over 
de conclusies van dit rapport. Ik volsta met de observatie dat veel van de bevindingen nog overeind 
staan. Dit betreft de ervaren willekeur in regelgeving vanuit Europees Nederland, het gevoel van 
twee verschillende werelden en het nog steeds kwetsbare bestuur in Caribisch Nederland acht jaar 
27
later. 
 
C5 Anders “samen werken”  
28
In 2019 is een interdepartementaal beleidsonderzoek (IBO) uitgevoerd naar een andere 
beleidsmatige aanpak.  
 
De opdracht aan het IBO was tweeledig: 
1. Stel onderbouwde varianten op voor een andere beleidsmatige aanpak met een passende 
financiële constructie. 
2. Breng verbetermogelijkheden en scenario's in kaart voor versterking van de coördinerende 
rol van het ministerie van Binnenlandse Zaken en Koninkrijksrelaties (BZK) op het gebied 
van Koninkrijksrelaties.  
 
29
Voor de volledige conclusies verwijs ik naar het IBO-rapport “samen werken”. Voor nu benadruk ik 
dat het IBO-rapport stelt dat er noodzaak is voor een integrale visie en versterking van de 
coördinerende rol van het ministerie van BZK. Essentieel zijn de beleidsmatige conclusies van het 
IBO-rapport. Dit rapport stelt dat: 
• een integrale en rijksbrede visie op het beleid voor Caribisch Nederland ontbreekt; 
• de samenwerkingsverbanden informeel van aard zijn met een vrijblijvend karakter;  
• er een directe relatie is tussen de mate van aandacht van de departementale leiding en het 
succes van beleid op de eilanden;  
• de taakverdeling uit 2010 tussen het Rijk en de eilanden diffuus is; en  
• er in de beleidsvormende en uitvoerende fase onvoldoende aandacht is voor de lokale 
Caribische context op Bonaire, Saba en Sint Eustatius. Om dit te adresseren introduceert het 
IBO een samenwerkingsmodel. 
 
De staatssecretaris van BZK heeft in juli 2019 de Raad van State (RvS) gevraagd: “het kabinet 
van voorlichting te dienen betreffende de bestaande vormgeving tussen Caribisch en Europees 
Nederland en de coördinerende rol van BZK”. De RvS stelt dat de eilanden zelfstandig en dus niet 
gezamenlijk moeten worden bezien. Besturen die dichter bij de burgers staan, zijn beter in staat in 
te schatten welk beleid het beste is. De eilanden van Caribisch Nederland moeten in staat gesteld 
30
worden om beleid voor de eilanden te formuleren, coördineren en uit te voeren. 
 
 
26
 Spies, et all 2015) Vijf jaar verbonden, Bonaire, Sint-Eustatius, Saba en Europees Nederland. pagina 29. Zie: 
https://deugdelijkbestuuraruba.org/wp-content/uploads/2016/04/Evaluatiecommissie-Vijf-jaar-verbonden-Bonaire-Sint-
Eustatius-Saba-en-Europees-Nederland.pdf) 
27
 Ibid. pagina 108 
28
 IBO (2019) Samen Werken zie https://zoek.officielebekendmakingen.nl/dossier/blg-902422.pdf 
29
 IBO (2019) Samen Werken. Zie https://zoek.officielebekendmakingen.nl/dossier/blg-902422.pdf 
30
Raad van State (2019) Voorlichting over de bestaande vormgeving tussen de Caribische en Europees Nederland en de 
coördinerende rol van BZK. Pagina 3 Zie: https://www.raadvanstate.nl/@113253/w04-18-0286-vo/ 
   8
