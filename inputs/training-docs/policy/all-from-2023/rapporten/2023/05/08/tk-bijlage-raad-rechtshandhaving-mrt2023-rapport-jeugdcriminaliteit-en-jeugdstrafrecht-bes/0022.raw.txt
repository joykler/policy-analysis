eilanden een justitieel overleg over jongeren te organiseren en om te overwegen op alle 
drie de eilanden het Veiligheidshuis de samenwerking bij de justitiële aanpak te laten 
coördineren.  
 
Bevindingen 
Bonaire 
Op Bonaire functioneert sinds 2015 het Veiligheidshuis (VH), later omgedoopt tot Zorg- en 
Veiligheidshuis (ZVH). De procesmanager (Z)VH vervult een centrale rol bij het ZVH. Zij 
organiseert en coördineert de bijeenkomsten van het ZVH en zit die voor. Tot 2022 was het 
ZVH organisatorisch ondergebracht bij de Stichting Reclassering Caribisch Nederland (SRCN), 
en de procesmanager was in dienst bij die stichting. Per 1 maart 2022 is het ZVH 
ondergebracht bij de nieuwe organisatie Sentro Akseso Boneiru. Dit Sentro Akseso valt 
onder de verantwoordelijkheid van het openbaar lichaam Bonaire (OLB). Bij Sentro Akseso 
zijn verschillende uitvoerende diensten van het sociaal domein van het OLB ondergebracht, 
zoals maatschappelijk werk, consultatiebureau, Centrum voor Jeugd en Gezin en het in 2021 
opgerichte Meldpunt huiselijk geweld en kindermishandeling.  
 
Desgevraagd ontving de Raad het ‘Convenant samenwerking tussen ketenpartners in het 
zorg- en veiligheidshuis Bonaire’. In totaal veertien organisaties zijn partij bij dit convenant, 
en daarmee deelnemer aan het ZVH. Naast de justitiële ketenpartners zijn dat onder meer 
18
het OLB , Mental Health Carribean (MHC), Scholengemeenschap Bonaire (SGB), Stichting 
Expertisecenter Onderwijs Zorg Bonaire (EOZ) en Stichting Krusada. Een privacy protocol 
maakt deel uit van het convenant.  
Artikel 2 van het convenant heeft als opschrift ‘Doel en Functie zorg- en veiligheidshuis’. Het 
eerste lid van dit artikel luidt als volgt: 
  
‘Het zorg- en veiligheidshuis is een samenwerkingsverband waarin zorg- en strafpartners, onderwijs 
en Openbaar Lichaam, onder eenduidige regie, werken aan complexe zorg- en veiligheidsproblemen. 
De doelstelling van de samenwerking is bijdragen aan de algemene veiligheid, het verbeteren van de 
persoonlijke situatie, het voorkomen en verminderen van recidive, (ernstige) overlast, criminaliteit 
en/of maatschappelijke uitval. Dit gebeurt door een combinatie van repressie, bestuurlijke 
interventies en zorg, hetgeen moet worden gezien als een zwaarwegend algemeen belang.’  
 
In het convenant wordt onder andere de werkwijze van het ZVH beschreven. 
Als doel van het casusoverleg worden onder meer genoemd het aanwijzen van een 
casusregisseur, het opstellen van een plan van aanpak en het komen tot inhoudelijke 
afspraken in onderlinge samenhang over de behandeling van de betreffende casus. 
De Raad is niet gebleken van samenwerkingsafspraken waarin staat wat de precieze rol is 
van elk van de organisaties, wanneer zij melding doen en wanneer zij een jongere 
                                                
18
 Leerplichtambtenaren zijn in dienst van de openbare lichamen en niet afzonderlijk partij bij de 
samenwerkingsconvenanten.
