minderjarige verdachten en ontbreekt het aan regie. Verschillende geïnterviewden pleiten 
daarom voor herinvoering van het JCO. In de evaluatie van het jeugdstrafrecht door de 
SRCN is dit punt ook benoemd. De minister voor Rechtsbescherming heeft in november 
2022 bepaald dat ‘het bespreekbaar maken van het terugbrengen van het 
jeugdcasusoverleg ten behoeve van de ketenbrede aanpak van jeugdzaken’ onderdeel moet 
35
uitmaken van de taken van de coördinerend beleidsmedewerker jeugdstrafrecht.  
 
In zaken waarin de VRCN een vroeghulprapport of een strafadvies moet uitbrengen, vindt 
driehoeksoverleg plaats tussen de VRCN, ZJCN en SRCN. In dat overleg bespreken deze 
ketenpartners bijvoorbeeld of de door de VRCN voorgenomen adviezen in de praktijk 
uitvoerbaar zijn. Alhoewel de raadsonderzoekers van de VRCN er nog aan moeten wennen 
dat medewerkers van ZJCN en SRCN hun adviezen vooraf toetsen op uitvoerbaarheid, zijn 
vertegenwoordigers van deze drie organisaties tevreden over de wijze waarop dit 
driehoeksoverleg verloopt.  
 
Bonaire 
Het ZVH is per 1 maart 2022 ondergebracht bij Sentro Akseso en valt sindsdien onder de 
verantwoordelijkheid van het OLB. Het ZVH komt eens in de twee weken bijeen voor 
casusoverleg. Alle ketenpartners kunnen door middel van een standaardformulier een casus 
inbrengen, en daarbij aangeven met welke ketenpartners zij de zaak willen bespreken. De 
procesmanager zorgt voor de uitnodigingen en voor de agenda. Met name ZJCN, KPCN en 
OM BES leveren regelmatig zaken ter bespreking aan. Verschillende ketenpartners wezen er 
op dat het ZVH tijdens het hoogtepunt van de COVID-pandemie gedurende langere tijd niet 
goed heeft kunnen functioneren. En ook gedurende de afwezigheid van de ‘vaste’ 
procesmanager – zij bekleedde in 2022 ongeveer een half jaar een andere functie - lag het 
ZVH tijdelijk stil. Een directeur van de SGB heeft toen tijdelijk de rol van procesmanager op 
zich genomen. 
De Raad sprak met vertegenwoordigers van alle ketenpartners. Zij toonden zich over het 
algemeen positief over het huidige functioneren van het ZVH. Een probleem is wel dat in de 
afgelopen paar jaren veel personele wisselingen hebben plaatsgevonden bij de aangesloten 
organisaties en daarmee ook in de deelnemers aan de ZVH-overleggen. Volgens de 
procesmanager is het vooral van belang dat de deelnemers meer vanuit de problematiek en 
niet vanuit de eigen organisatie gaan redeneren.  
 
Los van de overleggen van het ZVH vindt er regelmatig multidisciplinair overleg (MDO) over 
een individuele casus plaats tussen een beperkt aantal ketenpartners. Bijvoorbeeld de SGB 
of ZJCN kan zo’n MDO initiëren.  
Over de samenwerking en informatie-uitwisseling merkte het OM BES op dat bij 
ketenpartners soms te weinig begrip betstaat voor het standpunt van het OM en het KPCN 
dat in geval van lopende onderzoeken niet alle informatie kan worden gedeeld. 
 
                                                
35
 In paragraaf 3.2.5 gaat de Raad nader in op de instelling van deze functie. 
44
