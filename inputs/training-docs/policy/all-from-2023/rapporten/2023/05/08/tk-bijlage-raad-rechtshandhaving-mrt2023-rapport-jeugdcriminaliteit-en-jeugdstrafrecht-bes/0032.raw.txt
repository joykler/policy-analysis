terugkeer naar het systeem waar zij vandaan komen, met armoede en beïnvloeding door 
verkeerde vrienden. 
 
Op Bonaire is er behoefte aan een woonvoorziening voor minderjarigen die in aanraking zijn 
geweest met justitie en voor wie het beter is om niet meer thuis te wonen. Krusada was 
tijdens het onderzoek van de Raad in gesprek met de SRCN over de realisatie van een 
project begeleid wonen voor minderjarigen die met justitie in aanraking zijn geweest en die 
onder reclasseringstoezicht staan. Dat zou dan een voorziening worden die vergelijkbaar is 
met de woonvoorziening Adelanto die de stichting sinds 2016 aanbiedt aan 
26
(jong)volwassenen. Omdat het gaat om een voorziening voor minderjarigen zal Jeugdzorg 
nadrukkelijk betrokken moeten zijn.  
 
Stichting Project 
In paragraaf 2.3 is beschreven dat Stichting Project ook jongeren met een justitiële titel 
opvangt. Bij wijze van pilot is de stichting in 2022 een project gestart voor de opvang van 
jongeren met reclasseringstoezicht. In september 2022 bood de stichting onderdak en 
begeleiding aan drie jongeren met reclasseringstoezicht.  
De plaatsingen worden gedaan door ZJCN, vanuit het aanbod van ZJCN voor jongeren met 
een JR-maatregel, maar niet vanuit een JR-maatregel. Dit betekent dat de plaatsing niet is 
geadviseerd door VRCN en niet is opgelegd door de rechter-commissaris of de rechter. 
Daardoor kan de SRCN niet toezien op de naleving. 
De stichting kan ook onderdak bieden aan minderjarigen van wie de inverzekeringstelling 
(IVS) is geschorst op voorwaarde van plaatsing bij de stichting. Stichting Project zorgt voor 
residentiële opvang en begeleiding. Voor behandeling van de betrokken jongeren is Mental 
Health Carribean (MHC) de aangewezen organisatie. Het is de bedoeling dat ZJCN deze pilot 
gaat evalueren. Een van de vragen die daarbij speelt, is of het hier om een VWS- of om een 
JenV-aangelegenheid gaat. 
 
3.1.5 Aantallen zaken 
Om een indruk te krijgen van de aantallen jongeren die in Caribisch Nederland in aanraking 
komen met justitie heeft de Raad aan het OM BES, de VRCN en het KPCN gevraagd om 
cijfermatige informatie over de afgelopen jaren, uitgesplist per eiland en per jaar. 
 
Aanhoudingen KPCN 
Het KPCN noemde de volgende aantallen van aangehouden minderjarigen vanaf 2018: 
 
 2018 2019 2020 2021 2022 totaal 
Bonaire 29 21 19 36 29 134 
Sint Eustatius  0  3  3 16   2  24 
Saba  0  2  0  0  0  2 
totaal 29 26 22 52 31 160 
                                                
26
 Zie het rapport Opvolging aanbevelingen Reclassering en Resocialisatie in Caribisch Nederland’, Raad voor 
de rechtshandhaving, juli 2021.
