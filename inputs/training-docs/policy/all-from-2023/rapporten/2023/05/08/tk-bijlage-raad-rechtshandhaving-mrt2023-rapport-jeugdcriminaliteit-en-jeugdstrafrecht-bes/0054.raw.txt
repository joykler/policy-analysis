Bijlage 2 Overzicht aanbevelingen evaluatie Jeugdstrafrecht 2022 
 
Interne evaluatie jeugdstrafrecht 
De interne evaluatie van het Jeugdstrafrecht, zoals die in de eerste helft van 2022 is 
uitgevoerd door de SRCN, bevat een afsluitend hoofdstuk met aanbevelingen en adviezen. 
Deze zijn hieronder integraal weergegeven. 
 
Algemeen 
1. In het kader van de monitoring, de verdere vormgeving van het jeugdstrafrecht en de 
ketensamenwerking, wordt geadviseerd om een beleidsmedewerker, met wellicht deels 
coördinerende taken, aan te stellen voor en op de BES.  
2. Keten brede informatievoorziening over de juridische kaders, specifiek met betrekking tot 
leeftijdsgrenzen en toestemmingsvereiste in het kader van informatie-uitwisseling is van belang.  
3. Het organiseren van een informatiedag voor de keten, specifiek gericht op het opdoen van 
kennis over het jeugdstrafrecht wordt als van meerwaarde gezien.  
4. Voor een betere informatievoorziening naar jeugdigen en ouders, wordt aanbevolen om 
informatiemateriaal te ontwikkelen voor personen met een (licht) verstandelijke beperking met 
audiovisuele uitleg over het gehele jeugdstrafrechtsproces.  
5. Het is van belang dat keten brede registratie en monitoring (zowel kwalitatief als kwantitatief) 
op zoveel mogelijke uniforme wijze plaatsvindt. Daarnaast kan iedere organisatie afzonderlijk 
gegevens registreren die voor de interne processen en kwaliteitsbewaking nodig zijn.  
6. Er dient periodieke evaluatie van de samenwerkingsafspraken plaats te vinden.  
7. Aanbevolen wordt om ook onder zorgpartners en onderwijsinstellingen een evaluatie uit te 
voeren naar de gevolgen van de invoering van het jeugdstrafrecht, wat goed gaat, waar de 
knelpunten liggen en wat hun behoeftes zijn om de doelgroep op adequate wijze te kunnen 
bedienen.  
8. Om zoveel mogelijk aan te kunnen sluiten bij de behoefte en problematiek van jeugdigen op de 
BES, is het van belang dat er een woonvoorziening komt voor jeugdigen binnen een 
strafrechtelijk kader waarbij de thuissituatie leidt tot gevaar voor een verdere verstoring van de 
ontwikkeling en het niet wenselijk of mogelijk is dat zij terugkeren naar huis. Dit kan zowel in het 
kader van de schorsing van de voorlopige hechtenis zijn, maar ook in het kader van resocialisatie 
en nazorg na detentie.  
9. Ook ten aanzien van onderwijs wordt geadviseerd om te onderzoeken welke voorzieningen er 
specifiek voor deze doelgroep wenselijk en nodig zijn en hoe deze kunnen worden gerealiseerd. 
Dit geldt zowel voor een reboundvoorziening als voor (speciaal) basis en middelbaar onderwijs.  
10. Er is grote behoefte aan zowel ambulante als residentiële behandelmogelijkheden. Van belang is 
dat het aanbod vanuit MHC kind en jeugd duidelijk wordt, alsook de ontbrekende voorzieningen 
duidelijk in kaart worden gebracht, zodat ook specifiek kan worden gekeken naar hetgeen er 
voor de BES gerealiseerd kan worden.  
  
Halt  
11. Het is van belang om te onderzoeken waarom het aantal verwijzingen naar Halt laag blijft en hoe 
er actiever kan worden ingezet op screening en verwijzing van zaken naar Halt.  
12. Zowel de Leerplichtambtenaren op alle drie de eilanden alsook de medewerkers van de KPCN op 
de bovenwindse eilanden, dienen geïnformeerd te worden over hun taak met betrekking tot 
verwijzing naar Halt en de procedures en verantwoordelijkheden hieromtrent.  
 
 
54
