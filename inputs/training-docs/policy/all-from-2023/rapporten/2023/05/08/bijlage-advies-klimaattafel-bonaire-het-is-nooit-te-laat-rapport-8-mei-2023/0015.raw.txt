12. Decentrale opwekking lijkt op het eerste gezicht aantrekkelijk maar is geen efficiënte 
oplossing. Hoewel de sterke zon mogelijkheid biedt voor decentrale zonnepanelen op daken, van 
woonhuizen en hier vaak aan gerefereerd wordt, wil het eilandsbestuur en eilandelijke  
energiebedrijf vooral geld en energie steken in de centrale verduurzaming. Centrale verduurzaming 
komt immers ook de armere huishoudens ten goede, in tegenstelling tot panelen op daken van de 
huishoudens, die zich zo'n investering kunnen veroorloven. Bovendien is het eletricteitsnetwerk op 
Bonaire slechts beperkt geschikt voor teruglevering. Er wordt in 2023 een zonneweide van 6 MW 
aangelegd die publiek bezit is. 
 
De stabiliteit van het net is op sommige plekken op Bonaire een grote uitdaging voor meer 
decentrale invoeding. De eilandelijke netbeheerder werkt hard aan het versterken van het net waar 
nodig en aan het uitbreiden van het net voor alle nieuwe klanten. Klanten mogen zonnepanelen 
neerleggen voor eigen gebruik, en ook tegen een kleine vergoeding een eventueel overschot 
terugleveren.  
 
13. Niet alle internationale verdragen zijn geldend voor Caribisch Nederland. Zo geldt het 
48
Klimaatakkoord van Parijs alleen voor het Europese deel van het Koninkrijk. De Nederlandse 
Klimaatwet past binnen de context van deze internationale en Europeesrechtelijke verplichtingen 
die voor Nederland gelden. De Klimaatwet is dan ook alleen van toepassing op het Europese deel 
van het Koninkrijk. Caribisch Nederland is een volwaardig onderdeel van Nederland waar de 
consequenties van klimaatverandering aanwezig en urgent zijn. In de toekomst moet er scherper op 
worden toegezien dat internationale verdragen ook gelden voor Caribisch Nederland. 
 
14. Goed aanbesteden is een uitdaging op Caribisch Nederland en dat belemmert grote 
(infra)-projecten die nodig zijn voor mitigatie- en adaptatiebeleid. Overheidsopdrachten die 
worden verstrekt en uitgevoerd buiten de grenzen van de Europese Unie vallen buiten de Europese 
49
aanbestedingswet. Dit maakt het aanbesteden in Caribisch Nederland anders dan in Europees 
Nederland. Er is een beperkt aantal mensen dat ervaring heeft met het uitvoeren van grote 
aanbestedingen met een beperkt aantal bedrijven. Lokale kennis is nodig en juist lokale kennis en 
capaciteit is beperkt. Dit is een uitdaging voor het efficiënt, doelmatig en integer aanbesteden van 
grote (infra) projecten. 
 
 
 
 
 
48
 Het Parijsakkoord is onderdeel van het bredere klimaatraamverdrag van de Verenigde Naties  
49
 Zie: https://www.sdu.nl/content/commentaar-op-aanbestedingswet-2012-art-223-aanbestedingsrecht 
   14
