daar veel is geïnvesteerd in kwaliteit en professionaliteit. 
 
Vanuit het KPCN neemt de barioregisseur deel aan het MDO. De barioregisseur geeft aan 
dat het MDO op zich goed functioneert. Hij deelt in beginsel geen informatie met 
ketenpartners als betrokkene daarvoor geen toestemming heeft gegeven. In dat verband 
trekt hij de vergelijking met medische informatie. De politiechef geeft aan dat er enige 
huivering bestaat om informatie binnen het MDO te delen omdat er voornamelijk niet-
justitiepartners aan deelnemen. 
 
Saba 
De bijeenkomsten van het Safety Network worden georganiseerd en voorgezeten door de 
coördinator huiselijk geweld en kindermishandeling. Zij werkt bij het Sociaal Domein van het 
OLS. De geïnterviewde medewerkers van het OLS zijn van mening dat de uitwisseling van 
informatie tussen de ketenpartners aanzienlijk is verbeterd sinds het vorige rapport van de 
Raad (2016). Als een organisatie aangeeft dat het niet mogelijk is informatie te delen, wordt 
steeds gekeken of dat echt het geval is. Daarbij gebruikt het OLS net als het OLE het hiervoor 
al genoemde stappenplan dat behoort bij de eerder bedoelde ‘Juridische Handreiking’ voor 
de aanpak van huiselijk geweld en kindermishandeling. Volgens betrokkenen wordt 
tegenwoordig veel minder vaak dan vroeger geroepen dat het niet mogelijk is om informatie 
met ketenpartners te delen. 
 
Het KPCN is van mening dat de samenwerking met de ketenpartners goed is en dat het 
Safety Network goed functioneert.  
 
De betrokken SRCN-medewerker merkt op dat in de vergaderingen van het Safety Network 
informatie vaak wordt herhaald. Zij wijst erop dat het veelal gaat om complexe 
gezinsproblematiek waarvoor het strafrecht niet wordt ingezet. Vooral ZJCN en VRCN 
hebben daarbij een taak, de SRCN niet.  
 
De medewerkers van ZJCN en VRCN zijn tevreden over de samenwerking met het OLS. 
  
Beoordeling 
Op de drie eilanden bespreken de ketenpartners casuïstiek gezamenlijk, binnen het ZVH, in 
het MDO of in het Safety Network. Over het algemeen heerst er tevredenheid over het 
functioneren van deze samenwerkingsverbanden. Afgezien van de problemen die bij het 
organiseren van fysieke overleggen op de eilanden zijn ondervonden als gevolg van de 
COVID-pandemie, is het ZVH op Bonaire geraakt door veel personele wisselingen bij de 
deelnemende ketenpartners en door het langdurig ontbreken van een procesmanager. Met 
het oog op de continuïteit is het van belang dat Sentro Akseso voorziet in een vervanger van 
de vaste procesmanager.  
Over het geheel genomen ziet de Raad een grote mate van bereidheid bij de verschillende 
ketenpartners om met elkaar samen te werken teneinde tot de meest geschikte aanpak 
voor de betreffende jongeren te komen. Daardoor is het mogelijk maatwerk te leveren. 
Meerdere geïnterviewden ervaren de opheffing van het JCO wel als een gemis. Daarom
