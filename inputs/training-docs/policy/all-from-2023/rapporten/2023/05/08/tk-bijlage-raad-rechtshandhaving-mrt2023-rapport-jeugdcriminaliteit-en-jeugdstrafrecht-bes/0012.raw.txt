1 Inleiding 
 
1.1 Onderzoeken Raad 
6
De Raad voor de rechtshandhaving (hierna: de Raad) heeft in de afgelopen jaren in 
tientallen inspectierapporten aanbevelingen gedaan. Met zijn aanbevelingen beoogt de 
Raad een bijdrage te leveren aan onder meer de verbetering van de kwaliteit van de 
taakuitvoering door de betrokken organisaties.  
De Raad heeft in 2020 een monitor ingericht om op hoofdlijnen zicht te krijgen en te 
houden op de opvolging van zijn aanbevelingen. Daartoe is een database ontwikkeld waarin 
per onderzoek de opvolging van elke aanbeveling wordt bijgehouden (gemonitord). Op deze 
wijze ontstaat een overzicht van en inzicht (en managementinformatie) in de uitwerking van 
de verbetermaatregelen. Informatie over de voortgang biedt ook input voor de jaarlijks op 
7
te leveren Staat van de Rechtshandhaving. Daarnaast kan monitoring van de opvolging van 
aanbevelingen een bijdrage leveren aan risico-gestuurd toezicht. Gesignaleerde knelpunten 
kunnen namelijk aanleiding geven voor een vervolgonderzoek of voor een nieuw thematisch 
onderzoek.  
Sinds 2020 heeft de Raad verschillende inspectieonderzoeken verricht ten behoeve van de 
monitor. In die onderzoeken is de Raad nagegaan in hoeverre opvolging was gegeven aan 
zijn aanbevelingen uit eerdere rapporten. In die onderzoeken heeft de Raad ook gekeken 
naar de mate en de wijze van sturing op de opvolging van die aanbevelingen.  
 
1.2 Preventie jeugdcriminaliteit en jeugdstrafrecht 
De Raad heeft in zijn Jaarplan 2022 aangekondigd dat hij in 2022, ten behoeve van de 
monitor, onderzoek zou doen naar de opvolging van zijn aanbevelingen uit 2016 op het 
terrein van preventie van jeugdcriminaliteit in Caribisch Nederland (CN). In samenhang 
daarmee zou de Raad een onderzoek uitvoeren met betrekking tot het jeugdstrafrecht dat 
in 2020 is ingevoerd in CN. 
 
De Raad vindt preventie van jeugdcriminaliteit en een goed functionerend systeem van 
jeugdstrafrecht van groot maatschappelijk belang. De Raad denkt daarbij in de eerste plaats 
aan jongeren die extra steun nodig hebben om zich goed te kunnen ontplooien en daarbij 
‘op het rechte pad’ te blijven, dan wel op het juiste pad terug te keren als het een keer fout 
is gegaan. Maar het gaat de Raad daarbij ook om de veiligheid en leefbaarheid van de 
samenleving als zodanig. De sociaaleconomische ontwikkelingen op de BES-eilanden 
alsmede de gevolgen van de COVID-pandemie vormen extra redenen voor aandacht voor 
jongeren met een risico op delictgedrag/delinquentie.  
Dit rapport bevat de uitkomsten van het vervolgonderzoek ‘preventie jeugdcriminaliteit’ en 
het onderzoek met betrekking tot het jeugdstrafrecht.  
 
                                                
6
 De Raad is op grond van artikel 3 van de Rijkswet Raad voor de rechtshandhaving belast met de algemene 
inspectie van de organisaties van de justitiële keten in Curaçao, in Sint Maarten en in Nederland voor wat 
betreft Bonaire, Sint Eustatius en Saba. De Raad kijkt daarbij naar de kwaliteit van de taakuitvoering, het 
beheer en de justitiële samenwerking tussen de landen. 
7
 Zie artikel 33 van de Rijkswet Raad voor de rechtshandhaving. 
12
