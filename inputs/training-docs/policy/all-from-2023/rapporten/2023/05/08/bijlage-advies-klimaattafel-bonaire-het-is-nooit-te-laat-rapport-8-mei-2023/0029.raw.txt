Een brede blik op mitigatie gaat verder dan het reduceren van broeikasgasuitstoot alleen. Het gaat 
hierbij om het tegengaan van schadelijke activiteiten die klimaatverandering veroorzaken en 
versterken. Op Bonaire vraagt dit dat het bestaande natuur- en milieubeleidsplan (NMBP) 
ge√Ømplementeerd en nageleefd wordt. Waar natuur, milieu en klimaat elkaar raken moet dit 
besproken worden aan de tafel.  
 
Concreet geef ik de tafel het volgende agendapunt mee: 
 
4. Maak duidelijk hoe de te maken afspraken in een Klimaatakkoord samenhangen met het 
natuur, milieu en beleidsplan Caribisch Nederland voor Bonaire.  
 
Tot slot zie ik een verbinding tussen het circulaire beleid en de klimaattafel op Bonaire. Zeker op 
een klein eiland met dure en beperkte export is circulaire economie van groot belang. Circulair beleid 
moet op Bonaire bijdragen aan het tegengaan van milieuvervuiling, aantasting van de biodiversiteit 
en klimaatverandering. In Nederland is de samenhang tussen circulair beleid en de energietransitie 
recent vormgegeven in het Nationaal Programma Circulaire Economie (NPCE) en de tweede 
86
Integrale Circulaire Economie Rapportage (ICER). 
 
Concreet geef ik de tafel het volgende agendapunt mee: 
 
5. Geef aan welke mogelijkheden er zijn voor circulair beleid op Bonaire en wat daarvoor nodig 
is aan maatschappelijke afspraken en overheidsinterventies. 
 
H2 Adaptatie-agenda 
De adaptatie-agenda gaat over het klimaatbestendig maken van Bonaire. Dit zodat het eiland 
weerbaarder is voor de gevolgen van klimaatverandering, nu en in de toekomst. Het 
Deltaprogramma bestaat uit drie plannen om Europees Nederland in de toekomst: 
1. te beschermen tegen overstromingen; 
2. van voldoende zoetwater te blijven voorzien; 
3. klimaatbestendig in te richten.  
 
87
De laatste opgave is vastgelegd in het DPRA 2017: Door het Rijk, provincies, gemeenten en 
waterschappen is de gezamenlijke ambitie vastgelegd in de Deltabeslissing Ruimtelijke Adaptatie: 
Nederland is klimaatbestendig en water robuust ingericht in 2050. Deze Deltabeslissing maakt deel 
uit van het Deltaprogramma. Er is geen samenwerking tussen Rijk en gemeenten ontwikkeld voor 
Caribisch Nederland.  
 
Het DPRA is een gezamenlijk plan van het Rijk, provincies, gemeenten en waterschappen, waarin 
een aanpak is vastgelegd voor het klimaatbestendig inrichten van Europees Nederland. Deze aanpak 
is uitgewerkt in zeven ambities waar nationaal, regionaal en lokaal uitvoering aan wordt gegeven 
met een cyclisch proces van weten, willen, werken. De zeven vastgestelde ambities zijn:  
 
1. kwetsbaarheden in beeld brengen;  
2. risicodialogen voeren en een strategie opstellen;  
3. een uitvoeringsagenda opstellen;  
4. meekoppelkansen benutten;  
5. stimuleren en faciliteren;  
6. reguleren en borgen; en 
7. handelen bij calamiteiten. 
 
86
 Planbureau voor de leefomgeving (2023) Circulaire economie rapportage. Zie: https://www.pbl.nl/publicaties/integrale-
circulaire-economie-rapportage-2023 
87
 Zie: https://klimaatadaptatienederland.nl/deltabeslissing/deltabeslissing/ 
   28
