3
jeugdstrafrecht en de voortzetting van de zogenoemde 3MIJ-aanpak zolang er geen 
jeugdstrafrecht gold. Per 1 augustus 2020 geldt in Caribisch Nederland jeugdstrafrecht, 
waarmee de daartoe strekkende aanbeveling is opgevolgd. De aanbeveling om de 3MIJ-
aanpak te blijven toepassen, is met de invoering van het jeugdstrafrecht komen te vervallen.  
De derde aanbeveling aan de minister betrof de registratie van risicojongeren. Een goed 
beeld is een belangrijke randvoorwaarde voor de onderbouwing en de monitoring van 
jeugdbeleid en beleid rond de preventie van jeugdcriminaliteit. Naar aanleiding van deze 
aanbeveling is de Stichting Reclassering Caribisch Nederland (SRCN) in opdracht van het 
ministerie een pilotproject gestart. Dit project is uiteindelijk in verband met onduidelijkheid 
over het al dan niet kunnen delen van gegevens niet verder geïmplementeerd. Het 
ministerie heeft daarna niet gestuurd op het proces en was er niet van op de hoogte dat het 
uiteindelijk niets heeft opgeleverd. De Raad vindt het nog steeds van belang dat er een goed 
beeld bestaat van de groep risicojongeren.  
 
Openbare lichamen 
De eerste aanbeveling aan de gezaghebbenden van de BES-eilanden betrof het opstellen 
van beleid ter preventie van jeugdcriminaliteit en de integrale aanpak van jeugdcriminaliteit. 
Uit het onderzoek is gebleken dat de openbare lichamen Bonaire (OLB) en Sint Eustatius 
(OLE) beschikken over jeugdbeleid en beleidsplannen die tal van aanknopingspunten bieden 
voor de preventie van jeugdcriminaliteit. Het openbaar lichaam Saba (OLS) heeft geen 
formeel jeugdbeleid vastgesteld maar wel een structuur gecreëerd voor een integrale 
aanpak, onder meer gericht op het voorkomen van jeugdcriminaliteit. 
Het zou volgens de Raad goed zijn als het OLB en het OLE hun jeugdbeleidsplannen 
actualiseren en leerpunten uit evaluaties van het vorige beleid daarin meenemen. Voor wat 
betreft Saba zou het goed zijn als de voorgenomen integrale aanpak wordt vastgelegd. 
De tweede aanbeveling, over het opstellen van samenwerkingsafspraken, is met de 
totstandkoming van samenwerkingsconvenanten met bijbehorende privacy-protocollen 
grotendeels opgevolgd. Volgens de Raad zou het wel goed zijn als er nog afspraken worden 
vastgelegd over de rollen van de verschillende instanties, wanneer zij melding doen en 
wanneer zij een jongere overdragen aan een andere organisatie. De werkwijze kan daarmee 
beter worden geborgd. 
Overeenkomstig de derde aanbeveling hebben alle drie de openbare lichamen 
georganiseerd dat de partners uit de justitiële, de zorg- en de onderwijsketen regelmatig 
bijeenkomen voor casusoverleg. Dit overleg vindt op Bonaire plaats binnen het Zorg- en 
Veiligheidshuis (ZVH), op Sint Eustatius in het Multidisciplinair Overleg (MDO) en op Saba in 
het Safety Network. 
De vierde aanbeveling aan de gezaghebbenden betrof de aanstelling van 
leerplichtambtenaren die bevoegd zijn processen-verbaal op te maken. De openbare 
lichamen hebben deze aanbeveling opgevolgd. Een kanttekening hierbij is wel dat de 
leerplichtambtenaar voor het voortgezet onderwijs op Bonaire door een omissie haar status 
als buitengewoon ambtenaar van politie is kwijtgeraakt en daarmee haar bevoegdheid om 
                                                
3
 3MIJ: 3 Modellen interventie jeugdcriminaliteit.
