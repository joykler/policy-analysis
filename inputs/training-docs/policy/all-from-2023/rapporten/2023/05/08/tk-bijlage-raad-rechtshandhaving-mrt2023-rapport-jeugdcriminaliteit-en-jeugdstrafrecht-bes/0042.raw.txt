Medewerkers van ZJCN deelden over dit aspect het volgende mee: 
 
‘Een knelpunt vormt het gegeven dat ZJCN niet de regie heeft bij de uitvoering van een 
jeugdreclasseringsmaatregel (JR-maatregel), die ligt bij de reclassering en formeel heeft 
ZJCN zelfs geen rol, ZJCN is slechts ondersteunend. Vaak begeleidt ZJCN een heel gezin en 
34
heeft dan de regie over de hulpverlening, bijvoorbeeld in OTS-zaken , maar zodra er sprake 
is van een JR-maatregel is ZJCN alleen verantwoordelijk voor de begeleiding en ligt de 
regierol bij de SRCN. De medewerkers moeten een andere houding aannemen, de regierol 
loslaten, dat vraagt om een omslag bij de medewerkers. 
ZJCN werkt vanuit vertrouwen met de cliënt, als er iets fout loopt dan verwacht de SRCN dat 
ZJCN dat meldt, maar vanuit de vertrouwensband is dat soms lastig. Men geeft het 
voorbeeld van een geval waarin was afgesproken dat een jongere 1-op-1 begeleiding zou 
krijgen. Hij werd toch in een groep gezet en toen escaleerde het; de jongere hield zich niet 
aan de voorwaarde. Dat kwam echter doordat iemand de gemaakte afspraak over 1-op-1 
begeleiding niet was nagekomen. SRCN wil dan toch dat ZJCN een melding doet van 
overtreding van de voorwaarden. ZJCN kijkt dan met een andere blik en vindt dit lastig in het 
kader van de voortgang van de begeleiding. 
Andersom heeft ZJCN in een zaak aan de SRCN gevraagd een jongere met JR-maatregel die 
regelmatig niet kwam opdagen een waarschuwing te geven. Maar dat gebeurt dan niet. 
 
Er ontbreekt nog een gemeenschappelijke visie van ZJCN en SRCN over hulp en begeleiding. 
Als je zo’n visie hebt, kan je vandaaruit bepalen wat acceptabel is (bandbreedte). 
 
De SRCN is geen jeugdreclasseerder maar toezichthouder. En de ene reclasseringswerker 
gaat wel mee op stap en de andere niet, die toetst meer op afstand en is meer afwachtend.  
Het zou goed zijn als ZJCN en SRCN zouden investeren in meer samenwerking en 
communicatie over de rollen die zij elk spelen in JR-zaken. Want nu zie je soms dat SRCN 
door een harde opstelling dwars door de begeleiding door ZJCN, waarbij vertrouwen en 
veiligheid belangrijke uitgangspunten zijn, heen gaat.’  
 
De medewerkers van de Stichting Project met wie de Raad sprak, merkten over dit aspect 
het volgende op: 
 
‘De stichting doet wel mee aan MDO’s. Daarbij valt op dat SRCN en Jeugdzorg/Stichting 
Project wat anders kijken, de SRCN is strenger. De SRCN kijkt strikt naar de voorwaarde bij de 
opgelegde maatregel en ze zien fout gedrag van de jongere eerder als een schending van de 
voorwaarde. De Stichting Project wil een jongere vaak nog wel een extra kans bieden.’  
 
Het OM BES benadrukt dat het bij jeugdreclassering om toepassing van het strafrecht gaat, 
een ultimum remedium. De regie behoort dan bij de SRCN te liggen. Volgens het OM zou 
ZJCN meer moeten wennen aan het strafrecht.  
 
 
 
                                                
34
 OTS: ondertoezichtstelling. 
42
