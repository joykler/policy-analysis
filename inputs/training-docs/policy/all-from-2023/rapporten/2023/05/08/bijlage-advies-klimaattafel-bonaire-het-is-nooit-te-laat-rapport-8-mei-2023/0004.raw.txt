Leeswijzer 
 
Dit rapport is opgebouwd uit negen delen en bevat zes bijlages. 
 
1. Deel B introduceert de concepten mitigatie en adaptatie en beschrijft de ambitie voor 
Europees Nederland en Caribisch Nederland. 
2. Deel C schetst de context waarbinnen klimaatbeleid op Bonaire gerealiseerd moet worden. 
3. Deel D betreft de randvoorwaardes voor effectief klimaatbeleid. Ik veroorloof mij hierbij 
verder te gaan dan mijn oorspronkelijke opdracht.  
4. Deel E bestaat uit een overzicht van de belangrijkste (wetenschappelijke) inzichten.  
5. Deel F identificeert de lacunes in kennis en beleid. 
6. Deel G bestaat uit een voorstel voor de organisatie van de klimaattafel. 
7. Deel H geeft inhoudelijk invulling aan de klimaattafel met twee agenda’s: één voor mitigatie 
en één voor adaptatie. 
8. Deel I gaat in op de toepasbaarheid voor Saba en Sint Eustatius. 
9. Deel J rondt dit advies af. 
 
Een lijst van de gebruikte afkortingen vindt u in bijlage 1 en de lijst met gesprekspartners treft u aan in 
bijlage 2. Aanvullend heb ik een aantal documenten bestudeerd waarvan u een overzicht aantreft in 
bijlage 3. Binnen het tijdsbestek dat mij ter beschikking stond heb ik mij beperkt tot de meest relevante 
documenten. Bijlage 4 geeft een overzicht van de belangrijkste wetgeving voor klimaatbeleid op 
Caribisch Nederland. In bijlage 5 zijn de door TNO beschreven routes naar 100% duurzame 
energieopwekking toegevoegd. Bijlage 6 bevat het door de Rijksdienst voor Ondernemend Nederland 
geïdentificeerde instrumentarium beschikbaar voor klimaatbeleid op Bonaire. 
 
 
Noot 
In dit rapport gebruik ik de term Europees Nederland om te verwijzen naar het in Europa liggend deel 
van Nederland. Ik gebruik de term Caribisch Nederland om te verwijzen naar de drie openbare 
lichamen Bonaire, Saba en Sint Eustatius. De autonome landen binnen het Koninkrijk Aruba, Curaçao 
en Sint Maarten vallen niet binnen de scope van deze opdracht.  
   3
