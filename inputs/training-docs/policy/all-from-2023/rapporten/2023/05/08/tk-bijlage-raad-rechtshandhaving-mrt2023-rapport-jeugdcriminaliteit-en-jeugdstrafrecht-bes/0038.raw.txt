juist een toename was verwacht. Volgens de VRCN is dit te wijten aan de onbekendheid met 
Halt bij medewerkers van het KPCN en bij leerplichtambtenaren. 
 
Het OM BES liet in het kader van dit onderzoek weten dat Halt-zaken in beginsel niet langs 
het OM komen maar rechtstreeks naar de VRCN gaan. Zoals eerder al opgemerkt, zijn er 
Halt-pluszaken die wel via het OM gaan en soms ook andere zaken waarvan bij nader inzien 
blijkt dat ze voor een Halt-afdoening in aanmerking kunnen komen. Het OM BES voegde 
 
daar aan toe dat een negatieve afronding bij het KPCN wordt gemeld, en niet bij het OM. 
Het OM BES heeft zeker in de COVID-periode met achterstanden gekampt- maar die waren 
eind 2022 grotendeels weggewerkt. Wel kampt het OM BES nog met een voorraad zaken als 
gevolg van de hoge instroom en de onderbezetting van de afgelopen jaren.  
 
De VRCN liet weten dat het OM BES in het derde kwartaal van 2022 twaalf zaken die voor 
een Halt-afdoening bij de VRCN lagen, heeft besproken met het OM. Omdat het grotendeels 
ging om zaken waarin het delict al langere tijd geleden had plaatsgevonden, rees de vraag of 
het opportuun was in deze zaken na zo lange tijd nog een Halt-traject te starten. 
Gezamenlijk hebben OM BES en VRCN toen besloten dat twee van die twaalf zaken een 
Halt-traject ingaan en dat de overige tien zaken buiten behandeling zullen blijven. Mocht 
tegen de betrokken minderjarigen in de toekomst nog eens een pv worden opgemaakt, dan 
zal de eerdere zaak niet meetellen. Daardoor hebben zij dan alsnog een ongewijzigde kans 
op een Halt-traject. 
 
Bonaire 
Medewerkers van SRCN en VRCN op Bonaire noemen tijdige doorzending van Halt-zaken 
naar de VRCN een punt van aandacht. Als een Halt-procedure pas lange tijd na het delict 
wordt gestart, heeft die niet veel zin meer. Zaken blijven volgens hen soms langere tijd 
liggen bij het KPCN. Doordat de ketenpartners nog onvoldoende kennis over de Halt-
mogelijkheden hebben, komt het volgens hen voor dat een Halt-waardige zaak 
strafrechtelijk wordt afgedaan.  
De directeuren van de SRCN en VRCN bevestigen dit en signaleren dat het aantal Halt-zaken 
achterblijft bij de verwachtingen.  
 
De barioregisseur op Bonaire met wie de Raad sprak, deelde mee dat minderjarige 
verdachten die first offender zijn rechtstreeks naar de VRCN kunnen worden verwezen voor 
een Halt-afdoening. Afhankelijk van het delict gebeurt dit in de praktijk ook. Als een Halt-
traject niet goed wordt afgerond, informeert de VRCN de politie daarover. De politie meldt 
dat vervolgens aan het OM BES. Het OM BES geeft volgens de politie geen terugkoppeling 
over het vervolg. 
 
Het OM BES deelde in dit verband mee geen onsuccesvol afgeronde Halt-zaken van het 
KPCN te ontvangen. 
 
De leerplichtambtenaar voortgezet onderwijs op Bonaire is van mening dat een Halt-
afdoening in veel gevallen van schoolverzuim de voorkeur heeft boven indiening van een pv
