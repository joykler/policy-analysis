Uit de hiervoor weergegeven informatie zoals die door het KPCN en door de VRCN is 
verstrekt over de aantallen Halt-zaken blijkt dat die niet steeds met elkaar overeenkomt. Zo 
geeft het KPCN bijvoorbeeld aan dat het korps in 2021 één zaak voor Halt-afdoening naar de 
VRCN heeft doorgestuurd, terwijl de VRCN voor dat jaar een aantal van zes verwijzingen 
door het KPCN noemt. En de VRCN noemt voor Saba drie Halt-verwijzingen door het KPCN in 
2021 terwijl het KPCN aangeeft dat er op Saba geen enkele Halt-verwijzing heeft 
plaatsgevonden. Uit nadere informatie is gebleken dat het hier om één zaak met drie 
minderjarige verdachten gaat. Na opsporingsonderzoek door het KPCN zijn deze drie 
minderjarigen in overleg met het OM alsnog voor een Halt-afdoening bij de VRCN 
27
aangemeld. 
 
3.2 Enkele thema’s uitgelicht 
28
Het eerdergenoemde evaluatierapport van de SRCN bevat 38 aanbevelingen en adviezen. 
Deze hebben betrekking op allerlei aspecten van de toepassing van het jeugdstrafrecht. In 
deze paragraaf gaat de Raad nader in op enkele specifieke thema’s. 
 
3.2.1 Wetgeving: taakstraf en PIJ  
Bevindingen 
Taakstraf 
Het Wetboek van Strafrecht van EN kent voor jeugdigen en jongvolwassenen de 
hoofdstraffen jeugddetentie, taakstraf en geldboete. Het jeugdstrafrecht voor de BES kent 
uitsluitend jeugddetentie en geldboete als hoofdstraffen (artikel 79h Sr. BES). Dit heeft 
klaarblijkelijk te maken met het feit dat in EN de taakstraf nog geen zelfstandige hoofdstraf 
29
was in de periode waarin het Sr. BES tot stand is gekomen. Hoofdstuk 4 van het Besluit 
tenuitvoerlegging jeugdstrafrecht BES gaat over de voorwaardelijke veroordeling. Artikel 31 
bevat een opsomming van de bijzondere voorwaarden die kunnen worden gesteld bij een 
voorwaardelijke veroordeling. Onder andere het verrichten van arbeid, het volgen van 
onderwijs en het deelnemen aan een gedragsinterventie zijn genoemd als bijzondere 
voorwaarde. 
 
In het kader van het onderzoek lieten medewerkers van het OM BES, van de VRCN en van 
de SRCN weten het een gemis te vinden dat de taakstraf niet als hoofdstraf in het 
jeugdstrafrecht van het Sr. BES is opgenomen. Nu komen uitsluitend jeugddetentie of 
geldboete als hoofdstraf in aanmerking, en het pedagogisch karakter komt daarin volgens 
hen onvoldoende terug. In gevallen waarin de VRCN streeft naar een leer- of werkstraf kan 
dit alleen via een omweg worden bereikt, door middel van een advies tot jeugddetentie of 
boete als hoofdstraf en de betreffende vorm van taakstraf als bijzondere voorwaarde. 
Volgens verschillende geïnterviewden voelt een dergelijk advies vaak niet goed omdat een 
geldboete te licht en jeugddetentie juist te zwaar is. Bovendien komt het opleggen van een 
                                                
27
 In paragraaf 3.2.2 gaat de Raad nader in op de Halt-zaken. 
28
 Zie bijlage 2. 
29
 Zie het WODC-rapport van april 2020. 
34
