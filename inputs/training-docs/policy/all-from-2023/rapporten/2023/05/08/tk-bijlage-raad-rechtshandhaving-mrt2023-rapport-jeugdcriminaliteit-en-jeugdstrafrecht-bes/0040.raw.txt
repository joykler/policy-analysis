Beoordeling 
Een Halt-afdoening heeft vooral voor de betrokken minderjarige duidelijke voordelen ten 
opzichte van een strafrechtelijke afdoening. En doordat bij een Halt-traject vooral wordt 
ingezet op bewustwording bij de betrokken minderjarige zal ook de maatschappij als geheel 
voordeel ondervinden van een inzet op Halt. In dit verband verwijst de Raad naar de tekst 
uit het Jaarverslag 2021 van de Stichting Halt in Europees Nederland (zie onder 3.1.1). De 
Raad juicht het dan ook toe dat het jeugdstrafrecht van CN een dergelijke 
 
buitengerechtelijke afdoening mogelijk maakt.
Uit dit onderzoek is echter gebleken dat deze mogelijkheid nog onvoldoende bekend is bij 
de politie en bij de leerplichtambtenaren. Daardoor komen niet alle zaken die zich lenen 
voor een Halt-afdoening bij de VRCN en krijgen te weinig jongeren de kans om te kiezen 
voor deze vorm van afdoening. Afgezet tegen het aantal zaken met minderjarige verdachten 
is het aantal Halt-afdoeningen dan ook beperkt. Dat het Halt-proces nog niet goed loopt, 
blijkt ook uit de gang van zaken in 2022. Bijna alle bij de VRCN voor Halt-afdoening 
aangeleverde zaken zijn in dat jaar buiten behandeling gelaten omdat het betreffende delict 
lang geleden was gepleegd. 
Aangezien het jeugdstrafrecht voor iedereen in CN nieuw is, hoeft het niet te verbazen dat 
het Halt-proces nog niet vlekkeloos verloopt. Het betekent wel dat het van belang is dat met 
name binnen het KPCN en bij de leerplichtambtenaren specifieke aandacht is voor de Halt-
procedure. Bij elke zaak met een minderjarige verdachte dient te worden beoordeeld of een 
Halt-afdoening mogelijk is. In beginsel heeft het OM geen rol bij Halt-zaken. 
 
3.2.3 Jeugdreclassering 
Indien de rechter een jongere een voorwaardelijke straf oplegt, wordt daarbij een proeftijd 
van ten hoogste twee jaar bepaald. Bovendien kunnen er bijzondere voorwaarden worden 
gesteld, het gedrag van de veroordeelde betreffende (artikelen 79p en 79q Sr. BES).  
Met het toezicht op de naleving van de voorwaarden is het openbaar ministerie (OM) belast 
(artikel 79r, eerste lid). De rechter kan aan de reclassering opdragen aan de veroordeelde 
ter zake van de naleving van de bijzondere voorwaarden hulp en steun te verlenen (artikel 
79r, tweede lid). Blijkens artikel 1 van het Besluit tenuitvoerlegging jeugdstrafrecht BES 
worden onder reclassering zowel de SRCN als de Jeugdzorg en Gezinsvoogdij Caribisch 
Nederland (thans Zorg en Jeugd Caribisch Nederland geheten, ZJCN) verstaan. 
 
Bij de invoering van het jeugdstrafrecht in CN is afgesproken dat jeugdprofessionals van de 
ZJCN in beginsel de jongeren begeleiden en dat reclasseringswerkers van de SRCN het 
toezicht uitoefenen. Ingeval van overtreding van de voorwaarden meldt de 
jeugdprofessional dit aan de SRCN, waarna de SRCN het OM BES informeert. 
Over de uitvoering van deze afspraak deelden reclasseringswerkers van de vestiging Bonaire 
het volgende mee: 
 
33
‘Gezinnen waaruit een jeugdige delinquent afkomstig is, zijn soms al bekend bij Jeugdzorg. 
Het is dan ook van belang dat zorg en strafrechtelijke aanpak goed op elkaar aansluiten. 
                                                
33
 Waar in dit rapport wordt gesproken over ‘jeugdzorg’ betreft het de uitvoeringsorganisatie Jeugdzorg die 
per 1 januari 2020 is ondergebracht bij de programmadirectie Zorg en Jeugd Caribisch Nederland (ZJCN) van 
40
