F. Lacunes in kennis en beleid 
 
Om te komen tot effectief klimaatbeleid op Bonaire zijn er een aantal belangrijke kennis- en 
beleidslacunes die in de weg staan. Ik benoem deze kort en maak onderscheid tussen lacunes in kennis 
en in beleid. In de formulering voor de agenda van de beide tafels refereer ik aan deze lacunes en doe 
ik een voorstel hoe ze te dichten. 
 
Kennis 
 
1. Identificeren van eilandspecifieke risico’s 
Politiek en maatschappelijk is er aandacht voor de impact van klimaatverandering op kleine 
eilanden. Het identificeren van eilandspecifieke risico’s is belangrijk. Elk eiland heeft eigen 
karakteristieken, zoals geologie, economie, bevolkingsspreiding en -dichtheid. Deze factoren 
hebben impact op het risicoprofiel. Er is nog beperkte beleidsmatige en wetenschappelijke 
kennis over en ervaring met de impact van klimaatverandering en mogelijkheden voor 
70
klimaatadaptatie toegespitst op de Bonairiaanse context.  
 
2. Data over broeikasuitstoot ontbreken voor Caribisch Nederland 
Cijfers over de hoeveelheid en de verandering van uitstoot van CO2 helpen om de 
reductieopgave te monitoren. In Europees Nederland geeft het Planbureau voor de 
Leefomgeving (PBL) in de Klimaat- en Energieverkenning (KEV) jaarlijks een actueel beeld over 
71
de uitstoot van broeikasgassen en het aandeel hernieuwbare energie en energiebesparing. 
Voor Caribisch Nederland zijn er geen cijfers beschikbaar over de uitstoot van CO2 en andere 
broeikasgassen. Data over de broeikasuitstoot helpen bij het in kaart brengen van de 
reductieopgaven. Het verzamelen van data over reductiegegevens is kostbaar en 
arbeidsintensief. Het is behulpzaam maar niet noodzakelijk voor klimaatbeleid. Gezien de schaal 
van de sectoren die uitstoot veroorzaken in Caribisch Nederland kan het monitoren van de 
voortgang ook via het monitoren van de gemaakte maatwerkafspraken, zonder dat daarbij 
precieze uitstootcijfers beschikbaar zijn. 
 
3. Hoogtegegevens ontbreken voor Caribisch Nederland  
72
Er is een gebrek aan fysieke elementaire data, zoals een hoogtekaart. Het Europees deel van 
73
Nederland beschikt over het actuele hoogtebestand Nederland (AHN). Hier zijn de precieze 
hoogtegegevens aanwezig met gemiddeld acht hoogtemetingen per vierkante meter. Dit 
ontbreekt voor Caribisch Nederland. Hierdoor kan niet goed worden vastgesteld hoe 
zeespiegelstijging effect heeft op overstromingsgevaar. Aanvullend zijn hoogtegegevens nodig 
voor goed regenwatermanagement. In beide gevallen belemmert de afwezigheid van een 
hoogtekaart wetenschappelijk onderzoek naar de toekomstige impact van klimaatverandering.  
 
4. Caribisch Nederland beschikt niet over een klimaateffectatlas 
In Europees Nederland beschikken we over de klimaateffectatlas die een eerste indruk geeft van 
de kwetsbaarbaarheid van gebieden in Nederland voor wateroverlast, droogte, hitte en 
74
overstroming. Deze atlas wordt gebruikt door gemeenten en provincies. Deze data ontbreken 
voor Caribisch Nederland en zouden zeer behulpzaam kunnen zijn voor stresstesten, waarbij de 
kwetsbaarheden in kaart worden gebracht.  
 
70
 Het eerste grote onderzoek werd gedaan door de VU/IVM in opdracht van Greenpeace waarin door middel van scenario’s de 
negatieve impact van klimaatverandering voor Bonaire in kaart is gebracht. Zie eerder geciteerd, van Beukering et all 2022. 
71
 Zie: https://www.pbl.nl/publicaties/klimaat-en-energieverkenning-2022 
72
 In de literatuur verwijzen we naar een Digital Elevation Model 
73
 Zie: https://www.ahn.nl/ 
74
 Zie: https://www.klimaateffectatlas.nl/nl/ 
   18
