EVALUATIE CORONASTEUN CULTUURSECTOR 87 
6.5 Mechanismen 
6.5.1 Mechanismen die een rol spelen bij het bereiken van de doelen 
 Steun kwam snel tot stand 
 De snelheid waarmee de specifieke steunmaatregelen tot stand kwam, is door veel geïnterviewden genoemd als 
een succesvol mechanisme voor het bereiken van de doelen. Voorbeelden die benoemd zijn in de interviews zijn 
bijvoorbeeld de korte lijnen tussen de Rijkscultuurfondsen en OCW, de doorloopsnelheid van aanvragen en dat 
processen op directieniveau efficiënter werden aangepakt. Ter illustratie noemt een medewerker van de 
Rijkscultuurfondsen bijvoorbeeld: “Wat ook heel goed werkte, was dat de stappen die bij OCW gezet moesten 
worden veel korter werden. De directeur Erfgoed en Kunsten kon onze regeling accorderen. Die hoefden niet 
helemaal naar de minister meer. Dat was echt fantastisch. Dat wilden wij graag vasthouden. De wijze waarop de 
communicatie liep en de wijze waarop de besluitvorming tot stand kwam, dat was echt heerlijk”. Een medewerker 
van OCW geeft aan: “Wat in ieder geval als een enorme zege voelt is dat het geld in die tijd heel snel weggezet 
konden worden omdat we niet afhankelijk waren van uitvoeringsorganisaties Dat zou echt een vertragende factor 
zijn geweest”. 
Waardering voor rol van de minister in de vorming van de taskforce en het mogelijk maken 
van specifieke steunmaatregelen  
Vanuit zowel OCW als de sector is er waardering voor de rol die de toenmalige minister van OCW heeft gespeeld. 
Zo wordt aangegeven dat zij in het begin van de crisis heeft aangegeven één aanspreekpunt van het veld te willen 
hebben, wat uiteindelijk heeft geleid tot het ontstaan van de taskforce. De taskforce is erg belangrijk gebleken in 
de totstandkoming van de specifieke steun. Daarbij heeft de toenmalige minister, zo geven vertegenwoordigers uit 
de sector aan, gelijk aangegeven dat de makers niet moesten worden vergeten. Daarnaast geven een aantal 
medewerkers van OCW aan dat er waardering is voor wat de toenmalige minister voor elkaar heeft gekregen bij 
het kabinet, kijkend naar wat er financieel aan specifieke steun richting de sector is gegaan. 
Steun voor overeind houden instellingen in de basisinfrastructuur was voldoende 
Een aantal geïnterviewden uit de sector geven aan dat het bedrag dat vanuit OCW naar instellingen is gegaan 
voldoende was om ze overeind te houden. Een kanttekening daarbij is echter wel dat een aantal medewerkers 
binnen OCW aangeven dat er “misschien wel meer dan voldoende” is gesteund met als risico dat er instellingen in 
stand zijn gehouden die eigenlijk niet levensvatbaar waren. Een medewerker van OCW geeft aan dat, mede vanuit 
politieke overwegingen, bewust is gekozen om instellingen overeind te houden, bijvoorbeeld ook een instelling die 
voor de coronacrisis op omvallen stond: “Zo zullen er ook bij de Rijkscultuurfondsen regelingen zijn geweest waar 
individuele kunstenaars steun hebben gevraagd die voldeden aan de criteria van dat moment, maar waarvan je je 
op artistieke gronden misschien wel kon afvragen of dat de hoogvlieger is die je zou willen steunen Je denkt het is 
crisis, dit is niet het moment om daar heel stevig in te gaan”. 
Voortbouwen op bestaande regelingen 
Zoals eerder is beschreven bij de doelmatigheid en doeltreffendheid is een werkend mechanisme in het 
ontwikkelen van steunmaatregelen het waar mogelijk aansluiten bij bestaand instrumentarium. Een 
vertegenwoordiger van het Nederlands Filmfonds geeft bijvoorbeeld aan dat er “voor misschien één of twee 
regelingen aanpassingen in bestaande regelementen nodig waren, maar de rest bestond uit verbreding en 
versterking van bestaande regelingen.”
