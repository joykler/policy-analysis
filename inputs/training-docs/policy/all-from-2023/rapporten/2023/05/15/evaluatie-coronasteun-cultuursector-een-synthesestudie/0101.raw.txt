EVALUATIE CORONASTEUN CULTUURSECTOR 86 
er minder reserves zijn en minder talentontwikkeling.de hele sector armer is geworden. Een Rijkscultuurfonds gaf 
aan dat de coronasteun ook een symbolische waarde had: “Je kan niet de gehele financiële pijn opvangen, soms 
was het een pleister op de wonde.” 
Er waren steunmaatregelen voor makers, maar niet alle delen uit de sector zijn bereikt 
Hoewel er is aangegeven dat makers het zwaar hebben gehad, geven geïnterviewden van OCW, de 
Rijkscultuurfondsen en de sector ook aan dat veel makers uiteindelijk bereikt zijn met de steun. Om dit mogelijk te 
maken, heeft een Rijkscultuurfonds bijvoorbeeld zelf makers benaderd; zowel makers die al in hun systemen 
stonden omdat zij vaker subsidie hebben aangevraagd als makers die zij zelf hebben aangeschreven. Een 
geïnterviewde uit de sector geeft aan dat het door makers gewaardeerd werd dat er regelingen voor hen kwamen: 
“Ik denk dat heel veel makers voor het eerst ervaarden dat zij zelf konden aanvragen en dat werd als heel prettig 
ervaren. Dat was heel fijn.” 
 
In de interviews komt ook naar voren dat er structureel een grote groep makers, waaronder bijvoorbeeld makers 
zonder vast contract, vrijwel buitengesloten is van alle steunmaatregelen. Het rapport ‘Ongelijk getroffen, ongelijk 
gesteund’ van de Boekmanstichting wordt in dit kader meerde malen naar voren gebracht door geïnterviewden om 
de steun voor makers in het eerste jaar van de coronacrisis te illustreren. Binnen OCW vertelt een medewerker “dat 
er ook een heel aantal makers niet goed bereikt zijn en dat een aantal kunstenaars zonder steun, of grote steun, 
gebleven zijn. Omdat je ze op de een of andere manier niet bereikt hebt.” Een vertegenwoordiger vanuit de 
taskforce geeft hierover aan dat “de specifieke steun voor makers constant onder de maat is geweest; te weinig, te 
laat en niet goed ingericht”.  
 
Specifiek worden er tijdens de gesprekken nog een aantal sub-sectoren die niet (voldoende) zijn gesteund 
genoemd. Technici zijn bijvoorbeeld niet goed bereikt waardoor zij in andere sectoren zijn gaan werken. Daar 
ondervindt de culturele en creatieve sector nog steeds de problemen van bij het organiseren van bijvoorbeeld 
evenementen. Zo is door een vertegenwoordiger uit de sector gezegd: “En er is natuurlijk ook wel eens gezegd van 
‘dan ga je gewoon werken buiten de sector’, waardoor heel veel mensen de sector hebben verlaten.” Ook worden 
de cultuureducatie en de amateurkunst genoemd als sub-sectoren waar onvoldoende steun terecht is gekomen, 
wat onder meer heeft geleid tot een afname van het aantal kunstbeoefenaars in deze sub-sectoren. Medewerkers 
binnen OCW en de Rijkscultuurfondsen beamen dat de makers een ingewikkelde groep was om te bereiken, maar 
dat er grenzen zijn aan de mogelijkheden en verantwoordelijkheden van de staat.  
Overeind houden van het digitale aanbod wisselend geslaagd 
Een aantal geïnterviewden vanuit de Rijkscultuurfondsen geven aan dat het streven naar het overeind houden van 
het (digitale) aanbod wisselende resultaten heeft voortgebracht. Een geïnterviewde vertelt bijvoorbeeld: “Ik denk 
dat sommige organisaties, kunstenaars en artiesten er echt in geslaagd zijn om een breed publiek te bereiken. En 
anderen slaagden daar niet in of boden dat niet aan. Misschien zijn wij daar ook wel in te kort geschoten wat betreft 
het geld dat daarvoor beschikbaar was. We hebben heel veel gedaan aan experimenten met digitaal aanbieden, in 
ieder geval binnen de podiumkunsten en de musea. En ook daar zie je wisselende resultaten”. Binnen OCW wordt 
aangegeven dat er een aantal goede voorbeelden waren, waarin het niet alleen ging om het streamen van je 
voorstellen, maar waarin ook voorstellingen zijn gemaakt speciaal voor het scherm. Ook is er bijvoorbeeld het 
concept ‘jazzrookies’ geïntroduceerd waarin aanstormende talenten leegstaande podia werden aangeboden om 
opnames te maken die zij vervolgens konden verspreiden.
