EVALUATIE CORONASTEUN CULTUURSECTOR 100 
ambtelijk niveau, en hebben bij het verdelen van het steungeld, het inrichten van de steunmaatregelen van elkaar 
kunnen leren. 
 
Een dergelijk samenwerkingsverband bestond ook in de Noord-Brabant, waar de B5-gemeenten (Eindhoven, Den 
Bosch, Tilburg, Breda en Helmond) op eenzelfde manier als de G4 met elkaar hebben opgetrokken rondom de 
steunmaatregelen voor cultuur. 
 
Ook kleinere gemeenten werkten samen en maakten gebruik van elkaars kennis en ervaring. De gemeente 
Súdwest-Fryslân herkende het beeld dat kleinere gemeenten, die bijvoorbeeld maar één beleidsmedewerker op 
cultuur hadden, niet snel uit de voeten konden met het inrichten van de maatregelen voor de lokale culturele sector. 
Vanuit het bestaande netwerk konden gemeenten elkaars regelingen overnemen en in de eigen gemeente 
gebruiken. 
Meerdere decentrale overheden probeerden proactief instellingen en makers te bereiken 
Eén van de redenen waarom is gekozen voor de decentrale uitvoering van de steun is dat decentrale overheden de 
lokale sector beter kennen. We zijn meerdere voorbeelden tegengekomen van gemeenten en provincies die actief 
contact hebben gezocht met de sector, door het inrichten van een loket. Hier konden mensen in de sector zich 
melden met vragen en voor informatie. Binnen de provincie Noord-Brabant is door KunstLoc bijvoorbeeld een 
communicatiekanaal ontwikkeld, waar makers zich konden melden. Beleidsmakers kijken hier zeer positief op terug, 
en het heeft hen ook geholpen met te leren wat er speelt en wat er nodig is. 
7.3 Opbrengsten beleid 
7.3.1 Kenmerken en bereikte doelen  
Het geld van het Rijk was nodig om de noodsteun te continueren en nieuwe maatregelen in te richten. Alle 
gemeenten die wij hebben gesproken gaven aan dat het geld dat beschikbaar kwam vanuit het Rijk werd ingezet 
voor het continueren van het reeds bestaande pakket aan gemeentelijke maatregelen. Over het algemeen gaat dat 
over het geven van noodsteun aan instellingen. In de gesprekken gaven de gemeenten ook aan dat zij dit niet 
hadden kunnen doen zonder de rijksbijdrage. Dit gold in mindere mate voor de gesproken provincies, die ook 
minder geld vanuit het Rijk hebben gekregen en een kleiner aantal subsidierelaties hebben. 
 
We hebben meerdere voorbeelden vernomen van gemeenten en provincies die de middelen niet alleen hebben 
aangewend voor noodsteun, maar in aanvulling daarop ook hebben gebruikt om nieuwe projecten en innovaties 
te ondersteunen. De onderstaande voorbeelden komen uit de interviews en zijn illustratief:  
 
● Laagdrempelige regelingen: KunstLoc Brabant heeft binnen de Provincie Noord-Braband een regeling 
gemaakt met een lichte toets, waar makers zich voor konden aanmelden voor een steunproject. De aanvragers 
hadden weinig administratieve lasten. Lokale beleidsmakers kijken hier zeer positief op terug. 
● Ondersteuning voor jonge makers: De Provincie Utrecht heeft enkele regelingen voor jonge makers ingericht 
die als succesvol zijn ervaren. Als succesfactor daarbij is genoemd dat er binnen de cultuurregio Utrecht een 
goede infrastructuur bestond en deze makers al in beeld waren. Om jonge makers te bereiken werd gebruik 
gemaakt van zogenaamde productiehuizen.
