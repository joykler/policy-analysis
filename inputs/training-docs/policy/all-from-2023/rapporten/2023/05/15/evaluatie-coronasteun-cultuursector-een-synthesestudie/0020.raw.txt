EVALUATIE CORONASTEUN CULTUURSECTOR 5 
sector maar worden niet meegenomen. Waar beschikbaar zal wel het gebruik van deze regelingen in de culturele 
en creatieve sector in beeld worden gebracht.  
 
Naast de specifieke steunmaatregelen maken generieke steunmaatregelen ook geen deel uit van de evaluatie. Wel 
dienen generieke steunmaatregelen als een achtergrond om de specifieke steunmaatregelen te evalueren. In de 
culturele en creatieve sector is een bedrag van 3,3 miljard euro aan generieke steun verleend. Dit is exclusief 
Tijdelijke overbruggingsregeling zelfstandig ondernemers (TOZO) waarvoor geen bedragen beschikbaar zijn en de 
TRSEC (aangezien we deze regeling meenemen in de totale specifieke steun). Generieke steunmaatregelen zijn de 
Noodmaatregel Overbrugging Werkgelegenheid (NOW), de Tegemoetkoming Vaste Lasten (TVL), de 
Tegemoetkoming Ondernemers Getroffen Sectoren (TOGS), Tijdelijke Ondersteuning Noodzakelijke Kosten 
(TONK). Generieke maatregelen zijn geen onderdeel van de evaluatie, daarvoor worden aparte evaluaties 
19
uitgevoerd. Dat neemt niet weg dat de generieke steunmaatregelen voor de culturele en creatieve sector ook van 
groot belang zijn geweest. Een evaluatie van de specifieke steunmaatregelen kan dus niet op zinvolle wijze worden 
uitgevoerd zonder hierin ook de generieke maatregelen te betrekken als relevante context. Het gebruik van de 
generieke steun in de culturele en creatieve sector wordt daarom wel meegenomen in deze evaluatie (zie 
onderzoeksvraag C14 in Tabel 2.1).  
 
De steunpakketten waren ook gericht op Caribisch Nederland, direct via OCW en indirect via de regelingen van de 
cultuurfondsen. Informatie hierover is waar mogelijk via OCW en de cultuurfondsen verzameld.  
Definities 
De steun richtte zich wisselend op onderdelen van de gehele sector, maar met een accent op het gesubsidieerde 
deel van de sector. In deze evaluatie gebruiken we een aantal termen voor bepaalde groepen actoren. In de 
literatuur zijn deze termen veelgebruikt, maar kunnen er verschillen optreden in de exacte definitie. De definities 
die wij hanteren zijn als volgt: 
● culturele en creatieve sector: Onder de culturele en creatieve sector vallen kunsten en erfgoed, media en 
20
entertainment en creatieve zakelijke dienstverlening. Het CBS hanteert een lijst met SBI-codes (cijfercode die 
een sector of deelsector identificeert) voor sectoren die onder de culturele en creatieve sector vallen (zie bijlage 
21
A);  
● culturele en creatieve instellingen: bedrijven, organisaties en ondernemingen die actief zijn in de culturele en 
creatieve sector. Hieronder verstaan we onder andere musea, professionele podia, festivals, bioscopen, 
beheerorganisaties van monumenten, verenigingen, stichtingen en ontwerpbureaus; 
● gesubsidieerde instellingen: instellingen die al een subsidierelatie met OCW of de Rijkscultuurfondsen 
hadden voor de coronacrisis. Deze instellingen maakte gebruik van de bestaande subsidieregelingen, voordat 
deze werden uitgebreid en versoepeld tijdens de coronacrisis. Onder gesubsidieerde instellingen vallen ook 
instellingen die tot de basisinfrastructuur behoren; 
● meerjarig gesubsidieerde instellingen: instellingen die zijn verbonden aan OCW of de Rijkscultuurfondsen 
22
via meerjarige subsidieregelingen. Hieronder valt de basisinfrastructuur (BIS): binnen de onderzoeksperiode 
vallen twee rondes van de basisinfrastructuur: 2017-2020 en 2021-2024. Er is voor elke ronde een vast budget 
beschikbaar dat wordt toegekend aan instellingen die worden geselecteerd op basis van artistieke kwaliteit, 
vernieuwing, eerlijke beloning en gezonde bedrijfsvoering, bevordering van educatie en participatie en 
 
19
 Zie brieven hierover aan de Tweede Kamer van 18 december 2020 en 26 november 2021. 
20
  Kamerbrief over uitwerking maatregelen 2e specifieke pakket voor de culturele en creatieve sector | Kamerstuk | 
Rijksoverheid.nl (p.1) 
21
  Culturele en creatieve sector (cbs.nl) 
22
  Subsidieregeling culturele basisinfrastructuur 2021–2024 | Nieuwsbericht | Cultuursubsidie
