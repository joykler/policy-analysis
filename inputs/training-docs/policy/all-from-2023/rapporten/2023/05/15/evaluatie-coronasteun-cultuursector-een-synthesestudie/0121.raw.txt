EVALUATIE CORONASTEUN CULTUURSECTOR 106 
Bijlage A SBI codes culturele en creatieve sector 
CBS  
Elk bedrijf heeft een SBI code, die aangeeft wat de hoofdactiviteiten van een instelling zijn. Een SBI code duidt 
bijvoorbeeld of een instelling zich vooral bezighoudt met het uitgeven van boeken, of dat het films produceert. 
Deze SBI codes maken het mogelijk om verschillende soorten instellingen uit elkaar te houden, en apart te 
bestuderen. Hoewel SBI codes het mogelijk maken om culturele instellingen te bestuderen via microdata zijn er ook 
drie kanttekeningen. Ten eerste kunnen instellingen actief zijn in meerdere sectoren tegelijk, wat niet uit de SBI 
codes op te maken is. Een bedrijf kan bijvoorbeeld zowel cultureel als non-cultureel actief zijn, wat op basis van SBI 
codes niet mee kan worden genomen. Ten tweede omvatten culturele instellingen veel verschillende beroepen. 
Het is niet bekend hoeveel artiesten, managers of accountants er bij een instelling werken. Daardoor is het moeilijk 
in te schatten welke beroepen bijvoorbeeld het meeste zijn ondersteund door de verschillende steunmaatregelen. 
Een derde kanttekening bij het gebruik van SBI codes is dat de classificatie op jaarlijkse basis wordt bijgewerkt. 
Wanneer een grote instelling van classificatie verandert, heeft dit een zichtbare impact op de beschrijvende 
statistieken voor de deelsector. Door deze herclassificatie vindt er in enkele deelsectoren bijvoorbeeld een sprong 
plaats in de werkgelegenheid op 1 januari, die niet te verklaren is aan de hand van de gevolgen van de pandemie 
of steunmaatregelen. Voor deze deelsectoren zijn er geen gegevens bekend die de  
 
Het CBS heeft in voorgaand onderzoek een lijst samengesteld van SBI codes die tezamen de culturele sector 
312
vertegenwoordigen. Dit rapport gebruikt dezelfde lijst SBI codes als het CBS als uitgangspunt, om zoveel 
mogelijk aan te sluiten bij bestaand onderzoek. De lijst SBI codes die het CBS onderzoek en het huidige onderzoek 
gebruiken staat hieronder, in tabel A.1. 
Tabel A.1 Sectoren en deelsectoren binnen de culturele en creatieve industrie 
SBI SBI-beschrijving Onderdeel van 
7021 Public relationsbureaus Creatieve zakelijke dienstverlening 
7111 Architectenbureaus Creatieve zakelijke dienstverlening 
7311 Reclamebureaus Creatieve zakelijke dienstverlening 
7410 Industrieel design Creatieve zakelijke dienstverlening 
8230 Organiseren van congressen en beurzen Creatieve zakelijke dienstverlening 
7990 Reisinformatie- en reserveerbureaus Kunsten 
9002 Dienstverlening voor uitvoerende kunst Kunsten 
9003 Scheppende kunst Kunsten 
9103 Monumentenzorg Kunsten 
85521 Dansscholen Kunsten 
85522 Kunstzinnige vorming van amateurs Kunsten 
90011 Beoefening van podiumkunst Kunsten 
 
312
  Zie bijvoorbeeld de studie “Omzet en inkomenspositie zzp`ers in culturele sector ”, die het CBS heeft uitgevoerd in 
opdracht van het ministerie van OCW. De afbakening in de drie onderdelen is hierbij ook afkomstig van het ministerie 
van OCW.
