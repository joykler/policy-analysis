EVALUATIE CORONASTEUN CULTUURSECTOR 111 
Bijlage B.3 Het tweede steunpakket 
In een Kamerbrief van 28 augustus 2020 kondigde de minister een tweede steunpakket aan voor de cultuursector, 
316
bestaande uit een extra 482 miljoen euro. Hiervan is 414 miljoen euro vanuit OCW bestemd voor ondersteuning 
van de culturele en creatieve sector in de eerste helft van 2021. De resterende 68 miljoen euro wordt vanuit BZK 
317
vrijgemaakt voor provincies en gemeenten om regionale en lokale culturele infrastructuur te steunen in 2020.  
 
De Kamerbrief geeft ook de uitwerking van 40 miljoen euro aan steun voor het niet-gesubsidieerde deel van de 
318
podiumkunsten, toegezegd in een Kamerbrief van 27 oktober 2020. De uitgangspunten bij het vormgeven van 
het steunpakket voor niet-gesubsidieerde podiumkunsten zijn als volgt geformuleerd: 
● De regeling biedt gedeeltelijke compensatie voor kosten van investeringen die niet kunnen worden 
terugverdiend aan in de kern financieel gezonde producenten. Het opnieuw investeren in producties is daarbij 
een voorwaarde.  
● Het gaat om compensatie van investeringskosten gekoppeld aan producties die gepland stonden in het laatste 
kwartaal van 2020 en het eerste half jaar van 2021.  
● Er is sprake van aanzienlijke investeringen, waarbij kosten die niet worden vergoed via generieke maatregelen 
als de NOW, worden meegerekend. Het gaat bijvoorbeeld om kosten voor scriptontwikkeling, promotie, decor 
en licht.  
● Uitgesloten van de regeling zijn festivals, evenementen en aanbod op scholen. De regeling richt zich primair 
op producenten die investeren in producties met een in de tijd gespreide speelperiode op podia, 
schouwburgen en concertzalen.  
● De regeling moet uitvoerbaar en voor producenten toegankelijk zijn.  
● Indien de coronamaatregelen binnen de looptijd van de regeling worden versoepeld, dan zal dit in het bepalen 
van de hoogte van de compensatie worden meegenomen.   
 
Het Fonds podiumkunsten zal de maatregel verder uitwerken op basis van deze uitgangspunten. In de Kamerbrief 
wordt aangegeven dat de regeling naar verwachting in december 2020 klaar is, zodat de eerste aanvragen in januari 
2021 behandeld kunnen worden. 
Wijzigingen aanvullende subsidie  
De aanvullende subsidie zoals beschreven wordt (met enkele wijzigingen) voortgezet door er 100 miljoen euro extra 
voor vrij te maken. 
 
De methode voor het bepalen van de hoogte van de subsidie is op drie punten veranderd ten opzichte van de 
methode binnen het eerste pakket. Ten eerste is er een extra eis om in aanmerking te komen: een instellingen moet 
ten minste 15 procent aan eigen inkomsten hebben gehad in 2018. Ten tweede is de hoogte van de aanvullende 
subsidie verlaagd, van 25 procent van de gemiddelde eigen inkomsten in 2017-2018 naar 22 procent. Ook het 
maximale bedrag is verlaagd van driemaal het ontvangen subsidiebedrag in 2018 naar tweemaal dat bedrag. Ten 
slotte wordt er niet langer een percentage van het vrije vermogen in mindering gebracht op de aanvullende 
subsidie. Deze reserves zullen immers aanzienlijk lager zijn dan in het begin van het jaar en worden daarom niet 
langer relevant geacht.  
 
316
  Kamerbrief over 2e steunpakket culturele en creatieve sector | Kamerstuk | Rijksoverheid.nl 
317
  https://www.rijksoverheid.nl/documenten/kamerstukken/2020/11/16/uitwerking-maatregelen-tweede-specifieke-
pakket-voor-de-culturele-en-creatieve-sector  
318
  https://www.rijksoverheid.nl/documenten/kamerstukken/2020/10/27/kamerbrief-over-aanvullingen-op-steun--en-
herstelpakket
