EVALUATIE CORONASTEUN CULTUURSECTOR 118 
Figuur C.3 Aantal uitgeleende boeken bij openbare bibliotheken (exclusief e-books) 
326
Bron: SEO Economisch Onderzoek (2023), op basis data CBS. 
Eigen inkomsten 
De afname van culturele activiteiten raakt ook de inkomsten van culturele instellingen (exclusief subsidies). Voor een 
deel van hun inkomen zijn instellingen immers afhankelijk van bezoekers die kaartjes kopen en entreegeld betalen. 
De impact van deze afname in eigen inkomsten op de totale omzet is afhankelijk van de samenstelling van de 
inkomsten. Sectoren waar een groter aandeel van de omzet uit eigen inkomsten bestaat (in plaats van subsidies en 
bijdragen) worden harder geraakt dan sectoren die relatief minder afhankelijk zijn van eigen inkomsten.  
 
In het eerste jaar van de coronacrisis zagen professionele podia hun gezamenlijke omzet terugvallen van ruim 570 
miljoen euro in 2019 tot bijna 200 miljoen euro in 2020, een afname van ongeveer 65% (figuur C.4). In 2021 zakte 
de totale omzet verder, tot ongeveer 150 miljoen euro. De afname in omzet wordt met name veroorzaakt door een 
daling van inkomsten uit publiek en horeca. Andere inkomsten uit verhuur en sponsoring namen relatief gezien 
minder af. Overige inkomsten, zoals rentebaten en schade-uitkeringen, namen het minst af.  
 
Samen zorgde de eigen inkomsten van professionele podia in de jaren 2016-2019 voor ruim 60% van de totale 
inkomsten. De overige 40% bestond uit verschillende subsidies. In de jaren 2020 en 2021 nam het aandeel van 
subsidies in totale inkomsten toe tot ruim 70%. Deze toename is zowel de danken aan een afname van de eigen 
inkomsten van professionele podia tijdens de coronacrisis, als een toename van de subsidies in de vorm van 
 327
ontvangen coronasteun.  
 
Ook musea zijn hard geraakt in hun omzet (figuur C.5). De omzet van musea daalde van 450 miljoen euro in 2019 
naar 220 miljoen euro in 2020, een afname van ongeveer 50%. Ook in 2021 bleef de omzet laag. Vooral inkomsten 
uit publiek daalde sterk met een afname van 57%. Overige inkomsten, waaronder inkomsten uit een eventuele 
museumwinkel en horeca, daalden met 48%. De sponsorinkomsten daalden slechts licht: van 26 miljoen euro in 
2019, naar 23 miljoen in 2020 en 24 miljoen in 2021.  
 
 
326
  Openbare bibliotheken; leden, collectie, uitleningen vanaf 1900 (cbs.nl) 
327
  Professionele podiumkunsten; werkgelegenheid, baten en lasten (cbs.nl)
