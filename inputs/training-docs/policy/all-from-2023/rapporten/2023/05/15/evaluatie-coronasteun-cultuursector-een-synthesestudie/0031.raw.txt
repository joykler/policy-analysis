EVALUATIE CORONASTEUN CULTUURSECTOR 16 
Uitgangspunt van de specifieke steun was dat instellingen indien mogelijk eerst een beroep gedaan moesten 
57
hebben op de generieke maatregelen en dat eerst eigen reserves moesten worden aangesproken . In de latere 
steunpakketten kwamen aanvullende doelstellingen naar voren: het behouden van het culturele aanbod en het 
stimuleren van nieuwe vormen van het aanbod. Deze doelstellingen wilde OCW bereiken door de gesubsidieerde, 
58
commerciële en hybride instellingen financieel te ondersteunen .  
OCW richtte zich in eerste instantie vooral op de gesubsidieerde instellingen  
De niet-gesubsidieerde partijen zijn normaliter afhankelijk van publieksinkomsten en werden daardoor geacht 
voldoende gesteund te kunnen worden door de generieke steunmaatregelen die ook voor andere ondernemingen 
van toepassing waren. Ook benoemde de Minister dat het Rijk een bijzondere verantwoordelijkheid draagt voor de 
instellingen in de basisinfrastructuur, de Erfgoedwet en diegene die een meerjarige subsidie van de 
59
Rijkscultuurfondsen krijgen . OCW veronderstelde in eerste instantie beperkte verantwoordelijkheid met 
betrekking tot zzp'ers in de culturele sector.  
 
Bij de uitbraak van de pandemie in april 2020 leefde de angst bij het kabinet dat er een forse recessie aan zou 
komen. Daarom werd door het kabinet uitgedragen dat niet iedereen gered kon worden. Op dat moment werd 
expliciet gekozen om geen aanvullende maatregelen voor zelfstandigen in te richten. Zij achtten de positie van 
60
zzp’ers als voornamelijk een vraagstuk voor SZW . Tegelijkertijd erkende OCW dat makers niet altijd uit eigen keuze 
zzp’ers zijn.  
 
61
OCW verwachtte dat instellingen zelfstandigen opdrachten zouden blijven geven met de uitgekeerde middelen . 
De zelfstandigen zouden op die wijze hun inkomen kunnen behouden en actief kunnen blijven in de sector. Ook 
zou dit leiden tot een continu gezamenlijk cultuuraanbod door zelfstandigen en instellingen op zowel de korte als 
lange termijn. De verwachting dat via de instellingen de makers worden bereikt die als zzp'er actief zijn konden, 
wordt ook wel de ‘trickle-down’ theorie genoemd. 
Er bestond geen formeel of informeel afwegingskader voor sectorspecifieke steun  
Beleidsmakers waren niet voorbereid op maatregelen die tot grootscheepse sluiting van culturele instellingen 
zouden leiden en daarmee tot onmiddellijke inkomstenderving. Een formeel of informeel afwegingskader voor 
62
sectorspecifieke steun was er niet . In plaats hiervan werd reactief vanuit de politiek gekozen om specifieke steun 
in te richten voor de cultuursector omdat snel duidelijk was dat generieke steun niet zou voldoen.  Moties riepen op 
om naar specifieke disciplines te kijken, bijvoorbeeld de sectoren waar veel mensen bij elkaar kwamen en die 
63
verplicht gesloten waren zoals podia en theaters .  
 
57
  Kamerbrief over de uitwerking van de aanvullende ondersteuning € 300 miljoen culturele en creatieve sector, april 
2020, OCW  
58
  Kamerbrief: Uitwerking motie-Jetten c.s, over steun voor het culturele en creatieve veld, EZK, maart 2020 
59
  Kamerbrief: Vierde specifieke steunpakket culturele en creatieve sector voor derde kwartaal 2021, OCW, juni 2021 
60
  Verslag van een notaoverleg, gehouden op 29 juni 2020, over Cultuur en corona II 
61
  Kamerbrief over de uitwerking van de aanvullende ondersteuning € 300 miljoen culturele en creatieve sector, april 
2020, OCW 
62
  Verslag overleggen coronasteun OCW. Niet publiekelijk beschikbaar. 
63
  Infectieziektenbestrijding Motie van de leden Dijkhoff en Jetten, Dijkhoff en Jetten, mei 2020,
