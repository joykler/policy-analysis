EVALUATIE CORONASTEUN CULTUURSECTOR i 
Synthese en samenvatting 
Inleiding 
Ongeveer 3,3 miljard euro aan generieke steun en 2 miljard aan specifieke rijkssteun heeft de culturele en creatieve 
1
sector bereikt. Hoofddoelstelling van voorliggende evaluatie is om zicht te geven op: 
● de doeltreffendheid en doelmatigheid van de getroffen specifieke maatregelen voor de culturele sector in het 
licht van de gestelde doelstellingen;  
● bedoelde en onbedoelde neveneffecten (positief en negatief) van de getroffen maatregelen  
● totstandkoming van de maatregelen, de inhoudelijke overwegingen daarbij en de samenwerking van het 
ministerie van Onderwijs, Cultuur en Wetenschap (OCW) met de culturele sector en andere betrokkenen;  
● lessen die getrokken kunnen worden over het bovenstaande. 
 
Deze evaluatie is primair een synthesestudie: deze wordt zoveel mogelijk uitgevoerd aan de hand van beschikbaar 
statistisch materiaal en beschikbare onderzoeken om onnodige administratieve lasten voor de sector te voorkomen. 
Om te komen tot de evaluatie hebben we gebruik gemaakt van een bureaustudie, verkennende gesprekken, 
interviews en data-analyse van openbare data en micro data. Deze samenvatting en synthese vat de belangrijkste 
inzichten samen die voortvloeien uit de verschillende onderzoeksmethoden. De resultaten van deze methoden 
worden uitgebreid besproken in de rest van het rapport. Dit rapport is opgesteld vanuit het perspectief van het 
beleid gevoerd door het ministerie van OCW vanuit haar verantwoordelijkheid voor de nationale cultuur. Voor het 
volledige beeld van de steun aan de cultuursector zijn de middelen die aan gemeenten en provincies ter 
beschikking zijn gesteld voor de regionale en lokale cultuur ook opgenomen in dit rapport. De financiële 
compensatie voor corona aan gemeenten en provincies, welke is verstrekt door de fondsbeheerders (ministerie van 
Financiën en ministerie van Binnenlandse Zaken en Koninkrijksrelaties)  is reeds geëvalueerd door de Raad voor het 
2
Openbaar Bestuur. Naast de specifieke steunmaatregelen maken generieke steunmaatregelen ook geen deel uit 
van de evaluatie. Wel dienen generieke steunmaatregelen als een achtergrond om de specifieke steunmaatregelen 
te evalueren. 
Totstandkoming beleid 
Het primaire doel van de steunmaatregelen was het overeind houden van de 
basisinfrastructuur (BIS) en gesubsidieerde instellingen 
De doelstellingen van de steunmaatpakketten vanuit het rijk zijn telkens uiteengezet in de brieven aan de Tweede 
Kamer. Ook hebben wij gesprekken gevoerd met betrokkenen bij het beleid, over de interpretatie en invulling van 
deze doelen. Aan het begin van de coronacrisis werd in korte tijd een groot pakket aan generieke steunpakketten 
voor bedrijven ontwikkeld door het Rijk. OCW heeft ook gelijk in kaart gebracht wat de lockdown betekent voor de 
‘eigen’ cultuursector – ten eerste voor de instellingen binnen de basisinfrastructuur (BIS), de Erfgoedwet (EW), de 
instellingen waar OCW een rechtstreekse subsidierelatie mee heeft Het eerste pakket aan specifieke 
steunmaatregelen was er dan ook op gericht op deze instellingen te steunen om te voorkomen dat zij in acute 
betalingsproblemen zouden komen. Gemeenten, provincies en publieke en private fondsen deden over het 
 
1
  Dit is exclusief belastinguitstel. Over de hele periode van 2020-2023 komen de uitgaven van de rijksoverheid aan 
coronacrisismaatregelen naar verwachting uit op € 87,6 miljard, zie coronarapportage algemene rekenkamer. 
2
  ROB, Financiële compensatie corona, februari 2021
