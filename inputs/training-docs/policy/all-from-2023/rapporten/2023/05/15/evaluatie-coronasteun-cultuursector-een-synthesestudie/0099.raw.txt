EVALUATIE CORONASTEUN CULTUURSECTOR 84 
konden intern schotten wegnemen, dat mocht van de minister. Internationalisering lag bijvoorbeeld helemaal stil 
omdat er even helemaal geen perspectief was. Dat geld hebben we kunnen inzetten om de stijging van de kosten 
van bestaande regelingen die we al hadden voorzien van extra budget op te kunnen vangen. Dat zijn maatregelen 
die heel erg geholpen hebben en waarin we een veel grotere flexibiliteit konden toepassen”. Ook geeft een 
vertegenwoordiger uit een Rijkscultuurfonds aan dat het gewaardeerd werd “dat het kleine beetje steun redelijk vrij 
besteed mocht worden. Bijvoorbeeld aan professionalisering, marketing of het proberen van andere velden, zoals 
podcasts”.  
Rijkscultuurfondsen behulpzaam volgens de sector 
Vanuit de sector is door enkele geïnterviewden aangegeven dat er goed contact is geweest met verschillende 
Rijkscultuurfondsen: “Het was heel prettig dat daar heel goed geluisterd werd.” 
6.3.3 Ervaringen met de samenwerking: negatieve ervaringen  
Beperkte invloed OCW bij verdeling van gelden 
Hoewel er veel waardering is voor de inzet van OCW, is vanuit de sector en OCW ervaren dat OCW beperkt 
zeggenschap had ten opzichte van andere departementen binnen het Rijk. Zo wordt er aangegeven dat er soms 
een “gevecht” moest worden gevoerd met andere ministeries om voor de belangen van de culturele sector op te 
komen. Er heerste de beleving dat het Rijk de cultuursector minder belangrijk vond dan andere sectoren, onder 
andere door publieke uitspraken van ministers. Er wordt aangegeven dat het OCW veel werk heeft gekost om 
binnen het Rijk uit te leggen wat de gevolgen zijn van de crisis voor de culturele sector en waarom juist deze sector 
zo gevoelig is voor zo’n pandemie. Hoewel dit volgens OCW medewerkers later is verbeterd, heeft het OCW met 
name in het begin van de coronacrisis moeite gekost om een (gelijkwaardige) gesprekspartner te worden. 
Medewerkers OCW moesten hard werken om op te komen voor belangen sector  
Geïnterviewden binnen OCW hebben ervaren dat medewerkers van verschillende departementen binnen het Rijk 
veel moeite moesten doen om steun beschikbaar te maken voor de eigen sector en niet achter te blijven ten 
opzichte van andere Rijksgefinancierde sectoren. Dit speelde vooral op midden- en strategisch niveau, waar is 
ervaren dat medewerkers "de kaart tegen de borst hielden" wanneer zij bezig waren om een steunpakket voor hun 
sector te ontwikkelen en dat medewerkers "blij waren als het hen wel was gelukt om Financiën te overtuigen van de 
noodzaak voor sectorale noodsteun." Een andere geïnterviewde geeft aan het niet als een strijd te hebben ervaren, 
maar dat het wel nodig was om alert te blijven op het eigen dossier.  
 
Belang makers was lastig om voor het voetlicht te brengen bij de ministeries 
Door meerdere geïnterviewden is aangegeven dat het in het begin lastig was om de belangen van makers uit de 
sector voor het voetlicht te brengen bij de ministeries. Dit kwam in de beginfase van de coronacrisis bijvoorbeeld 
doordat OCW eerst alleen korte termijn steunbeleid wilde ontwikkelen: “eerst instellingen en organisaties waar we 
direct verantwoordelijk voor zijn” werd er bijvoorbeeld verteld aan de Rijkscultuurfondsen wanneer zij dit ter sprake 
brachten. In lijn hiermee wordt door verschillende geïnterviewden verteld dat al vanaf het begin is aangegeven dat 
de trickle-down niet bij de makers terecht zou komen, maar naar deze signalen werd - volgens geïnterviewden – 
niet goed genoeg geluisterd door OCW. Er zijn ook voorstellen geopperd voor andere regelingen, maar OCW en 
het kabinet waren hier volgens deze geïnterviewden niet ontvankelijk voor.  Een geïnterviewde uit de taskforce kijkt 
hierbij ook naar de rol die zij daar zelf in hebben gespeeld: “Ik denk met de wetenschap van nu dat we dat geluid 
ook krachtiger hadden moeten laten horen, maar wij wilden ons ook heel graag tot elkaar verhouden en we wilden 
heel graag zelf de problemen oplossen.”.
