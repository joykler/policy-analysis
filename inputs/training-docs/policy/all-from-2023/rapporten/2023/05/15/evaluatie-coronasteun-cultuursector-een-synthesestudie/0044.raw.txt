EVALUATIE CORONASTEUN CULTUURSECTOR 29 
Steunmaatregelen hebben mogelijk geleid tot substitutie vanuit andere 
subsidieregelingen 
De coronasteun was bedoeld om laagdrempelig te zijn en boden relatief veel vrijheid in de besteding ervan. Het is 
mogelijk dat partijen die normaliter aanspraak maken op reguliere subsidieregelingen, tijdens de coronacrisis 
gewisseld zijn naar het gebruik van coronasteun om zo onder soepelere voorwaarden te vallen. Een voorbeeld van 
een dergelijk mechanisme wordt gegeven in het jaarverslag van het Letterenfonds over 2020: ‘Het aantal 
aangevraagde Ontwikkelbeurzen, waarmee schrijvers die een projectsubsidie ontvangen kunnen investeren in hun 
professionele ontwikkeling en cultureel ondernemerschap, lag lager dan in 2019 – het eerste jaar waarin deze 
regeling is uitgevoerd. (…) De reden is dat de tijdelijke steunmaatregelen schrijvers en vertalers meer ruimte boden 
om het geld naar eigen inzicht te besteden. Bovendien zijn ontwikkelbeurzen gekoppeld aan bijvoorbeeld 
143
cursussen die vanwege de pandemie niet altijd door konden gaan.’ 
De Taskforce fungeert nog steeds als aanspreekpunt voor het Rijk  
De taskforce culturele en creatieve sector, een samenwerkingsverband van ruim 100 branche-, beroeps- en 
belangenorganisaties, opgericht direct bij de start van de coronacrisis in maart 2020, komt nog steeds bijeen, zij 
het minder frequent, iets wat niet was voorzien bij de start. Ze trekken gezamenlijk op bij het agenderen op thema’s 
waar gezamenlijke belangen zijn, zoals de arbeidsmarktpositie of de energiecrisis. Dit stelt de sector in staat om een 
144
helder, gezamenlijk standpunt te formuleren en over te brengen. 
Regelingen zijn vaak niet laagdrempelig genoeg om (jonge) makers te bereiken 
De Raad voor Cultuur concludeert in een rapport dat subsidies voor jonge kunstenaars onvoldoende hulp boden 
145
doordat de regelingen ‘moeilijk toegankelijk en overvraagd zijn’ . Dit gold echter niet voor alle regelingen: de 
146
subsidies vanuit het steunfonds rechtensector werden als zeer positief geëvalueerd . Het advies van de Raad voor 
Cultuur is om regelingen specifiek voor starters te ontwerpen. Het Mondriaan Fonds had een voorbeeld van een 
goede, laagdrempelige regeling, waarbij beeldend kunstenaars simpelweg aangaven welke projecten en daarbij 
horende inkomsten zij zijn misgelopen. Ook kan samenwerking tussen de fondsen en culturele instellingen helpen 
147
bij het vergroten van de bekendheid van de mogelijkheden bij makers . 
De trickle-down theorie werkte maar beperkt 
OCW ging ervan uit dat middelen via trickle-down bij makers terecht zouden komen. Instellingen werden geacht 
met de middelen, die zij van fondsen ontvingen, makers opdrachten te verlenen. Deze organisaties huurden 
vervolgens echter maar beperkt zelfstandigen in. Hierdoor hadden de zzp’ers minder werk gedurende de 
148
pandemie . Dit werd verklaard doordat instellingen zelf beperkte middelen ontvingen. Zij kozen om personeel in 
149
vaste dienst te behouden en eerder te bezuinigen op het inhuren van zzp’ers . 
 
Meer beleidszekerheid kan trickle-down mogelijk versterken. In de dialoogsessies van Platform ACCT kwam naar 
voren dat beleidsonzekerheid een rol speelde in de beperkte doorstroom van steunmiddelen van instellingen naar 
makers: ‘Onduidelijkheid over wat wel en niet werd toegestaan (zowel wat betreft programma/producties als de 
 
143
  Jaarverslag 2020, Nederlands Letterenfonds 
144
  Corona en de cultuursector, de Boekmanstichting, juni 2022 
145
  Jongeren en het zorgen voor hun morgen, Raad voor Cultuur, mei 2022 
146
  Evaluatieonderzoek ondersteuning rechthebbenden, Kantar Public, 20 februari 2023. 
147
  Inventarisatie contacten en samenwerking tussen collectieve beheersorganisaties en Rijkscultuurfondsen, VOICE, januari 
2023 
148
  Kamerbrief: Vijfde specifieke steunpakket voor de culturele en creatieve sector, OCW, januari 2022 
149
  Ongelijk getroffen, ongelijk gesteund, de Boekmanstichting, Significant APE en SiRM, mei 2021
