EVALUATIE CORONASTEUN CULTUURSECTOR 105 
 
De steun aan de lokale infrastructuur werd door sommigen als langzaam en 
onvoorspelbaar ervaren 
Grote gemeenten waren financieel in staat om de eerste noodsteun in 2020 zelf te verlenen. Dit gold echter niet 
voor kleinere gemeenten. Daardoor is een deel van de culturele sector pas later bereikt. Daarnaast ervoeren 
sommige ge√Ønterviewde gemeenten dat de steun vanuit de gemeenten niet goed te voorspellen was en langer kon 
duren. Dit is (deels) te verklaren doordat het Rijk de middelen aan de gemeenten op een onregelmatige basis 
uitkeerde. Dit werd echter begrepen doordat de spreiding van het coronavirus onvoorspelbaar was. Hierdoor was 
het echter lastig was om lokale instellingen of makers zekerheid te geven over de regelmaat en omvang van de 
toekomstige steun. 
7.4 Conclusie 
Gemeenten en provincies hebben een belangrijke rol gehad bij het ondersteunen van de lokale culturele sector. In 
eerste instantie hebben zij noodsteun verleend uit eigen middelen, maar zonder de steun van rijkswege hadden zij 
dit niet de hele crisis kunnen volhouden. Ondanks dat niet al het geld aan cultuur lijkt te zijn uitgegeven, levert dit 
onderzoek het beeld op dat gemeenten en provincies over het algemeen met deze middelen effectieve steun 
hebben kunnen verlenen. De beleidsvrijheid en het daarmee gepaard gaande vertrouwen is door respondenten 
unaniem als positief beoordeeld. Decentrale overheden hebben het geld in meerdere gevallen aangewend om 
nieuwe, vaak inventieve maatregelen te bedenken om aanvullende steun te geven (vaak gericht op makers). Nota 
bene, dit onderzoek levert geen kwantitatief overzicht op waardoor het niet mogelijk is om harde conclusies te 
trekken over de doelmatigheid en de doeltreffendheid.
