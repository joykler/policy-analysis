EVALUATIE CORONASTEUN CULTUURSECTOR 18 
67
In de studie Ongelijk getroffen, ongelijk gesteund werd geconcludeerd dat sprake was van een groot verschil 
tussen structureel gesubsidieerde instellingen die dankzij de specifieke steunmaatregelen gemiddeld eindigen met 
een positief resultaat, terwijl sectoren die meer van de markt afhankelijk zijn (zoals poppodia en vrije producenten) 
sterker leunden op generieke steun en gemiddeld nog steeds met een negatief resultaat eindigden. De specifieke 
steunmaatregelen bleken daarmee in de praktijk een stuk genereuzer dan de generieke maatregelen. 
 
Grotere culturele organisaties, die het meest afhankelijk van publieksinkomsten zijn, bleken meer gebruik te hebben 
gemaakt van de generieke coronasteun vergeleken met de kleinere instellingen. De hoogte van de generieke steun 
werd door veel instellingen als beperkt ervaren. Hierdoor voelden instellingen zich gedwongen te besparen. Veel 
instellingen hebben kosten teruggebracht door het aantal ingehuurde zzp’ers terug te brengen, waarbij alleen 
68 69
kleine organisaties hun zzp’ers ontzagen . 
Een deel van de zelfstandigen ontving geen generieke steun 
Een deel van de zzp’ers had problemen met het aanvragen van de generieke steunmaatregelen. Eerst konden veel 
zelfstandigen geen gebruik maken van de TOGS (een eenmalige tegemoetkoming voor vaste lasten van bedrijven, 
voorloper van de TVL) doordat zij ingeschreven staan op hun privéadres, aangezien de eis was dat zij beschikten 
over een aparte werkruimte. Ook moesten zij beschikken over een SBI-code, waarop de uitvoering van de TVL 
regeling werd gebaseerd. SBI-codes betreffen de standaard bedrijvenindeling die de KvK hanteert in het eigen 
register en wordt onder meer gebruikt voor statistieken van het CBS. Het gebruik van SBI-codes kende haken en 
ogen. Professionals die een niet-passende of verouderde SBI-code hadden kwamen namelijk soms niet in 
aanmerkingen voor de TVL. Voor de TVL gold bovendien dat het drempelbedrag voor veel zelfstandigen te hoog 
bleek. De partnertoets, ingevoerd bij de tweede TOZO-regeling, leidde tot veel zelfstandigen die niet meer in 
aanmerking kwamen. Bij een huishouden van twee zzp’ers bleek de TOZO-regeling vaak te beperkt. De TOZO 
regeling kende ook als voorwaarde verrekening van steun met overige inkomsten. Het verrekeningen van de 
verschillende regelingen betekende extra administratieve lasten voor zzp’ers. Daarboven op kwam het risico dat zij 
70
steun terug moesten betalen . Daarom kozen zelfstandigen soms om kleine opdrachten niet uit te voeren. Ook 
71
hadden makers met hybride beroepspraktijken problemen met het aanvragen van de TVL steun . Deze problemen 
zijn overigens niet uniek voor zzp'ers in de culturele sector. In de culturele sector opereren makers wel vaak als 
zzp'er. Het percentage zzp'ers onder kunstenaars en mensen met een creatief beroep lag bijvoorbeeld in 2017-
72
2019 op respectievelijk 57% en 32% terwijl dit voor de beroepsbevolking als geheel op 12% lag. 
 
De Tijdelijke Ondersteuning Noodzakelijke Kosten (TONK) was bedoeld om zelfstandigen te helpen die niet in 
aanmerkingen kwamen voor de TVL. De gemeenten bedachten zelf de criteria en beoordeelden de aanvragen zelf. 
Hierdoor voerden de gemeenten de regeling verschillend uit. Zzp’ers in de ene gemeente ontvingen hierdoor 
73
makkelijker en sneller steun dan zzp’ers in andere gemeenten .  
 
67
  Ongelijk getroffen, ongelijk gesteund, de Boekmanstichting, Significant APE en SiRM, mei 2021 
68
  Ongelijk getroffen, ongelijk gesteund, de Boekmanstichting, Significant APE en SiRM, mei 2021 
69
  Noodsteun in de culturele en creatieve keten, Platform ACCT, november 2021 
70
  Noodsteun in de culturele en creatieve keten, Platform ACCT, november 2021 
71
  Noodsteun in de culturele en creatieve keten, Platform ACCT, november 2021 
72
  Cultuurmonitor jaarrapportage, Boekmanstichting, 2021 
73
  Noodsteun in de culturele en creatieve keten, Platform ACCT, november 2021
