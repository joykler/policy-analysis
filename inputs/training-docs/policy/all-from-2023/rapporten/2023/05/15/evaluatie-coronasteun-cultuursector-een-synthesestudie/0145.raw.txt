EVALUATIE CORONASTEUN CULTUURSECTOR 130 
Bijlage D CBS Microdata analyse 
Bijlage D.1 Context 
Deze appendix presenteert een samenvatting van de microdata aanpak. De annex gaat in op de volgende 
onderwerpen: 
A. welke datasets de analyse gebruikt; 
B. hoe het koppelproces is verlopen; en 
C. welke kanttekeningen de analyse heeft. 
 
Het hoofddoel van de microdata analyse is om beschrijvende statistieken te berekenen voor bedrijven die onder 
een culturele subsector vallen. Een econometrische analyse van de impact van steunmaatregelen is in de context 
van deze studie niet haalbaar. Desalniettemin bieden beschrijvende statistieken mogelijk veel inzicht in de 
doeltreffendheid van de steunpakketten en steunmaatregelen. We richten ons bij het samenstellen van deze 
statistieken op ontwikkelingen in: 
A. het aantal opheffingen per maand/jaar 
B. de netto omzet; 
C. de bedrijfsresultaten; en 
D. de hoeveelheid personeel, gemeten in het aantal personen in dienst 
 
Deze beschrijvende statistieken berekenen we op 3 niveaus: 
● alle culturele bedrijven; 
● alle culturele bedrijven die gebruik maken van generieke steun; en 
● culturele bedrijven die gebruik maken van specifieke steun 
 
Waar mogelijk, berekenen we de beschrijvende statistieken per subsector. De lijst relevante culturele subsectoren, 
waarvan we de bedrijven nader bestuderen, is te vinden in bijlage A. In totaal zijn er 41 relevante subsectoren. 
Doordat sommige subsectoren klein in omvang zijn, of weinig er niet altijd microdata beschikbaar zijn, is het niet 
mogelijk om alle resultaten op subsectorniveau te rapporteren. 
Bijlage D.2 Datasets en koppeling 
We maken voor elke uitkomstmaat gebruik van een afzonderlijk koppelproces. Deze koppelprocessen verlopen als 
volgt: 
 
4. Continuïteit: 
a. Voor elk bedrijf staat in het ABR een opheffingsdatum. Het ABR bestaat uit jaarlijkse datasets. We koppelen 
alle jaargangen van het ABR vanaf 2017 aan elkaar om de gegevens in long format te zetten. We berekenen 
op basis van de opheffingsdatum hoeveel opheffingen er elke maand plaats hebben gevonden. 
b. We koppelen het ABR bestand aan de lijst SBI-codes uit Bijlage A. Dankzij deze koppeling kunnen we 
inzoomen op de relevante culturele sectoren, en de opheffingen per sector bekijken. 
A. Bedrijfsprestaties, solvabiliteit, liquiditeit en weerstandsvermogen: 
1. Om de bedrijfsprestaties te meten beginnen we met het ABR. Net zoals voor continuïteit, koppelen we alle 
jaargangen vanaf 2017 aan elkaar om de gegevens in long format te zetten.
