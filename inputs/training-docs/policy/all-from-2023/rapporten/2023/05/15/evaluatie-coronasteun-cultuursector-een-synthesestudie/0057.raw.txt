EVALUATIE CORONASTEUN CULTUURSECTOR 42 
de compensatieregeling uitvoert voor concerten en voorstellingen die met contactbeperkende maatregelen te 
maken hebben. Deze regelingen alleen beslaan €137,1 miljoen van de steun die door het Fonds Podiumkunsten is 
171
verstrekt.  
 
Na het Fonds Podiumkunsten hebben het Mondriaan Fonds (17%) en het Filmfonds (11%) de meeste steun 
verdeeld. Omdat zij verantwoordelijk waren voor het uitvoeren van een aantal sectorspecifieke steunmaatregelen 
was de hoeveelheid steun die via deze fondsen liep hoger dan de steun die via het Fonds voor de Cultuurparticipatie 
en het Stimuleringsfonds Creatieve Industrie liep.. Zo was het Mondriaan Fonds verantwoordelijk voor het uitvoeren 
van de regeling voor private musea en collecties van nationaal belang (budget van €20 miljoen) en de bijdrage voor 
tentoonstellingen (budget van €12,1 miljoen). Het Nederlands Filmfonds voerde sectorspecifieke regelingen uit 
zoals de regeling voor filmproducenten (budget van €19,4 miljoen) en de garantiestelling pandemie filmproducties 
(budget van €10 miljoen, waarvan het meeste nog gereserveerd staat voor 2022, waardoor slechts €741 in het 
overzicht voor 2020-2021 staat). Het Fonds voor de Cultuurparticipatie en Stimuleringsfonds Creatieve Industrie 
voerde geen sectorspecifieke regelingen van OCW uit. Wel voerde het Fonds voor de Cultuurparticipatie de 
172
regeling Samen Cultuurmaken uit, in samenwerking met het ministerie voor Volksgezondheid, Welzijn en Sport 
en was het Stimuleringsfonds Creatieve Industrie penvoerder en medeorganisator van de innovatielabs. Het 
Letterenfonds had ondanks het uitvoeren van een sectorspecifieke regeling (steun aan fysieke boekhandels van €20 
miljoen) een relatief klein aandeel in de steun via Rijkscultuurfondsen van 4%.  
 
Het totaal aan verdeelde steun in Tabel 5.6 ligt bijna €81 miljoen euro onder het begrote bedrag zoals blijkt uit 
Tabel 5.5, omdat uitvoeringskosten en een deel van de realisatie van 2022 niet zijn meegenomen. Tabel 5.6 toont 
toegekende steun en neemt dus apparaatlasten (uitvoeringskosten) niet mee. Deze apparaatlasten zitten wel in de 
middelen die vanuit OCW voor steun vanuit Rijkscultuurfondsen zijn begroot Tabel 5.5, maar zijn beperkt 
(bijvoorbeeld ongeveer 1% bij het Nederlands Filmfonds). Daarnaast zijn cijfers over de realisatie in 2022 niet altijd 
volledig, waardoor de uiteindelijke toegekende steun nog iets hoger zal uitvallen. 
Tabel 5.6 Toegekende steun per Rijkscultuurfonds 
Rijkscultuurfonds Verdeelde steun Percentage van verdeelde steun 
Filmfonds € 48,167,521 11% 
Fonds Cultuurparticipatie € 21,697,369 
5% 
Fonds Podiumkunsten € 265,160,913 59% 
Letterenfonds € 19,464,248 4% 
Mondriaan Fonds € 76,075,463 
17% 
Stimuleringsfonds Creatieve Industrie 
€ 17,452,334 4% 
Totaal 
€ 448.020,848 100% 
173
Bron: SEO Economisch Onderzoek (2023), op basis van gegevens Rijkscultuurfondsen. De cijfers over 2022 (en daarmee 
e
een deel van het 5 steunpakket) zijn nog onvolledig. De verleende steun is exclusief apparaatlasten (uitvoeringskosten) 
van de Rijksculuurfondsen.  
 
171
  Gebaseerd op een overzichtstabel die Fonds Podiumkunsten invulde op aanvraag van OCW. 
172
  Samen cultuurmaken (cultuurparticipatie.nl) 
173
  Het bedrag aan verdeelde steun is gebaseerd op een overzichtstabel die de Rijkscultuurfondsen op aanvraag van OCW 
hebben ingevuld.
