EVALUATIE CORONASTEUN CULTUURSECTOR 19 
Makers en uitvoerende kunstenaars waren positief over regelingen vanuit het steunfonds 
74
rechtensector 
Kantar Public heeft de regelingen vanuit het steunfonds rechtensector geëvalueerd aan de hand van een enquête. 
Hierbij kwam naar voren dat meer dan driekwart van de bevraagden (zeer) tevreden waren over het gehele 
aanvraagproces. Meer dan 90% vond het makkelijk om de aanvraag in te dienen en vond het helder wat zij moeste 
aanleveren. Meer dan 9 op de 10 personen beoordeelde dat de aanvraag op tijd werd beoordeeld en dat de 
middelen snel werden uitgekeerd. Bijna iedereen ervoer dat zij meer tijd aan hun beroep konden besteden en 
daardoor zich konden blijven ontwikkelen. Dit leidde voor meer dan 80% van de respondenten tot het uitvoeren 
van meer werk en het opdoen van nieuwe inspiratie. 
Diverse specifieke regelingen werden positief beoordeeld door gebruikers, terwijl vooral 
zzp’ers kritischer zijn over de complementariteit van specifieke en generieke maatregelen 
De regeling Balkonscènes was een tijdelijke subsidieregeling van het Fonds Podiumkunsten tijdens de coronacrisis. 
Het doel was op kleine schaal mogelijkheden creëren voor ontmoetingen tussen podiumkunstenaars en het 
publiek, binnen de geldende beperkingen. Uit de evaluatie komt het beeld naar voren dat aanvragen van de 
regeling over het algemeen probleemloos verliep en volgens bijna negen op de tien makers een redelijke tot grote 
75
bijdrage heeft geleverd aan het doorzetten van hun culturele activiteiten . Ongeveer driekwart maakte ook gebruik 
van generieke coronasteun en vooral van de TOZO. Respondenten waren het meest tevreden over de snelheid 
waarmee generieke steun werd verleend en minder tevreden over de samenhang tussen verschillende 
coronasteun, hoewel 62% dit aspect met een 6 of hoger waardeerde. 
 
De Podiumstartregeling was een declaratieregeling van het Fonds Podiumkunsten. Podia konden achteraf, onder 
voorwaarden en met een vastgesteld maximumbedrag, het verschil tussen betaalde uitkoopsommen, honoraria en 
76
gages en de gerealiseerde kaartverkoop declareren. Uit de evaluatie komt het beeld naar voren dat de podia de 
regeling als een goede aanvulling zagen en erg positief waren over de samenwerking met het Fonds 
Podiumkunsten. Meer dan de helft had ook subsidie aangevraagd bij andere fondsen, gemeente of provincie en 
vrijwel alle podia maakten ook gebruik generieke coronasteun, zoals gemeentesubsidie (73%), NOW (64%) en TVL 
(56%). De podia waren positief over het totale pakket aan generieke coronasteun, de snelheid waarmee de steun 
beschikbaar was en de mate waarin verschillende coronasteun elkaar aanvulden. 
 
Met de tijdelijke regeling 2P Covid-19: een podium voor lokale makers wilde het Fonds Podiumkunsten podia, 
77
festivals en lokale makers de samenwerking aangaan door een nieuw of bestaand kleinschalig project uit te voeren 
binnen de op dat moment geldende coronamaatregelen. Uit de evaluatie komt het beeld naar voren dat aanvragen 
vooral muziek gerelateerd waren en partijen betrof die reeds gebruik maakten van het Fonds Podiumkunsten. Het 
merendeel van de aanvragers maakte ook gebruik van de generieke coronasteun. Voor de podia en festivals 
genereerde de regeling beperkte inkomsten, deze vloeiden vooral door naar betrokken zzp'ers. De aanvragers 
waardeerden het totale pakket aan generieke coronasteun, de snelheid waarmee de steun beschikbaar was en de 
mate waarin verschillende coronasteun elkaar aanvulden (complementariteit) positief, waarbij de complementariteit 
het laagst scoorde. 
 
 
74
  Evaluatieonderzoek ondersteuning rechthebbenden, Kantar Public, 20 februari 2023. 
75
  Evaluatie balkonscènes, R2 research in opdracht van het Fonds Podiumkunsten, Januari 2023. 
76
  Evaluatie podiumstartregeling, R2 research in opdracht van het Fonds Podiumkunsten, Januari 2023. 
77
  De aanvragers mochten niet al een programmeringssubsidie bij het Fonds hebben of meerjarig gesubsidieerd zijn.
