EVALUATIE CORONASTEUN CULTUURSECTOR 63 
Werkgelegenheid: Per deelsector 
Voornamelijk binnen de categorieën kunsten en media en entertainment is de afname van het aantal banen in 2020 
scherp (Tabel 5.24). In de categorie kunsten ligt het aantal banen in het derde kwartaal van 2020 26% onder het 
niveau van 2019, bij media en entertainment is het aantal zelfs 36% lager. Ook bij creatieve dienstverlening neemt 
het aantal banen af, maar wel minder sterk (-6%). De hele sector samen laat een afname van het aantal banen van 
22% zien in 2020. Er is daarna wel sterk herstel: in het derde kwartaal van 2021 ligt aantal banen nog slechts 1% 
onder het niveau van 2019. Tegen het derde kwartaal van 2022 is het aantal banen gestegen naar 12% van het 
niveau in 2019. Aan het einde van de coronacrisis ligt het aantal banen in de culturele en creatieve sector dus hoger 
dan voor de coronacrisis.  
 
Wanneer de cijfers voor werkgelegenheid worden uitgesplitst naar deelsector, blijken er grote onderlinge 
verschillen binnen de drie categorieën van de culturele en creatieve sector. Bijna alle deelsectoren verliezen banen 
in het eerste jaar van de coronacrisis. In 31 van de 40 deelsectoren is het aantal banen in het derde kwartaal van 
2020 lager dan in het derde kwartaal van 2019. De grootste dalingen is te zien bij uitgeverijen van computerspellen 
(-56%), persagentschappen (-43%), circus en variété (-30%), kunstuitleencentra (-25%) en reisinformatie- en 
reserveerbureaus (-24%).  
 
In het derde kwartaal van 2021 is al enig herstel zichtbaar: het aantal deelsectoren met evenveel of meer banen dan 
in het derde kwartaal van 2019 is gestegen van 9 naar 20. In het derde kwartaal van 2022 is het aantal deelsectoren 
met evenveel of meer banen dan in het derde kwartaal van 2019 toegenomen naar 27. Echter, een deel van de 
sectoren heeft ook in 2022 nog een sterk lager aantal banen dan in 2019. De afname is vooral sterk onder circus en 
variété (-63%), persagentschappen (-46%), vriendenkringen van cultuur (-25%) en uitgeverijen van tijdschriften (-
24%). 
 
Er zijn ook sectoren die gedurende de coronacrisis een sterke toename in het aantal banen vertonen. Zo nam het 
aantal banen in de deelsector overige uitgeverijen van software toe met 109% tussen 2019 en 2022. Ook banen in 
het maken van en uitgaven van geluidsopnamen (+53%), distributie van films en televisieproducties (+29%) en 
productie van films (geen televisiefilms) (+23%) laten een sterke toename zien. 
 
De deelsector theaters, schouwburen en concertgebouwen vertoont in het eerste jaar van de coronacrisis een 
afname van het aantal banen van 10%. In het tweede jaar lijkt er licht herstel en is het aantal banen 9% lager dan in 
2019. Tegen 2022 is het aantal banen meer dan hersteld en ligt 17% boven het aantal banen in 2019. Bij beoefenen 
van podiumkunst en produceren van podiumkunst zien we een vergelijkbaar verloop, waarbij het aantal banen in 
het produceren van podiumkunst in het derde kwartaal van 2021 al 12% boven het niveau van 2019 ligt. 
 
Onder musea is het aantal banen niet afgenomen in het eerste jaar van de coronacrisis. In het derde kwartaal van 
2020 lag het aantal banen 3% boven het niveau van 2019. In de jaren daarop nam het aantal banen verder toe, tot 
15% meer banen in 2022 vergeleken met 2019. Ook Kunstgalerieën en –expositieruimten laten een toename van 
het aantal banen zien in 2021 en 2022. 
 
Bioscopen lieten in 2020 een afname in het aantal banen van 16% zien. In 2021 herstelde zich dit deels tot een 
afname van 2% ten opzichte van 2019. Tegen het derde kwartaal van 2022 lag het aantal banen bij bioscopen 5% 
hoger dan in 2019.
