EVALUATIE CORONASTEUN CULTUURSECTOR 3 
2 Aanleiding 
Nu de coronacrisis achter ons ligt, ontstaat er behoefte en ruimte voor evaluatie. Door lessen te trekken uit deze 
uitzonderlijke periode, kan Nederland beter voorbereid de toekomst in. Daarnaast vraagt het uitgeven van een 
grote hoeveelheid publiek geld om verantwoording. Er is in totaal een bedrag van bijna € 2 miljard beschikbaar 
gesteld, waarvan een deel binnen de evaluatie valt. Hoofddoelstelling van voorliggende evaluatie is om zicht te 
geven op: 
● de doeltreffendheid en doelmatigheid van de getroffen specifieke maatregelen voor de culturele sector in het 
licht van de gestelde doelstellingen;  
● bedoelde en onbedoelde neveneffecten (positief en negatief) van de getroffen maatregelen  
● totstandkoming van de maatregelen, de inhoudelijke overwegingen daarbij en de samenwerking van OCW 
met de culturele sector en andere betrokkenen;  
● lessen die getrokken kunnen worden over het bovenstaande. 
 
Voorliggende evaluatie is primair een synthesestudie: deze wordt zoveel mogelijk uitgevoerd aan de hand van 
beschikbaar statistisch materiaal en beschikbare onderzoeken om onnodige administratieve lasten voor de sector 
te voorkomen. De Rijkscultuurfondsen voeren ook hun eigen evaluaties uit van de steunmaatregelen die zij met 
middelen vanuit OCW hebben gefinancierd. Deze evaluatie heeft daarom een focus op de effecten en vormgeving 
van de specifieke steunpakketten in hun geheel en legt minder detail op de vormgeving van regelingen bij de 
Rijkscultuurfondsen. Uiteraard nemen we de resultaten van evaluaties door de Rijkscultuurfondsen zelf mee, voor 
zover deze tijdig beschikbaar waren. In onderstaande sectie afbakening en definitief wordt ingegaan op de wijze 
waarop generieke maatregelen en de bestedingen via gemeenten en provincies worden meegenomen. 
2.1 Onderzoeksmethoden 
In deze evaluatie hebben we gebruik gemaakt van een bureaustudie, verkennende gesprekken, verdiepende 
(groeps-)interviews en een data-analyse. Daarbij is het uitgangspunt om zoveel mogelijk te werken met bestaand 
materiaal. Deze evaluatie vormt dus voornamelijk een synthese van reeds bestaande onderzoeken en openbare 
databronnen en vult deze aan met niet-openbare gegevens vanuit OCW, uitvoeringsorganisaties en het CBS.  
 
De analyse van bestaand bronnen synthetiseert inzichten uit bestaande onderzoeken en beleidsdocumenten over 
de coronasteun in de culturele sectoren. We bekijken enerzijds de steunmaatregelingen: beleidsdocumenten 
(nota’s en annotaties), wet- en regelgeving van de directies Erfgoed en Kunsten alsmede Media en creatieve 
Industrie van OCW en andere relevante directies en ministeries. Anderzijds bekijken we evaluaties en relevante 
documenten over corona(steun) en de culturele sector, zoals bijvoorbeeld gepubliceerd door de Boekmanstichting. 
 
Met interviews halen we extra informatie op die niet uit de analyse van de evaluaties en/of de literatuurstudie volgt. 
Tijdens het onderzoek zijn drie typen interviews uitgevoerd: 
● met verkennende gesprekken is in een vroeg stadium van het onderzoek een zo compleet mogelijk beeld 
geschetst van de steunmaatregelen en hun (beoogde) werking. Ook geven de verkennende gesprekken ons 
inzicht in de vraagstukken die leven onder de verschillende actoren. We hebben in de verkennende gesprekken 
gesproken met medewerkers van OCW, de Rijkscultuurfondsen en belangengroepen. Mede op basis van de 
informatie ui de verkennende gesprekken is een leidraad opgesteld voor de verdiepende interviews; 
● in verdiepende (groeps)interviews hebben we de informatie opgehaald in de eerste fase van het onderzoek 
uitgediept en ontstane beelden uit de bureaustudie en verkennende gesprekken getoetst. Om in kaart te
