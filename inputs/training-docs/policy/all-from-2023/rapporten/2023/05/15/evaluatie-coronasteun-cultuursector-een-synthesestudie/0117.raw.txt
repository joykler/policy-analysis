EVALUATIE CORONASTEUN CULTUURSECTOR 102 
De steun vanuit OCW aan de gemeenten en provincies verschilde sterk  
Door middel van spreiding van de steun via de specifieke steunpakketten is de specifieke steun vanuit OCW ook 
gespreid over provincies en gemeenten. Dit is te verklaren doordat de instellingen die deel uitmaken van de 
basisinfrastructuur niet gelijk verspreid zijn door het land. De provincie Zeeland bevatte, bijvoorbeeld, in 2016-2020 
289
geen instellingen die deel van de basisinfrastructuur uit maakte . Daarnaast werd de verdeling van de 
290
decentralisatie-uitkering voor gemeenten gebaseerd op de hoogte van hun uitgaven aan cultuur in 2019. 
Gemeenten die in 2019 dus relatief veel aan cultuur hadden besteed, konden ook rekenen op relatief veel steun 
vanuit het Rijk. De verschillen tussen gemeenten in ontvangen subsidiebedragen zijn vanuit dit perspectief goed te 
begrijpen. 
Provincies vulden de eigen rol verschillend in 
De afspraken over de rol van provincies zijn formeel vastgelegd in het Algemeen kader interbestuurlijke 
verhoudingen cultuur. Gedurende de pandemie bleek echter dat de provincie veel ruimte had om hun rol zelf in te 
291
vullen . Alle provincies hebben bovenop de landelijke steunpakketten, extra coronasteun aangeboden aan de 
sector. Ook hebben zij specifieke regelingen ingericht voor de eigen regionale context. Sommige provincies 
richtten echter meer regelingen in dan anderen en gaven ook meer uit aan coronasteun. Dit is (deels) toe te wijden 
aan de verschillende interpretaties van de rol van de provincies: provincie Zuid-Holland hanteerde als uitgangspunt 
het zoveel mogelijk helpen zonder er verantwoordelijkheid over te nemen. Provincie Limburg richtte zich aan de 
andere kant op de vastgelegde kerntaak. Noord-Brabant reflecteerde op of hun inzet passend was bij hun formele 
 
rol. Uit onze gesprekken volgt dat de provincie Utrecht een rol op zich nam om de coronasteun binnen de 
cultuurregio Utrecht (die geografisch nagenoeg overeenkomt met de provincie) te coördineren. Daarmee heeft de 
provincie zich niet enkel willen beperken tot alleen de eigen taak. De provincie Utrecht kijkt positief terug op de 
eigen rol. 
Respondenten zijn positief over de beleidsvrijheid voor decentrale overheden 
Hoewel een kwantitatief overzicht niet kan worden gegeven, zijn over het algemeen de ervaringen met de wijze 
waarop decentrale overheden zijn omgegaan met de decentrale vrijheid erg positief. Dit blijkt uit gesprekken met 
gemeenten en provincies, instellingen en ook de betrokken beleidsmakers van OCW. In een heel enkel geval lijkt 
een gemeente bewust gekozen om het geld dat weliswaar geoormerkt, maar niettemin voor cultuur was bestemd 
292
op een andere manier te besteden. In voornoemd recent NRC-artikel werden hier ook vraagtekens bij gesteld. 
Toch lijken deze voorbeelden de hoge uitzondering te zijn, en blijkt uit gesprekken dat ook door kleinere 
gemeenten een passende bestemming van het geld gezocht (en gevonden) is. De gemeente Súdwest-Fryslân heeft 
bijvoorbeeld de middelen aangewend om het verenigingsleven in bredere zin te ondersteunen. Om dit te doen zijn 
meerdere budgetten samengevoegd om vervolgens vanuit één voorziening de verenigingen te ondersteunen. Zo 
is een deel van het geld terechtgekomen bij buurtverenigingen of dorpshuizen. Respondenten kenden geen 
voorbeelden van gemeenten uit hun eigen netwerk of omgeving waar het geld – uiteindelijk – niet aan cultuur of 
aanverwante maatschappelijke doeleinden is besteed. Nota bene, we baseren ons hier enkel op basis van wat we 
hebben gehoord in de gesprekken bij de geselecteerde overheden en op basis van de beschikbare documentatie.  
 
289
  Cultuurmonitor Zeeland, nulmeting, juli 2022 
290
  Decembercirculaire gemeentefonds 2020 | Circulaire | Rijksoverheid.nl 
291
  Provinciaal kunst-en cultuurbeleid, Boekman, februari 2023 
292
  De discussie speelde bijvoorbeeld in de Gemeente Almelo: https://www.tubantia.nl/almelo/steungeld-voor-cultuur-zit-
nog-altijd-in-zak-van-gemeente-almelo-en-lijkt-daar-ook-te-blijven~af017dbd5/
