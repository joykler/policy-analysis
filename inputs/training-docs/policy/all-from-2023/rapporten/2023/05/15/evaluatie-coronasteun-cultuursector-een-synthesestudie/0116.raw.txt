EVALUATIE CORONASTEUN CULTUURSECTOR 101 
286
● Subsidies voor innovatief aanbod :  
● Het Amsterdams Fonds voor de Kunst (AFK) koos ervoor om kunstenprojecten die reflecteren op de 
pandemie te subsidiëren. Hiermee probeerde het fonds innovatie op zowel inhoudelijk vlak. namelijk over 
huidige crisissituatie, als op vorm te stimuleren. 
● Gemeente Maastricht richtte het Herstelfonds Cultuur Maastricht in voor 2021 en 2022. Dit fonds richtte 
287
zich zowel op het overeind houden van de culturele sector als het stimuleren van innovatieve activiteiten . 
Uit een evaluatie bleek dat deze regeling leidde tot het ontwikkelen van online programma’s door 
Evenementen Fashionclash en de Nederlandse Dansdagen. In de evaluatie werd benoemd dat dit de 
288
‘dynamiek’ binnen de sector heeft behouden. 
● Het stimuleren van crowdfunding: Ondersteunen van crowdfunding bij de provincie Noord-Brabant om geld 
op te halen bij het publiek voor digitale kunst. Dit was niet zo succesvol als gehoopt, maar dat zat vooral in een 
aantal knelpunten in de uitvoering. 
● Regeling ‘Jaarrond cultuur’: de gemeente Súdwest-Fryslân heeft een subsidieregeling ingericht met de 
bedoeling om culturele evenementen te spreiden over het kalenderjaar. Door de lockdown werden veel 
evenementen en kunstuitingen uitgesteld en zodra het weer kon, werd heel veel tegelijkertijd georganiseerd. 
Het doel van deze regeling was om ook cultuur in de wintermaanden stimuleren. Deze regeling werd intern 
positief geëvalueerd en er wordt naar gekeken of deze regeling ook buiten corona nog kan worden voortgezet. 
De gemeenten konden de steun via het gemeentefonds vrij besteden 
Van de €361 miljoen die gemeenten via het gemeentefonds hebben ontvangen, lijkt €97 miljoen (nog) niet besteed 
aan cultuur (per eind 2021). Aangezien een deel van de middelen in december 2021 is uitgekeerd is het te 
verwachten dat deze niet al in 2021 zijn uitgegeven door de gemeenten. De €120 miljoen aan coronasteun in 2020 
ging samen met een toename in uitgaven aan coronasteun van €66 miljoen ten opzichte van 2019. In 2021 
ontvingen de gemeenten €241 miljoen steun, en lagen de uitgaven aan cultuur €140 miljoen hoger dan in 2019. Bij 
elkaar hebben gemeenten in 2020 en 2021 dus €206 miljoen extra uitgegeven, tegenover een ontvangen steun van 
€361 miljoen. De baten uit cultuur van gemeenten zijn echter ook afgenomen. Mochten gemeenten de coronasteun 
ook hebben gebruikt om hun misgelopen inkomsten te compenseren, dan hadden zij hier €58 miljoen voor nodig. 
Daarmee hebben gemeenten €264 miljoen van de €361 miljoen aan steun uitgegeven aan cultuur, ofwel gebruikt 
om hun inkomsten uit cultuur te compenseren. Gemeenten hebben dus niet alle middelen voor lokale coronasteun 
uitgegeven in het jaar dat ze het hebben ontvangen.  
 
De meeste gemeenten gaven in de gesprekken met ons aan dat ten aanzien de voorzieningen die zij hadden 
ingericht met de Rijkssteun, de middelen nog niet op zijn op het moment dat wij ze spraken. Daar staat tegenover 
dat instellingen nog steeds gebruik kunnen maken van de steungelden ofwel dat daar een alternatieve maar 
passende bestemming voor wordt gevonden. Dit betekent overigens niet dat het altijd aan cultuur wordt 
uitgegeven. In bestaande bronnen zijn er ook voorbeelden genoemd dat gemeenten ervoor kiezen om het gehele 
verenigingsleven (ook buiten de culturele sector) te ondersteunen voor de gestegen energielasten. In onze 
gesprekken herkennen we dit beeld ook: de gemeente Súdwest-Fryslân heeft de regeling “Leve de vereniging” 
ingericht dat voor een belangrijk deel (maar niet alleen) gefinancierd is door deze middelen. De bredere 
ondersteuning van het (amateur)verenigingsleven sloot beter aan bij de lokale situatie. Hoewel het geld dus niet 
100% voor cultuur is aangewend, is het wel besteed aan ondersteuning van maatschappelijke instellingen. 
 
 
286
  Corona, cultuur en gemeenten, VNG/Berenschot, februari 2021 
287
  Subsidieregeling Herstelfonds Cultuur Maastricht 2021-2022, februari 2021 Gemeente Maastricht 
288
  Wat is er gebeurd met de extra gemeentelijke coronasteun voor de cultuursector? - NRC, 15 maart 2023
