EVALUATIE CORONASTEUN CULTUURSECTOR 80 
sector. Een medewerker van de Rijkscultuurfondsen benadrukt dat deze invloed met name op politiek vlak was: 
“Terugkomend op de aandacht voor het niet-gesubsidieerde deel van de podiumkunsten; die sector heeft echt 
hard gevochten om middelen vrij te krijgen via de Tweede Kamer om ondersteund te worden. Uiteindelijk is het 
niet OCW of de minister geweest die besloten heeft geld vrij te maken voor vrije producenten, maar het is echt door 
de Kamer gedaan.” 
 
Wat betreft de effecten van Unmute Us, dat in augustus en september 2021 diverse grootschalige protesten door 
het land organiseerde, geven geïnterviewden aan dat deze het beleid niet inhoudelijk hebben beïnvloed, maar dat 
de protesten wel hielpen bij het uitoefenen van politieke druk, wat heeft geleid tot het vrijmaken van middelen in 
de Tweede Kamer. Vanuit de Rijkscultuurfondsen klinkt tevens door dat de protesten indruk hebben gemaakt op 
de medewerkers.  
Rapport Boekmanstichting belangrijk geweest voor benadrukken belangen makers, maar 
onvolledig volgens Rijkscultuurfondsen 
Tijdens de interviews komt met name het rapport ‘Ongelijk getroffen, ongelijk gesteund’ van de Boekmanstichting 
naar voren. Verschillende geïnterviewden staan achter de inhoud van het rapport staan en geven aan dat het 
belangrijk is geweest om de aandacht voor makers te vergroten.  Tegelijkertijd geven vertegenwoordigers van de 
Rijkscultuurfondsen aan dat het geen volledig rapport was, omdat er al nieuwe regelingen in aanmaak waren die 
niet konden worden meegenomen in het onderzoek.  
6.2.3 Ervaren knelpunten in totstandkoming beleid 
Hoge werkdruk bij ministeries en Rijkscultuurfondsen bij de totstandkoming van het 
beleid 
Wat zowel in gesprekken met OCW, de Rijkscultuurfondsen en EZK naar voren komt, is dat er een hoge werkdruk 
is ontstaan tijdens de ontwikkeling van de steunmaatregelen. De taken rondom de ontwikkeling van de 
steunmaatregelen moesten worden opgepakt, maar tegelijkertijd gingen andere processen nog door. 
Medewerkers van OCW geven aan dat de werklast groot was en dat er ’s avonds veel moest worden doorgewerkt. 
Een andere vertegenwoordiger binnen OCW vertelt dat mensen overwerkt naar huis zijn gegaan. Hoewel in de 
interviews niet is genoemd dat de werkdruk invloed had op de kwaliteit van het beleid, wordt er wel genoemd dat 
de werkdruk ervaren is als knelpunt voor het welzijn van de betrokkenen in het proces van beleidsontwikkeling.  
 
De ervaren werkdruk geldt ook voor de Rijkscultuurfondsen, zo blijkt uit de interviews. Daarnaast geven 
vertegenwoordigers aan dat ook dat er veel psychologische druk op de werknemers van de Rijkscultuurfondsen 
heeft gerust. Werknemers van fondsen moesten bijvoorbeeld nee zeggen tegen mensen die aangeven steun nodig 
te hebben maar toch niet aan de kwaliteitseisen of specifieke voorwaarden voldeden: “Het is intern voor de collega's 
ook heel zwaar. Dat is echt de druk van al die honderden mensen die hun mailen en telefoneren. Dat is echt heftig”. 
 
Wat lijkt mee te hebben gespeeld in de werkdruk is dat er een sterk verantwoordelijkheidsgevoel voor de sector 
heerste bij medewerkers van OCW en de Rijkcultuurfondsen. Een vertegenwoordiger van OCW geeft aan dat “de 
drive en de enorme betrokkenheid van de beleidsmedewerkers dus ook een keerzijde heeft. Die mensen hebben 
zich echt zorgen gemaakt over de partners in het veld.” Een vertegenwoordiger van de Rijkscultuurfondsen herkent 
dat ook nu nog: “Maar het is niet zo dat dat als de beperkingen opgeheven zijn de werkdruk van de collega’s minder 
wordt. Integendeel, je ziet eigenlijk nu dat van medewerkers heel veel wordt verwacht. Ze voelen zich ook nog
