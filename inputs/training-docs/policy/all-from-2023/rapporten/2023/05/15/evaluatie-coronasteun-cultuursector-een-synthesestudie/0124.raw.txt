EVALUATIE CORONASTEUN CULTUURSECTOR 109 
instellingen die meerjarige subsidie ontvangen vanuit de Rijkscultuurfondsen in de periode 2017-2020 en 
filmproducenten komt 40 miljoen euro beschikbaar. 
Het doel van deze specifieke maatregel is tweedelig: enerzijds het waarborgen van continuïteit en anderzijds het in 
de gelegenheid stellen van instellingen om een doorstart te maken na de crisis. 
 
De aanvullende subsidie wordt ambtshalve verleend door OCW en de Rijkscultuurfondsen, dus er is geen sprake 
van een aanvraagprocedure. Zo worden de administratieve lasten bij instellingen gespaard.  
 
De hoogte van de aanvullende subsidie bedraagt 45 procent van de gemiddelde eigen inkomsten van de instelling 
in de jaren 2017 en 2018. Op dit bedrag wordt 25 procent van het vrij besteedbaar vermogen van de instelling 
(stand 2018) in mindering gebracht. De aanvullende subsidie is gemaximeerd op driemaal het structurele 
subsidiebedrag dat de instelling heeft ontvangen in 2018. 
 
Instellingen die geen of nauwelijks publieksactiviteiten uitvoeren zijn uitgesloten van aanvullende subsidie. Ook 
festivals of biënnales waarvan de hoofdactiviteit vóór 12 maart 2020 heeft plaatsgevonden, vallen niet onder de 
regeling.  
 
Makers vallen ook niet onder de aanvullende subsidie voor de cultuursector. Er wordt vanuit gegaan dat de steun 
aan instellingen ook bij makers terecht komt, aangezien zij opdrachten ontvangen vanuit de instellingen. Er is geen 
borging om te controleren in welke mate de steun aan instellingen daadwerkelijk bij makers terechtkomt. 
Opengestelde Monumentenlening 
De tweede maatregel betreft het beschikbaar stellen van 50 miljoen euro bij het Nationaal Restauratiefonds voor 
leningen aan Rijksmonumenten. Om in aanmerking te komen moet het om een publiekstoegankelijk rijksmonument 
gaan en moet er sprake zijn van inkomstenderving.  
 
De lening bedraagt minimaal 10.000 euro en maximaal 2 miljoen per eigenaar. De lening heeft een looptijd van 
vijftien jaar tegen een rente van 1 procent. Daarbij is er een mogelijkheid voor maximaal drie aflossingsvrije jaren. 
Er is mogelijkheid tot achterstelling. 
Investeren in regionale infrastructuur voor cultuur 
De derde regeling betreft het beschikbaar stellen van 48.5 miljoen euro om gemeenten en provincies te steunen 
bij het financieren van regionale musea. (pop)podia en filmtheaters. Deze middelen worden toebedeeld via het 
Mondriaan Fonds. Fonds Podiumkunsten en het Nederlands Filmfonds.  
 
De subsidie vanuit het Mondriaan Fonds bedraagt 50 procent van de kosten die in aanmerking komen voor de 
subsidie, tot maximaal 1 miljoen euro per museum. De kosten die in aanmerking komen zijn 45 procent van de 
gemiddelde eigen inkomsten in 2017 en 2018, onder aftrek van 25 procent van het vrij besteedbare vermogen per 
einde 2018. In totaal is er 16 miljoen euro beschikbaar voor de regeling bij het Mondriaan Fonds. 
 
Om in aanmerking te komen voor de subsidieregeling vanuit het Mondriaan Fonds, moet een instelling zijn 
geregistreerd in het museumregister. Ook moet de kernactiviteit bestaan uit het beheer en behoud van een 
gemeentelijke of provinciale collectie van cultureel erfgoed, of een collectie hebben die door provinciale of 
gemeentelijke middelen wordt beheerd en behouden, of een Rijkscollectie langdurig in bruikleen hebben en deze 
getoond hebben aan publiek. Verder moet het museum in gemiddeld meer dan 100.00 0 betalende bezoekers 
hebben gehad in 2017 en 2018, of het museum is voorgedragen voor opname in de basisinfrastructuur 2021-2024,
