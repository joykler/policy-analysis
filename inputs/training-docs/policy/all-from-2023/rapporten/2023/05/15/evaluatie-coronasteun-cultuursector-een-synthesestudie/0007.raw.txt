EVALUATIE CORONASTEUN CULTUURSECTOR vi 
in dit onderzoek hebben gevoerd. Als aandachtspunt werd wel een gebrek aan voorspelbaarheid genoemd. Het 
was niet duidelijk of en wanneer gemeenten nog extra steun via het gemeentefonds zouden krijgen, waardoor de 
gemeenten ook beperkt waren in de mogelijkheden voor steun.  
De sector voelde zich over het algemeen gesteund, maar er was ook onvrede 
De coulancemaatregelen waarmee voor de cultuursector van start ging, waren belangrijk om snel financiële ruimte 
te creëren en zorgen ook voor een sfeer van vertrouwen bij de instellingen. Ze werden positief ontvangen en breed 
gedragen, door overheid, gemeenten en publieke en private fondsen en opgevolgd door specifiek op de 
cultuursector gerichte maatregelen. De sector voelde zich daardoor over het algemeen gesteund en gehoord. 
Desondanks heerst er in sommige delen van de culturele sector nog onvrede. Dit geldt bijvoorbeeld voor een deel 
van de zzp'ers. Inmiddels is er ook sprake van een rechtszaak door De Kunstenbond waarin de Staat aansprakelijk 
wordt gesteld voor de volgens de Kunstenbond onevenredige coronaschade van zzp'ers. 
Gemeenten en provincies hebben onderling veel samengewerkt 
Decentrale overheden hebben elkaar opgezocht vanaf het begin van de pandemie. Bestaande 
samenwerkingsverbanden werden opgezocht om van elkaar te leren. Zo was er intensief contact tussen de G4-
gemeenten, de grootste Brabantse gemeenten en binnen de cultuurregio’s over de gemeentelijke steun. 
Decentrale overheden hebben zich in de steunverlening lang niet altijd tot de eigen wettelijke taak of bestaande 
subsidierelaties beperkt. 
Opbrengsten van beleid 
Over het algemeen geeft de evaluatie een positief beeld, maar we zien een kwetsbare 
sector 
Het algemene beeld vanuit deze evaluatie is dat het beleid effectief is geweest: de culturele infrastructuur is 
overeind gehouden. Deze conclusie wordt zowel ondersteund door de grote hoeveelheid beschikbare 
bronmateriaal dat wij hebben onderzocht (waaronder diverse evaluaties van afzonderlijke steunmaatregelen, die 
tot dezelfde conclusie komen) als door de ervaringen van gesprekspartners. Door OCW, medeoverheden, de 
fondsen en de sector is met de beste intenties hard gewerkt. Er werd steeds meer en goed samengewerkt en er 
werd hoofdzakelijk gewerkt op basis van vertrouwen in plaats van verantwoordingsplicht. Daardoor is een hoog 
bedrag aan steun uitgekeerd en zijn veel instellingen bereikt. Tegelijkertijd heeft het beleid soms ook niet kunnen 
brengen wat iedereen ervan had verwacht of gehoopt. Wij benoemen in dat kader ook dat de ondersteuning van 
makers pas (te) laat op gang is gekomen. Beleidsmakers van OCW hebben te lichtvaardig aangenomen dat makers 
zouden worden bereikt door middel van de werking van het ‘trickle-down’ principe. Daar gaan we hieronder nog 
verder op in. Maar de culturele sector kenmerkt zich ook door een meer fundamentele kwetsbaarheid. Sinds 
grootschalige bezuinigingen in de sector in 2011 zijn er veel vaste banen uit de sector verdwenen. Voor veel makers 
is een bestaan als zelfstandige de enige manier om in de culturele sector een bestaan te op te bouwen. Kunst en 
cultuur is voor makers een passie en zij zullen vaker dan in andere sectoren lage vergoedingen te accepteren, als 
ze maar hun beroep blijven beoefenen. Deze makers komen in acute problemen bij een gebeurtenis met zo’n 
impact als de coronacrisis.  
Het doel van beleid om de culturele infrastructuur overeind te houden, is grotendeels 
behaald 
Op basis van onze data-analyse kunnen we concluderen dat er bijna geen instellingen failliet zijn gegaan. Mede 
daaruit blijkt dat de continuïteit van de sector niet in gevaar is geweest, iets dat onze gesprekspartners over het
