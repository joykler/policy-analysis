EVALUATIE CORONASTEUN CULTUURSECTOR v 
Het behartigen van de belangen van de culturele sector bij andere ministeries verliep in 
het begin stroef  
In het begin van de crisis moest OCW erg haar best doen om de belangen van de culturele sector te behartigen ten 
overstaan van de andere ministeries. De specifieke economische structuur van de sector, met haar grote aandeel 
zzp'ers, sterke afhankelijkheid van subsidies en grote terugval in inkomsten door de coronacrisis waren voor andere 
ministeries niet altijd even vanzelfsprekend. Ook was OCW in het begin niet automatisch aangesloten op bestaande 
interdepartementale overlegstructuren.  
Met de Taskforce ontstond een succesvolle lobby vanuit de sector die goed samenwerkte 
met OCW 
Gelijk aan het begin van de pandemie in maart 2020 werd een Taskforce vanuit de culturele sector opgericht (met 
o.a. Kunsten ‘92, Creatieve Coalitie en de Kunstenbond), waar OCW mee samen werkte. De Taskforce bestond uit 
een brede vertegenwoordiging van partijen uit de sector en benadrukte de specifieke positie en behoeftes van 
cultuur.  De Taskforce speelde voor het ministerie een hele belangrijke rol, omdat dit voor OCW de toegang 
betekende tot informatie in de sector. Er is veel en intensief overlegd tussen OCW en de Taskforce. De 
samenwerking werd gekenmerkt door korte lijnen en regelmatig overleg. De Taskforce was dus succesvol en heeft 
een noodzakelijke rol gespeeld bij het verzamelen van informatie uit de culturele sector, die nodig was voor de 
totstandkoming van het beleid. Een dergelijke mate van afhankelijkheid van een ministerie jegens een lobby van 
een marktsector kan in een normaalsituatie bezwaarlijk zijn. Echter, in deze crisissfeer was het nodig om op deze 
manier de handen ineen te slaan, en in deze sfeer is de samenwerking vorm gegeven.   
Er ontstond een sfeer van vertrouwen 
Uit gesprekken met de betrokken partijen komt naar voren dat er als snel wederzijds begrip was tussen het 
ministerie, de Rijkscultuurfondsen en de sector over de uitzonderlijke situatie waarin iedereen zich bevond. Het 
ministerie gaf veel vertrouwen en maakte de lijnen kort, kwam naar voren in de gesprekken die we hebben gevoerd. 
Ook tussen de zes Rijkscultuurfondsen vond regelmatig overleg plaats, zo blijkt uit de gesprekken die we hebben 
gevoerd. Dit heeft geleid tot een gevoel van gezamenlijkheid, een constructieve samenwerking en een sfeer van 
vertrouwen. 
OCW gaf blijk van vertrouwen door het geven van beleidsvrijheid  
OCW heeft eerst de Rijkscultuurfondsen en later ook de decentrale overheden op een aantal terreinen 
beleidsvrijheid gegeven om de maatregelen vorm te geven. Dit ging in het geval van decentrale overheden in 
eerste instantie gepaard met ongemak bij het Ministerie over wie door de decentrale overheden zou worden 
geholpen, op welke wijze en tegen welk bedrag. De keuze hield ook in dat verantwoording over de steun niet meer 
centraal kon worden gegeven. Echter, er werd door de beleidsmakers aangenomen dat decentrale overheden 
beter in staat zijn om het steungeld gericht te besteden aan de sector. Wat betreft sommige subsidies was er minder 
of geen ruimte om af te wijken, bijvoorbeeld waar het de ambtelijke beschikking voor aanvullende subsidies aan 
meerjarig door het Rijk gesubsidieerde producerende instellingen betrof. In interviews kwam naar voren dat dit 
soms tot situaties leidde waarbij instellingen geld kregen dat ze zelf aangaven eigenlijk niet nodig hadden.  
Decentrale overheden hebben de beleidsvrijheid en het vertrouwen als positief ervaren 
Over het algemeen waren de gemeenten en provincies  tevreden over de samenwerking met het Rijk. De 
overleggen met decentrale overheden werden gedurende de pandemie verder geïntensiveerd. Voor zover 
decentrale overheden hier rechtstreeks bij waren betrokken, werd het contact met het ministerie als snel handelend, 
flexibel en welwillend ervaren. Dit volgt uit de documentstudie van eerdere evaluaties en uit de gesprekken die wij
