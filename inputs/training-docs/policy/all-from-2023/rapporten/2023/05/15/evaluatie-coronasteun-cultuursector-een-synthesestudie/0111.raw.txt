EVALUATIE CORONASTEUN CULTUURSECTOR 96 
● Provincies: het kabinet heeft €7,9 miljoen middelen beschikbaar gesteld aan provincies via een specifieke 
uitkering. Dit bedrag komt overeen met geleden schade door provincies, volgens de berekeningen van de IPO. 
Deze middelen zijn, in overleg met de provincies via een specifieke uitkering uitgekeerd. 
 
2021 
● Gemeenten: het kabinet heeft €50 miljoen en €41,6 miljoen beschikbaar gesteld voor gemeenten. Deze 
gelden zijn opnieuw toegevoegd aan het cluster cultuur en ontspanning in de algemene uitkering. Deze 
middelen waren wederom gebaseerd op de door AEF berekende schade voor gemeenten. Hierbij is ook 
gekeken naar de aansluiting op de nationale steunpakketten.   
● Provincies: het kabinet heeft €9,9 miljoen vrij gemaakt via de algemene uitkering van het provinciefonds. 
Hierbij is uitgegaan van de provincie specifieke vaste bedragen, maar is ook de berekende schade bij de 
provincies door het IPO meegenomen. 
 
Daarnaast is voor 2021 € 150 mln. door het kabinet beschikbaar gesteld. Ook hier was de hoogte van het bedrag 
gebaseerd op berekeningen van de VNG deels gebaseerd op inschattingen van AEF. Bij het overleg met de 
fondsbeheerders zat OCW ook aan tafel, opdat er synergie was tussen de steun die OCW beschikbaar stelde voor 
de nationale cultuur en de middelen voor de lokale en regionale cultuur. Samen met de fondsbeheerders heeft de 
minister van OCW de uitwerking van dit steunpakket op zich genomen. Om te bevorderen dat gemeenten de steun 
aan cultuur zouden besteden is aan de bestuurders en gemeenteraden van alle gemeenten een brief gestuurd. De 
middelen zijn via een decentralisatie uitkering, gebaseerd op de cultuuruitgaven van gemeenten in 2019, 
beschikbaar gesteld aan de gemeenten. Verder is voor 2021 aan provincies € 4,1 mln. via een specifieke uitkering 
verstrekt. 
Het negatieve financiële effect van de coronacrisis op gemeenten werd in 2020 al duidelijk 
De gemeentelijke middelen zijn beperkt en kwamen door de coronacrisis (niet alleen door cultuursteun) onder druk 
te staan. In 2020 heeft de VNG door AEF een onderzoek laten uitvoeren naar de financiële effecten van de 
coronacrisis op gemeenten. AEF verwachtte een financiële tegenslag van circa 1,5 - 2,8 miljard euro voor 
271
gemeenten in 2020 . Extra uitgaven aan cultuurpodia voor 2020 werden daar geschat tussen de 70 en 120 miljoen 
euro. In het rapport werd tussen de 3 en 20 miljoen euro extra uitgaven aan musea geraamd voor 2020. Deze 
schattingen zijn in de zomer van 2020 gebruikt bij de gesprekken tussen de VNG en het Rijk over compensatie voor 
272
de gemeenten . In 2022 publiceerde het CBS, in opdracht van OCW, de resultaten uit een enquête uitgezet onder 
273
provincies en gemeenten over hun cultuurbaten en -lasten . De totale cultuurlasten van gemeenten en provincies 
bedroegen 2,3 miljard euro in 2020 en 2.4 miljard euro in 2021 (Figuur 7.1). De uitgaven lagen daarmee licht hoger 
dan in 2017 en 2019. Vanaf 2019 namen de kosten bij de gemeente toe. Een deel van de gemeentelijke lasten 
wordt bekostigd door de baten die de cultuursector genereert. Voorbeelden zijn de entreegelden, 
lidmaatschappen en huur, waarmee de lasten voor een klein deel gecompenseerd worden (ruim 10%). Bij provincies 
nemen de totale cultuurlasten af vanaf 2020 en 2021.  
 
271
  Indicatie van de financiële effecten van de coronacrisis voor gemeenten, AEF, juli 2020 
272
  Actualisatie financiële effecten corona voor gemeenten AEF, oktober 2020 
273
  De bruikbare response was 11 van de 12 provincies en 294 van de 352 gemeenten, waarbij de response gelijk is 
verdeeld over grote en kleine gemeenten. Voor de overgebleven 58 gemeenten heeft het CBS de reguliere Iv3-uitvraag 
gebruikt (100% response), waarbij de uitsplitsing is gemaakt op basis van de gemiddelden onder gemeenten van 
vergelijkbare grootteklasse. Detaillering cultuurlasten gemeenten en provincies 2020-2021 (cbs.nl)
