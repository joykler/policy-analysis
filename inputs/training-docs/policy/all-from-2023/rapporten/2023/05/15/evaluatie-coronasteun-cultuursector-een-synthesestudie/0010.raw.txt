EVALUATIE CORONASTEUN CULTUURSECTOR ix 
Er is een aantal redenen te noemen voor de beperkte werkzaamheid van trickle-down. Ten eerste was het niet 
afdwingbaar. Daarnaast zijn vooral makers bereikt met wie instellingen een connectie hebben. Niet alle makers zijn 
bekend bij of hebben een verbinding met instellingen. Deze groep wordt moeilijker bereikt via trickle-down. Een 
andere reden was dat instellingen de steun ook hun eigen continuïteit moesten borgen, bijvoorbeeld door 
medewerkers in loondienst te houden. De onzekerheid van de ontwikkelingen van de pandemie en de steun 
maakten instellingen terughoudender met het uitgeven van het steungeld.  
 
Het is overigens niet zo dat trickle-down helemaal niet heeft gewerkt. Er werden wel degelijk ook makers ingehuurd 
en opdrachten verstrekt. Het daarbij is onduidelijk wat het alternatief zou zijn geweest voor trickle-down, behalve 
meer genereuze vormgeving van generieke steunmaatregelen (specifiek de inkomensvoorziening TOZO), die dan 
ook voor de rest van de economie zouden gelden.   
 
Makers hebben over het algemeen slechts beperkt hun kunst kunnen uitoefenen door de beperkende maatregelen 
tijdens de coronacrisis. Er zijn enkele voorbeelden van regelingen die makers in de gelegenheid hebben gesteld 
om hun kunst toch te beoefenen. Deze zijn over het algemeen als zeer positief ervaren. Ook de amateurkunst in 
verenigingsverband kwam door de coronacrisis stil te liggen en kon beperkt gebruik maken van landelijke 
regelingen. 
Gemeenten en provincies konden effectieve maatregelen nemen of voortzetten dankzij de 
steun vanuit het Rijk  
Uit ons onderzoek naar gemeenten en provincies volgt dat instellingen en makers niet zonder de noodsteun van 
decentrale overheden konden, en dat gemeenten en provincies op hun beurt uiteindelijk aanvullende steun vanuit 
het Rijk nodig hadden om de steun te kunnen blijven verlenen. Dankzij de steun van het Rijk hebben decentrale 
overheden de noodsteun kunnen continueren en in meerdere gevallen ook extra steunmaatregelingen kunnen 
treffen om de sector te steunen. We hebben in dit onderzoek enkele gerichte gesprekken met gemeenten en 
provincies gevoerd om in kaart te brengen op welke wijze het geld is besteed. Daaruit komt een algeheel positief 
beeld uit naar voren. Gemeenten en provincies zijn te spreken over het gegeven vertrouwen en de beleidsvrijheid. 
Dit vertrouwen lijkt ook gerechtvaardigd te zijn geweest. Uit de gevoerde gesprekken en genoemde voorbeelden 
blijkt dat veel gemeenten en provincies daadwerkelijk in staat zijn gebleken om laagdrempeligere steun te verlenen 
dan het Rijk, vaak met kleinere bedragen en eenvoudigere aanvraagprocedures.  
 
7
Uit cijfers blijkt dat niet al het geld doeltreffend terecht is gekomen: zo blijkt uit de cijfers dat €97 miljoen van de 
8
€389 miljoen euro van het geld dat via het gemeentefonds is uitgekeerd in 2020 en 2021 nog niet was uitgegeven 
aan cultuur. Aangezien een deel van dit geld eind 2021 bij de gemeenten terecht kwam, is het mogelijk dat zij veel 
van dit geld wel in 2022 aan cultuur hebben besteed. Hoewel wij deze gemeenten niet hebben gesproken, wordt 
er in bestaande bronnen ook melding gemaakt van met name kleinere en middelgrote gemeenten die niet zo snel 
een bestemming konden vinden voor het geld dat voor cultuur was bestemd. In gesprekken die wij met gemeenten 
hebben gevoerd blijkt ook dat de ‘potjes’ met steungeld vaak nog niet op zijn. Enkele gemeenten die wij hebben 
gesproken hebben nog steeds een budget over dat beschikbaar is voor cultuur. De sector zit met de inflatie, de 
hoge energieprijzen en ook de nasleep van de coronacrisis (zoals terugloop bezoekersaantallen) nog steeds in 
zwaar weer. De provincies hebben een beperktere rol ten aanzien van cultuur en ook minder geld vanuit het Rijk 
ontvangen. We zien dat provincies niettemin een actieve rol op zich hebben genomen bij de sectorale steun. We 
hebben voorbeelden gezien waarbij provincies ook buiten de eigen bevoegdheidssfeer steun hebben verleend. 
 
7
  Op basis van Iv-3 enquête van het CBS. Zie ook hoofdstuk 8. 
8
  Op basis van cijfers van BZK.
