EVALUATIE CORONASTEUN CULTUURSECTOR 147 
Tabel E.14 Verhouding tussen het gebruik van generieke steunmaatregelen en specifieke steun. Onder 
specifieke steun verstaan we bedragen die zijn ontvangen vanuit steunpakketten 1-5 plus inkomsten 
uit fondsen. Een percentage van meer dan 100% betekent dat er meer steun vanuit generieke 
bronnen is ontvangen dan specifieke steun. 
Jaar Gemiddeld Mediaan Aantal instellingen 
2020 295,5% 147,4% 259 
2021 592,9% 25,9% 850 
Bron: Analyse CBS microdata (2023), uitgevoerd door SEO Economisch Onderzoek 
Uit tabel Tabel E.14 blijkt dat instellingen die zowel generieke als specifieke steun hebben ontvangen in 2020 relatief 
meer gebruik hebben gemaakt van generieke steun. Zo ontvingen deze instellingen in de mediaan anderhalf keer 
zoveel generieke steun als specifieke steun in 2020. In 2021 is dit echter andersom, en ontvangen instellingen 
ongeveer 4 keer zoveel financiële steun vanuit de steunpakketten en fondsen dan uit generieke maatregelen. Er is 
sprake van veel heterogeniteit onder deze instellingen, te zien aan het grote verschil tussen de mediaan en het 
gemiddelde: Sommige instellingen zijn in zeer grote mate ondersteund door generieke maatregelen, en hebben 
slechts in beperkte mate gebruik gemaakt van specifieke steun.  Deze cijfers hebben betrekking op zowel zzp’ers 
als grotere instellingen. 
Tabel E.15 Verhouding tussen totaal ontvangen subsidies van meerjarig structureel ondersteunde instellingen, 
en de jaarlijkse omzet op basis van btw-aangiften. Een percentage van meer dan 100% geeft aan dat 
de totale ontvangen subsidies meer bedragen dan de eigen omzet op basis van de btw-aangiften. 
Jaar Gemiddeld Mediaan Aantal instellingen 
2017 523,8% 244,5% 90 
2018 407,5% 221,7% 92 
2019 764,2% 235,1% 96 
2020 10325,6% 603,1% 95 
Bron: Analyse van CBS microdata (2023), uitgevoerd door SEO Economisch Onderzoek 
In Tabel E.15 staan de jaarlijkse verhoudingen tussen de totale subsidies ontvangen door structureel 
gesubsidieerde instellingen, vergeleken met de jaarlijkse omzet (op basis van btw-aangiften). Hieruit blijkt dat de 
totale subsidies een groot aandeel vormen in de baten van de instellingen, vergeleken met de eigen omzet. In 2020 
is er een duidelijke toename te zien in de relatieve bijdrage van subsidies vergeleken met de voorgaande jaren. 
Tegelijk neemt ook de verscheidenheid tussen de instellingen toe, gezien het zeer sterk stijgende gemiddelde 
vergeleken met de mediaan. Voor 2021 zijn de gegevens slechts in beperkte mate bekend (slechts 14 instellingen 
in totaal), waardoor ze uit de tabel zijn weggelaten. 
 
Ten slotte laat Figuur E.9 zien hoe de omzet zich heeft ontwikkeld voor de instellingen die structurele en/of 
specifieke steun hebben ontvangen, op basis van btw-aangiften. Hieruit blijkt dat zowel de gemiddelde en de 
mediane omzet hard zijn gedaald gedurende 2020, en pas in de tweede helft van 2021 herstellen naar een 
vergelijkbaar niveau als voor de pandemie. Ook de spreiding van de omzet is in deze periode gedaald, wat aangeeft 
dat de instellingen allen tezamen een daling hebben meegemaakt, en de pandemie niet slechts een subset van 
instellingen heeft aangetast. Medio 2022 ligt de gemiddelde en mediane omzet op een vergelijkbaar niveau als aan
