EVALUATIE CORONASTEUN CULTUURSECTOR 95 
Ook de provincies richten de steun aan de regionale infrastructuur op diverse manieren in 
Provincies hebben een aanzienlijk kleiner aantal subsidierelaties in de culturele sector dan gemeenten of het Rijk. 
Zij hebben dan ook veelal een stuk minder geld gekregen vanuit het Rijk. Dat wil niet zeggen dat provincies geen 
belangrijke rol hebben gespeeld bij het verdelen van de steun. De Provincie Utrecht heeft er bijvoorbeeld voor 
gekozen om bij aanvang van de pandemie al breder te kijken naar de sector en zich in de steun niet alleen te 
265
beperken tot de eigen subsidierelaties. Provincies hebben onder meer de volgende type regelingen ingevoerd : 
● Noodsteun: provincies hielpen gesubsidieerde instellingen met op korte termijn financieel te overleven. 
● Coulancemaatregelen: normaliter staat tegenover de subsidie voorwaardes waaraan de instelling moet 
voldoen. Provincies kozen er vaak voor maatregelen naar aanleiding van het niet voldoen aan de voorwaarden 
niet te handhaven.  
● Opstartregelingen: instellingen die veel kosten moesten maken om zich aan te passen aan de maatregelen 
konden subsidies verkrijgen bij Provincie Utrecht. 
● Overbruggingsregeling: de financiële schade die instellingen opliepen door de pandemie konden 
gecompenseerd worden met een subsidies door Provincie Utrecht. Een onafhankelijke adviescommissie 
beoordeelde de aanvragen.  
Fors gesubsidieerde instellingen ontvingen relatief beperkt gemeentelijke noodsteun 
Gesubsidieerde instellingen die jaarlijks meer dan €1 miljoen subsidie ontvangen, hebben relatief beperkt 
266
gemeentelijke noodsteun gekregen . Slechts 17% van de gesubsidieerde instellingen hebben gemeentelijke 
noodsteun ontvangen. Veel van deze instellingen ontvingen al generieke of specifieke steun van het rijk of via 
Rijkscultuurfondsen. In een enquête uitgevoerd door de Taskforce culturele en creatieve sector gaven de grote 
instellingen aan dit geld niet nodig te hebben. De steun die wel werd verleend, bestond met name uit de financiële 
steun in de vorm van de huur van gebouwen (uitstel van betaling of huurverlaging). 
Het Rijk ging over tot het steunen van medeoverheden om de financiële effecten van 
corona te beperken 
In april 2020 hebben het kabinet en de medeoverheden een regiegroep ingericht met de taak het in kaart brengen 
267
van de financiële effecten van de coronacrisis voor de medeoverheden . Dit leidde tot een compensatiepakket 
voor de medeoverheden om hen te ondersteunen in het uitvoeren van hun taken, waaronder compensatie om de 
268
lokale culturele infrastructuur te ondersteunen . Het uitgangspunt daarbij was dat medeoverheden er als gevolg 
269
van de corona-aanpak niet slechter voor komen te staan dan daarvoor . Gedurende de pandemie heeft het kabinet 
270
op verschillende momenten middelen beschikbaar gesteld aan de gemeenten en provincies : 
 
2020 
● Gemeenten: in het eerste jaar van de pandemie heeft het kabinet twee keer €60 miljoen middelen vrij gemaakt 
voor de gemeenten via het gemeentefonds. Dit bedrag is gebaseerd op de geleden schade door gemeenten. 
Dit bedrag is tot stand gekomen in overleg tussen de fondsbeheerders en de VNG op basis van ramingen die 
AEF in opdracht van de VNG had gemaakt. Deze middelen zijn, in overleg met de VNG en gemeenten, 
toegevoegd aan het bestaande cluster cultuur en ontspanning in de algemene uitkering. 
 
265
  Corona, cultuur en gemeenten, VNG/Berenschot, februari 2021 
266
  Memo Taskforce culturele en creatieve sector, conclusies uitvraag coronasteun door gemeenten, juni 2021 
267
  Meicirculaire gemeentefonds 2020, BZK, mei 2020 
268
  Coronacrisis: extra rijksmiddelen voor de lokale cultuur, OCW, december 2020 
269
  Kamerbrief Min BZK betreffende compensatiepakket coronacrisis medeoverheden d.d. 28 mei 2020 
270
  Informatie aangeleverd door OCW en BZK, april 2023
