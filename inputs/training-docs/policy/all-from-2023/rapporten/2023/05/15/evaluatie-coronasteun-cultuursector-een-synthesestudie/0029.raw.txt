EVALUATIE CORONASTEUN CULTUURSECTOR 14 
43
economentermen ook wel ‘sc arri ng’ genoemd ). Daarnaast noemt de minister het aanpassen van de cultuursector 
naar 'meer digitaal, al dan niet in combinatie met een live-beleving. Het steunpakket is bedoeld om deze transitie 
te ondersteunen'. 
 
Binnen het tweede steunpakket was aandacht voor specifieke disciplines en voor niet-gesubsidieerde instellingen. 
Middelen gingen specifiek naar: instellingen die toegelaten waren voor de nieuwe BIS maar waarvoor geen subsidie 
meer was, private musea en kunstcollecties van nationaal belang, varend erfgoed, filmproducties en gemeenten 
om lokale infrastructuur te ondersteunen. Daarnaast was er in dit tweede pakket extra aandacht voor makers. Voor 
het opstellen van dit steunpakket heeft OCW overleg gevoerd met andere overheden en met (verenigingen van) 
instellingen en makers in de cultuursector. Ook noemt de Minister dat op verzoek van de Tweede Kamer er extra 
 44
aandacht was voor kunstenaars en creatieve professionals . In het steunpakket gingen extra middelen naar 
innovatie en de transitie van werkwijzen en verdienvermogen. Daarnaast wordt in kamerbrief benoemd dat CBS-
onderzoek laat zien dat zzp’ers in de culturele en creatieve industrie bijzonder hard geraakt waren door de 
45
coronamaatregelen . Deze bevinding heeft OCW gemotiveerd meer steun aan de makers uit te keren. 
 
De minister maakt ook duidelijk dat de steun niet enkel bedoeld is om te compenseren voor gederfde inkomsten, 
maar dat ook het voortzetten van creatieve activiteiten een doel is: ‘ik hecht eraan te benadrukken dat onderstaande 
maatregelen erop gericht zijn om instellingen en makers in de culturele en creatieve sector te ondersteunen bij de 
productie van tentoonstellingen, films en voorstellingen en zo de rijke culturele infrastructuur in ons land in stand te 
houden. Niet alleen om het publiek ook in deze tijd te blijven bedienen, maar juist ook om de werkgelegenheid in 
de sector op peil te houden. Met name de instellingen die middelen ontvangen uit dit steunpakket hebben de 
verantwoordelijkheid om werkgelegenheid voor makers’. 
46
Met het derde steunpakket werd ingezet op het steunen van de makers via de fondsen 
In de eerdere pakketten ging de minister uit van de ‘trickle-down’ theorie, waarbij subsidies aan fondsen werden 
47
uitgekeerd, die instellingen moesten bereiken . Deze instellingen werden geacht de makers opdrachten te 
gunnen, waardoor hun inkomen op peil bleef. De minister signaleerde echter dat de eerdere steun niet voldoende 
bij de makers belandde: “hoewel de steunpakketten voor de culturele en creatieve sector zoveel mogelijk mee 
48
ademen met de situatie, zie ik dat dit voor makers nu niet voldoende is” aldus de minister op 10 februari 2021. Het 
doel van het derde pakket was dan ook om makers meer direct te steunen.  
 
In het derde pakket koos de minister daarom voor aanvullende steun specifiek gericht op de makers. In de praktijk 
werd er voor gekozen om via de fondsen subsidies direct aan makers uit te keren, in plaats van via instellingen. Het 
ging hierbij niet enkel om inkomenssteun. Het kabinet wilde ook dat makers hun creatieve proces konden blijven 
voortzetten. Ook werd een deel van de steun direct gekoppeld aan creatieve activiteiten, zoals het produceren van 
een film of het ontwikkelen van nieuwe tentoonstellingen. De steun loopt daarmee via het uitoefenen van creatieve 
activiteiten en was geen vrij besteedbare inkomenssteun voor makers. De doelmatigheid en doeltreffendheid 
werden gewaarborgd door de extra steun aan de makers te laten verlopen via reeds bestaande regelingen. 
 
43
  Zie bijvoorbeeld Coronapublicatie 'Van coronasteun naar generiek beleid: Inzichten voor een langetermijnstrategie' | 
CPB.nl en Notitie 'Economische analyse steunpakket 2020' | CPB.nl. 
44
  Uitwerking maatregelen tweede specifieke pakket voor de culturele en creatieve sector, OCW, augustus 2020 
45
  Uitwerking maatregelen tweede specifieke pakket voor de culturele en creatieve sector, OCW, augustus 2020 
46
  Dit betreft maatregelen in de periode januari tot en met juni 2021 
47
  Brief regering over uitwerking 3e pakket van 10 februari 2021, OCW, februari 2021 
48
  Brief regering over uitwerking 3e pakket van 10 februari 2021, OCW, februari 2021
