EVALUATIE CORONASTEUN CULTUURSECTOR 25 
Nederlands Letterenfonds kon bijvoorbeeld een korte proceduretijd bewerkstelligen door beoordelingen (deels) 
te baseren op eerdere besluiten: ‘Zo slaagde het fonds erin om makers binnen drie dagen tot drie weken besluit en 
108
betaling te geven’ . Het Fonds Podiumkunsten geeft daarnaast aan dat ook de ontwikkeling van nieuwe 
regelingen bijzonder snel ging: ‘normaal gesproken neemt het realiseren van een nieuwe regeling vele maanden 
in beslag. (…) Bij de coronasteun was echter snelheid geboden. Daarom werden regelingen sneller ontwikkeld en 
is gekozen voor een zo licht mogelijke toets om aanvragen snel te kunnen behandelen zonder de doelmatigheid 
109
en rechtmatigheid uit het oog te verliezen.’  
Met de steunpakketten zijn veel instellingen financieel gered 
110
Met het eerste steunpakket is een grote afname van de eigen inkomsten van instellingen tegengaan . Zonder het 
steunpakket hadden de instellingen grote negatieve saldo’s gehad. OCW concludeerde zelf dat het eerste 
111
steunpakket bij de bereikte instellingen een negatief exploitatieresultaat heeft voorkomen . De eerdere 
benoemde doelen, de culturele instellingen overeind houden en banen behouden ziet het ministerie als behaald. 
Ook volgens het onderzoek van Platform ACCT, in opdracht van de Taskforce Culturele en Creatieve sector 
(Taskforce CCS), hebben de steunpakketten het merendeel van de culturele en creatieve infrastructuur overeind 
112
geholpen gedurende de pandemie . Door de financiële steun vanuit het Rijk, maar ook de decentrale overheden 
en andere fondsen is de ‘vitale infrastructuur’ blijven bestaan. Uit de evaluatie van de coronaregelingen van het 
Mondriaan Fonds kom bijvoorbeeld uniform het beeld naar voor dat de betreffende instellingen dankzij de 
113
verleende steun overeind zijn gebleven. 
De amateurkunsten zijn hard geraakt door de pandemie 
Op de amateurkunsten had de coronaperiode een grote impact. Door de coronamaatregelen waren de reguliere 
activiteiten van verenigingen vrijwel onmogelijk. Voor de pandemie daalde het aantal leden van verenigingen. Dit 
duurde voort tijdens de lockdowns. Echter kwamen er in, in tegenstelling tot de vorige jaren, ook geen nieuwe 
114
leden bij. Uit de LKCA monitor werd duidelijk dat de helft van de verenigingen financiële schade leden in 2020. 
115
Deze verenigingen hadden gemiddeld €3.500 aan financiële schade . De orkesten en toneelverenigingen leden 
nog meer schade dan gemiddeld. Tegelijkertijd had minder dan 10% van de verenigingen en informele verbanden 
gebruik kunnen maken van de financiële steunregelingen in juli 2020. Gedurende deze periode zijn de 
verenigingen somber geworden over de toekomst. Zij schatten bijvoorbeeld vaker in dat zij over een jaar niet meer 
bestaan. 
De positie van zzp’ers in de culturele sector verslechterde gedurende de coronacrisis 
Gedurende de coronacrisis zijn de gewerkte uren van zelfstandigen veel sterker gedaald dan van werknemers in de 
culturele sector. Ook bleken de gemaakte uren van zzp’ers in de cultuur en recreatie sector het meest te zijn gedaald 
116
in vergelijking met de andere sectoren in 2020 en de eerste helft van 2021 . In hoofdstuk 5.4 van dit rapport 
brengen we de cijfers over de ontwikkeling van het aantal zzp'ers en de omzet van zzp'ers in beeld op basis van 
cijfers van het CBS. 
 
108
  Jaarverslag 2020 (letterenfonds.nl) 
109
  JaarverslagFondsPodiumkunsten2021.pdf  
110
  Kamerbrief: Vierde specifieke steunpakket culturele en creatieve sector voor derde kwartaal 2021, OCW, juni 2021 
111
  Kamerbrief: Vierde specifieke steunpakket culturele en creatieve sector voor derde kwartaal 2021, OCW, juni 2021 
112
  Noodsteun in de culturele en creatieve keten, Platform ACCT, november 2021 
113
  Evaluatie Coronaregelingen Mondriaan Fonds, KWINK groep in opdracht van het Mondriaan Fonds, 2023. 
114
  Gevolgen Coronavirus voor amateurkunst, LKCA 2020 
115
  Verenigingsmonitor 2021, LKCA, september 2021 
116
  Zelfstandigen hard geraakt door coronacrisis, ESB, januari 2022
