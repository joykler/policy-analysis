EVALUATIE CORONASTEUN CULTUURSECTOR 38 
Figuur 5.4 Overzicht van geldstromen specifieke steun (in miljoenen) 
Bron: SEO Economisch Onderzoek (2023), op basis van begrote bedragen zoals gerapporteerd in het overzicht specifieke 
steunpakketten cultuur (stand mei 2022, geprint 8 juli 2022) van OCW. Een bredere pijl geeft een grotere geldstroom 
aan.  
Cijfers over de realisaties van de steun door Rijkscultuurfondsen zijn gebaseerd op verschillende bronnen: 
verantwoordingsdocumenten, jaarverslagen en een overzichtstabel die de Rijkscultuurfondsen hebben ingevuld 
voor OCW. Tussen de verschillende bronnen kunnen verschillen ontstaan in aantallen en bedragen, doordat 
regelingen vaak doorliepen na verschillende rapporteringsmomenten. Zo kan het zijn dat een toegekende subsidie 
uit 2020 in 2021 is verlaagd of verhoogd omdat de omstandigheden van de aanvrager zijn veranderd. In een 
dergelijk geval ontstaat een discrepantie tussen de cijfers over 2020 en die over 2021. In het opgestelde overzicht 
is zo veel mogelijk uitgegaan van de meest recente stand van zaken. Tijdens het onderzoek zijn de tabellen 
voorgelegd aan de Rijkscultuurfondsen om de uitkomsten te toetsen. 
 
Over de geografische spreiding is niet bij elke regeling data beschikbaar. In de gevallen waar dat wel zo is tonen 
we een overzicht van de spreiding en leggen die naast een maatstaf die de spreiding relativeert. Denk daarbij aan 
een vergelijking met het aandeel inwoners of aandeel kunstenaars.  
5.3.2 Specifieke steun direct vanuit OCW 
Een deel van de subsidies voor de culturele en creatieve sector wordt direct vanuit OCW betaald. Dit betreft een 
deel van de BIS, musea die onder de Erfgoedwet vallen en enkele overige instellingen. Deze overige instellingen 
bestaan uit NEMO, Sieboldhuis, het Onderwijsmuseum, het Nederlands Instituut voor Beeld en Geluid en het Radio 
Filharmonisch Orkest en Groot Omroepkoor. OCW is namelijk “ook voor deze instellingen verantwoordelijk en deze 
167
instellingen hebben te maken met soortgelijke problematiek als de instellingen in de BIS”. 
 
167
  Kamerbrief over de uitwerking van de aanvullende ondersteuning € 300 miljoen culturele en creatieve sector | 
Kamerstuk | Rijksoverheid.nl
