EVALUATIE CORONASTEUN CULTUURSECTOR 81 
steeds ontzettend verantwoordelijk en betrokken, maar ik heb het gevoel dat ze nu ook nog heel erg onder druk 
staan.” 
Tijdsdruk bij de totstandkoming van het beleid en het uitgave van de steun, maar proces 
van uitkering geld traag 
Wat tijdens de totstandkoming van het beleid vooral als knelpunt werd ervaren door OCW en de 
Rijkscultuurfondsen is dat er veel tijdsdruk was. Hierdoor ontstond bij hen een spanningsveld tussen enerzijds 
snelheid en anderzijds rechtmatigheid. De druk om snel steunmaatregelen te vormen was hoog, waardoor het 
onder andere niet altijd lukte om de volledige doelgroep te bereiken. In het kader van de hoge tijdsdruk was het 
voor Rijkscultuurfondsen belemmerend dat ze bij het ontwikkelen van nieuwe steunmaatregelen relatief lang 
moesten wachten op de toetsing en goedkeuring door OCW en de Tweede Kamer. 
 
Ook moest de steun binnen een korte periode uitgegeven worden, waardoor snel geschakeld moest worden en 
het voor makers lastig was om goede aanvragen te schrijven. Zo werden er bijvoorbeeld in september middelen 
uitgekeerd, die aan het einde van het jaar uitgegeven moesten zijn. Door Rijkscultuurfondsen is opgemerkt dat er 
soms druk vanuit het ministerie van Financiën werd gevoeld, bijvoorbeeld om niet bestede middelen direct terug 
te storten. Dit was volgens een Rijkscultuurfonds begrijpelijk omdat het toch om extra middel ten laste van de 
schatkist gaat. 
 
Tegelijkertijd wordt het proces van het uitkeren van middelen vanuit OCW soms traag genoemd: er werd 
bijvoorbeeld in december aangekondigd dat er extra middelen kwamen, die in maart van het volgende jaar 
uitgekeerd werden. 
Korte termijn coronamaatregelen bemoeilijkten lange termijn visie voor steun-
maatregelen 
In de gesprekken komt naar voren dat de snelle ontwikkelingen in het coronabeleid (de coronamaatregelen) als 
gevolg hadden dat de steunpakketten ad hoc ontwikkeld moesten worden. Zo wordt binnen OCW aangegeven dat 
het kabinetsbeleid over deze pandemie steeds over een korte periode van enkele weken ging en “bij elk pakket 
horen eigenlijk weer nieuwe steunpakketten.” Een medewerker van OCW geeft aan dat door dit korte termijn beleid 
het “voor de sector, en voor ons, lastig was om een rode draad te ontwikkelen”. In de sector wordt aangegeven dat 
er “19 protocollen geweest zijn in 22 maanden, dus gemiddeld werden er elke maand coronamaatregelen 
aangepast (…) en daar werden dan steunmaatregelen aan gekoppeld. Maar er was geen duidelijkheid over de 
maanden daarna (…) er miste wel een duidelijke lange termijn visie”. 
6.2.4 Adviezen voor de toekomst 
Werknemers beschermen tegen werkdruk 
De coronacrisis heeft veel impact gehad op de werknemers van OCW, de Rijkscultuurfondsen alsmede de mensen 
in de taskforce. In de interviews wordt genoemd dat bij volgende crises moet worden nagedacht over het rouleren 
van mensen in zowel de crisisteams van OCW als in de taskforce. Aansluitend wordt er aangegeven dat er meer 
ruimte en rust mag worden genomen door ambtenaren in het proces van het ontwikkelen van beleid.
