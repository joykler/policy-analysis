EVALUATIE CORONASTEUN CULTUURSECTOR 76 
 
Werkgelegenheid in loondienst laat een dip zien in 2020, maar hersteld daarna snel voor het merendeel van de 
deelsectoren in de culturele en creatieve sector. In 31 van de 40 deelsectoren is het aantal banen in het derde 
kwartaal van 2020 lager dan in het derde kwartaal van 2019. In het derde kwartaal van 2022 is dit grotendeels 
hersteld en hebben 13 van de 40 deelsectoren minder banen dan in 2019. Vooral deelsectoren die relatief veel 
aanspraak hebben gemaakt op generieke en specifieke steun laten een snel herstel zien van werkgelegenheid, en 
zelfs groei van het aantal banen. In het derde kwartaal van 2022 lag het aantal banen in de sector theaters, 
schouwburgen en concertgebouwen 17% boven het niveau van 2019. Onder musea nam het aantal banen in 
250
dezelfde periode toe met 15%, en bij bioscopen met 5%. 
 
Onder zelfstandigen is er minder herstel van werkgelegenheid te zien. In 2021 lag het aantal zelfstandigen in de 
sector theaters, schouwburgen en concertgebouwen 33% lager dan in 2019. Bij producenten van podiumkunsten 
is deze afname 43%. Ook bioscopen laten een afname van zelfstandigen van 33% zien, terwijl het aantal mensen in 
251
loondienst al sterk herstelde in 2021. 
 
Het aantal faillissementen onder bedrijven in de sector cultuur recreatie en sport met steun ligt lager dan in de 
voorgaande jaren. Bedrijven zonder steun worden vaker opgeheven.  
Regionale steun 
Gemeenten hebben ongeveer €389 miljoen euro ontvangen via decentralisatie-uitkeringen in 2020 en 2021. Het 
252
ministerie van BZK heeft via het gemeentefonds 239 miljoen euro bijgedragen en er liep 150 miljoen euro via een 
decentrale uitkering aan het gemeentefonds door OCW. Daarnaast werd steun vanuit gemeenten aangevuld door 
253
Rijkscultuurfondsen via de matchingsregeling. Het Nederlands Filmfonds heeft €4,7 miljoen uitgekeerd aan 
254
matchingbijdragen, het Mondriaan Fonds €22,8 miljoen en het Fonds Podiumkunsten €23,7 miljoen.  
 
 
250
  Arbeidsmarkt culturele en creatieve sector 2010-2022Q3 (cbs.nl) 
251
  Arbeidsmarkt culturele en creatieve sector 2010-2022Q3 (cbs.nl) 
252
  Op basis van cijfers van BZK 
253
  Kamerbrief over de uitwerking van de aanvullende ondersteuning € 300 miljoen culturele en creatieve sector | 
Kamerstuk | Rijksoverheid.nl 
254
  Op basis van overzichtstabel van coronasteun door Rijkscultuurfondsen, aangeleverd door OCW.
