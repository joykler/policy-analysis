EVALUATIE CORONASTEUN CULTUURSECTOR 36 
Tabel 5.1 toont generiek steungebruik per deelsector door de culturele en creatieve sector. Het gemiddelde aantal 
gebruikte regelingen geeft een beeld van de mate waarin de sector is bereikt. Een hoger gemiddeld aantal 
gebruikte regelingen duidt er immers op dat meer bedrijven in de sector gebruik hebben gemaakt van de 
generieke regelingen en/of dat bedrijven gebruik hebben gemaakt van meer regelingen. Het gemiddelde bedrag 
per toekenning geeft een beeld van de hoeveelheid geld die de gesteunde bedrijven hebben ontvangen. De tabel 
is gesorteerd op het totale bedrag aan generieke steun dat per deelsector is verleend. 
 
De verdeling van het totale bedrag aan generieke steun over de categorieën kunsten, media en entertainment en 
creatieve zakelijke dienstverlening volgt ongeveer de grootte van deze categorieën. Ongeveer 46% van de culturele 
en creatieve industrie valt onder kunsten en ontving 40% van het totaal aan generieke steun. Media en 
entertainment maakt 22% van de sector uit en ontving bijna 24% van de generieke steun in de sector. Ten slotte valt 
32% van de sector onder creatieve zakelijke dienstverlening. Deze categorie ontving bijna 36% van de generieke 
steun in de sector. Op dit overkoepelende niveau lijkt de steun gelijkmatig verdeeld.  
 
De generieke steun is echter niet gelijkmatig verdeeld binnen de drie categorieën van de culturele en creatieve 
sector (Zie Tabel C.3 in bijlage C voor een uitsplitsing van generiek steungebruik in alle deelsectoren). De drie 
deelsectoren die in totaal de meeste generieke steun hebben ontvangen zijn dienstverlening voor uitvoerende 
kunst (€767 miljoen), reclamebureaus (€619 miljoen) en organiseren van congressen en beurzen (€267 miljoen). 
Deze deelsectoren vormden samen ongeveer een vijfde van het aantal bedrijven in de culturele en creatieve sector 
en ontvingen 48% van de generieke steun. Deze onevenredige verdeling van generieke steun naar aantal bedrijven 
per deelsector hoeft echter niet te betekenen dat de steun ook in ongelijke mate voorziet in de behoefte aan steun 
per deelsector. Wanneer relatief kleine sectoren wel hoge kosten maken en hard geraakt worden door de 
coronacrisis, dan zou men hier een relatief groot aandeel generieke steun verwachten. 
 
Bioscopen, theaters, schouwburgen en concertgebouwen hebben naar verhouding aanspraak gemaakt op de 
meeste generieke steunregelingen. Tot en met december 2021 gebruikten bioscopen gemiddeld bijna acht 
(rondes van) regelingen en theaters, schouwburgen en concertgebouwen ruim zes. Deze steun bedroeg in totaal 
150 miljoen euro onder 125 bioscopen en 177 miljoen euro onder 245 theaters, schouwburgen en 
concertgebouwen. De bioscopen ontvingen daarmee ook het hoogste gemiddelde bedrag per gebruikte regeling, 
met theaters, schouwburgen en concertgebouwen op de tweede plaats. Dat bioscopen, theaters, schouwburgen 
en concertgebouwen relatief tot andere sectoren veel generieke steun gebruikten komt overeen met eerder 
165
onderzoek van het CBS uit 2021. 
 
Ook musea en boekwinkels maakten aanspraak op bovengemiddeld veel generieke steunmaatregelen. Zo hebben 
musea gemiddeld aanspraak gemaakt op 3,5 regeling met een gemiddeld bedrag van €64,5 duizend per regeling. 
Boekwinkels maakten gemiddeld gebruik van 2,7 regelingen, met gemiddeld €27,9 duizend per regeling.  
 
Deelsectoren waar waarschijnlijk veel makers actief zijn, lijken relatief weinig geld uit generieke steun te hebben 
ontvangen gezien de omvang van hun deelsector. De actieve 28.725 bedrijven/makers in beoefening van 
podiumkunst kregen 126 miljoen, 20.900 bedrijven/makers binnen fotografie kregen 42 miljoen en 37.945 
bedrijven /makers binnen scheppende kunst kregen 40 miljoen. Het is mogelijk dat deze bedragen relatief laag 
liggen omdat in deze sectoren meer gebruik werd gemaakt van de TOZO. Het bedrag aan TOZO-steun komt echter 
niet terug in de totaalbedragen per deelsector in Tabel 5.1.  
 
165
  8 op de 10 bioscopen kregen doorlopend coronasteun (cbs.nl)
