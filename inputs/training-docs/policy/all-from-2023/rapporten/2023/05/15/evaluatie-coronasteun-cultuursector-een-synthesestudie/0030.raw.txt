EVALUATIE CORONASTEUN CULTUURSECTOR 15 
Fondsen krijgen extra budget ter beschikking dat kan worden uitgekeerd via reeds bestaande procedures. Hierdoor 
kan de steun snel worden gestart en tegen lage kosten worden uitgevoerd. 
 
49
In het vierde steunpakket was extra focus op het stimuleren van het aanbod en het 
ondersteunen van makers 
In het vierde pakket worden maatregelen verlengd en uitgebreid met nieuw budget. Er worden hierbij geen nieuwe 
50
doelen opgesteld. De eerdere aanvullende maatregelen gericht op de meerjarige gesubsidieerde instellingen, 
de instellingen in de basisinfrastructuur en de instellingen in de Erfgoedwet werden verlengd in het vierde 
51
steunpakket . Via de Rijkscultuurfondsen, Cultuur+Ondernemen en het Kickstart Cultuurfonds kwam (extra) 
financiële steun beschikbaar voor makers. Volgens de Minister was het rapport ‘ongelijk getroffen, ongelijk 
gesteund’ van de Boekman stichting een belangrijke bron bij het opstellen van het steunpakket. Specifiek leidde dit 
ook om in het volgende pakket te blijven focussen op de makers en hen via de fondsen direct te laten steunen. De 
Minister gaf aan constructief met de Taskforce culturele en creatieve sector samengewerkt te hebben gedurende 
de totstandkoming van het steunpakket.  
52
Met het vijfde steunpakket werd ingezet op het compenseren van de gederfde 
inkomsten van bepaalde makers en musea  
In het vijfde pakket worden maatregelen opnieuw verlengd en uitgebreid met nieuw budget. De eerdere steun aan 
de meerjarige gesubsidieerde instellingen, de instellingen van de Erfgoed en de instellingen uit de 
53
basisinfrastructuur werd hernieuwd . Ook koos de Minister om opnieuw direct via de fondsen makers te proberen 
te bereiken. Er kwam in dit pakket ook een nieuwe regeling bij met hoog op het steunen van zzp’ers, makers en 
technici. Producenten, podia en organisatoren (afhankelijk van de regeling) konden via het Fonds Podiumkunsten 
aanspraak maken op de compensatieregeling. Musea konden ook aanspraak maken op compensatie voor gederfde 
inkomsten via het Mondriaan Fonds. Er werd voor deze maatregel geen aanvullend doel in de Kamerbrief 
54
geformuleerd, naast het compenseren van gederfde inkomsten. 
4.1.2 Kenmerken  
De specifieke steun was in eerste instantie gericht op behoud van banen en het overleven 
van de instellingen 
De culturele sector kenmerkt zich door een grote diversiteit aan instellingen en culturele uitingen, een relatief hoog 
aantal zelfstandig en veel hybride ondernemersvormen, een sterke afhankelijkheid van fysieke toegankelijkheid van 
culturele uitingen, en in sommige gevallen een noodzaak om vaardigheden op peil te houden. Generieke pakketten 
bleken dan ook als snel niet genoeg om de culturele en creatieve sector overeind te houden, waardoor specifieke 
55
steun gericht op de culturele sector noodzakelijk was . De doelstellingen van de specifieke maatregelen kwamen 
56
daarbij overeen met die van de generieke maatregelen: banen behouden en steun bieden bij acute problemen . 
 
49
  Dit betreft maatregelen in de periode juli tot en met september 2021 
50
  Kamerbrief: Vierde specifieke steunpakket culturele en creatieve sector voor derde kwartaal 2021, OCW, juni 2021 
51
  Kamerbrief: Vierde specifieke steunpakket culturele en creatieve sector voor derde kwartaal 2021, OCW, juni 2021 
52
  Dit betreft maatregelen in de periode november 2021 tot en met maart 2022 
53
  Kamerbrief: Vijfde specifieke steunpakket voor de culturele en creatieve sector, OCW, januari 2022 
54
  Kamerbrief: Vijfde specifieke steunpakket voor de culturele en creatieve sector, OCW, januari 2022 
55
  Kamerbrief: Vierde specifieke steunpakket culturele en creatieve sector voor derde kwartaal 2021, OCW, juni 2021 
56
  Kamerbrief: Uitwerking motie-Jetten c.s, over steun voor het culturele en creatieve veld, EZK, maart 2020
