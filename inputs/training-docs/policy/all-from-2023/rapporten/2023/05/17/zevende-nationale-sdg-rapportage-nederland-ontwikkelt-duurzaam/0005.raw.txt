groeien. De platformorganisatie SDG Nederland omvat 
inmiddels meer dan 1350 organisaties. Ook actie op 
lokaal niveau blijft toenemen, o.a. door SDG Action Days, 
SDG Houses en de vele burgerinitiatieven. 
• In kennis- en onderwijsinstellingen (Deel F) staan de 
SDG's stevig op de agenda. Studenten spelen daarbij vaak 
een aanjagende rol en nemen veel initiatieven. Ook zijn 
er steeds meer interdisciplinaire studies en 
samenwerkingen, en cursussen die op de SDG’s zijn 
gericht. Uitdaging is dat de aandacht voor SDG’s niet 
altijd wordt gekoppeld aan concrete acties en activiteiten 
kunnen soms nog beter aan elkaar worden verbonden. In 
het (toegenomen) relevante onderzoek kan nog meer de 
relatie met het mondiale Zuiden gelegd worden.  
• Jongeren (Deel G) maken zich veel zorgen over hun 
toekomst, bestaanszekerheid en mentale gezondheid. 
Klimaatzorgen zijn groot en jongeren maken zich zorgen 
over de verharding van het debat daarover. Positief 
ervaren zij de toegenomen aandacht voor racisme, 
discriminatie en seksueel grensoverschrijdend gedrag. 
• Mensenrechten en de SDG’s zijn nauw met elkaar 
verbonden. Het College voor de Rechten van de Mens 
(Deel H) vraagt aandacht voor armoede (SDG 1) in 
Nederland en de nauwe verbanden daarvan met 
genderongelijkheid (SDG 5), toegang tot goede zorg (SDG 
3) en wonen (SDG 11).  
• De rapportage laat in deze tijd van crises de positieve 
ontwikkelingen maar ook de uitdagingen zien. Alle 
organisaties in de samenleving hebben daarbij een rol te 
spelen. De alsmaar groeiende beweging voor de SDG’s is 
goed nieuws: vele handen maken het werk lichter én 
beter doordat we de inzichten, kennis en kunde vanuit 
verschillende hoeken combineren.
Zevende Nationale SDG Rapportage  | Nederland Ontwikkelt Duurzaam
