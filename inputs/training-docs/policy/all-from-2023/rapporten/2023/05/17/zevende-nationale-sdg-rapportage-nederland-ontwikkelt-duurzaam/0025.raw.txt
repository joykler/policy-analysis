geheimhoudingsplicht. Ook is het toezicht op de naleving 
van de Wwft BES door advocaten versterkt. Daarnaast is de 
financiële versterking van het Openbaar Ministerie BES en 
de Rijksrecherche permanent gemaakt. Al deze wijzigingen 
dragen bij aan de versterking van de justitiële keten en 
instituties in Caribisch Nederland. Verder wordt gewerkt aan 
een consensus Rijkswet bescherming persoonsgegevens, die 
gaat gelden voor Caribisch Nederland en de Caribische 
landen. Er ligt ook een wetsvoorstel tot wijziging van de 
Opiumwet 1960 BES, waarmee de gezaghebbers de 
bevoegdheid krijgen om drugspanden te sluiten. Een 
voorstel tot wijziging van de Wet openbare lichamen 
Bonaire, Sint Eustatius en Saba zal de gezaghebbers ruimere 
mogelijkheden geven om woningen te sluiten bij 
(dreigende) verstoring van de openbare orde. Deze 
wijzigingen gaan bijdragen aan een verbeterde 
samenwerking tussen de openbare lichamen, de versterking 
van instituties en de handhaving van de openbare orde. Om 
de toegang tot het recht voor burgers in Caribisch 
Nederland te verbeteren beziet het ministerie van J&V de 
mogelijkheden om een voorziening voor eerstelijns 
rechtshulp (‘juridisch loket’) op te zetten in Caribisch 
Nederland. In de loop van 2023 wordt er een scenario op 
hoofdlijnen uitgewerkt. Binnen de Justitiële Inrichting 
Caribisch Nederland (JICN) is een pilot voortgezet om 
beveiligde forensische zorg aan gedetineerden te kunnen 
bieden. Dit draagt bij aan de bescherming van de 
43
mensenrechten en de versterking van de justitiële keten. 
4. De bijdrage van nieuw beleid aan 
de SDG’s
Jaarlijks geeft het kabinet in dit hoofdstuk een overzicht van 
nieuw beleid dat afgelopen jaar is opgesteld en dat bijdraagt 
aan de SDG’s. Hiermee geeft het onder andere uitvoering 
aan de toezegging dat duidelijk gemaakt zal worden aan 
44
welke SDG’s relevant beleid bijdraagt. Deze lijst is te 
vinden in de annex bij de rapportage. Wat opvalt is het grote 
aantal SDG-relevante beleidsinitiatieven van afgelopen jaar. 
Veel ervan worden in Deel A en Deel B al toegelicht. 
Daarnaast is met behulp van de SDG’s goed te zien dat veel 
beleidsinitiatieven breed ingestoken zijn. Ook helpt het 
benoemen van de SDG’s bij de doelstellingen van beleid om 
te zien hoe de initiatieven van verschillende ministeries aan 
elkaar raken.
43 
Kamerbrief met Kabinetsreactie op beleidsdoorlichting artikel 1 
Versterken Rechtsstaat (2023).
44 
Motie van het lid Van den Hul c.s. over de koppeling van beleid en 
SDG’s inzichtelijk maken (2019).
Zevende Nationale SDG Rapportage  | Nederland Ontwikkelt Duurzaam
