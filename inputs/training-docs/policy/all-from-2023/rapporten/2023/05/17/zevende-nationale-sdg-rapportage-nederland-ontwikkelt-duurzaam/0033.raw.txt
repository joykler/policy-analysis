4. Aanbevelingen 
Versnellen en opschalen van positieve SDG impact en het 
mitigeren en voorkomen van negatieve effecten is de 
komende jaren hard nodig. Met het toenemend bewustzijn 
van het belang binnen het bedrijfsleven en de vele 
initiatieven die bedrijven hiermee helpen ligt er een groot 
potentieel. Bedrijven geven aan behoefte te hebben aan 
betere randvoorwaarden en een nationaal en Europees 
gelijk speelveld. Concreet doet het georganiseerde 
bedrijfsleven drie aanbevelingen richting de Rijksoverheid:
• Formuleer een publiek-private aanpak vastgelegd in een 
consistente meerjarige visie. Vanuit deze visie kan een 
ondersteunend regelgevingskader worden ontwikkeld, 
om tegemoet te komen aan de behoefte aan een 
koersvaste overheid, die bijdraagt aan een gelijk speelveld 
voor ondernemers. Zo kan de overheid meer erkenning 
geven aan ondernemers die duurzaam leiderschap tonen 
en kan er een actief stimulerend beleid worden gevoerd, 
zoals het vereenvoudigen van vergunningsprocedures. 
• Zorg voor hulp aan bedrijven bij het vertalen van ambities 
naar concrete doelstellingen, ook op de sociale SDG’s. 
Mede door het Corporate Sustainable Reporting Directive zullen 
veel meer bedrijven aan de slag gaan met de hoe-vraag en 
is er behoefte aan tools die hierbij helpen. 
• De diverse bedrijvennetwerken kunnen bijdragen aan een 
meer collectieve impact en het versnellen van de inzet 
van bedrijven op de SDG’s. Daarbij is het noodzaak om de 
slagkracht van succesvolle initiatieven te vergroten, 
hetgeen een grotere convergentie tussen de diverse 
initiatieven vereist. 
Zevende Nationale SDG Rapportage  | Nederland Ontwikkelt Duurzaam 33
