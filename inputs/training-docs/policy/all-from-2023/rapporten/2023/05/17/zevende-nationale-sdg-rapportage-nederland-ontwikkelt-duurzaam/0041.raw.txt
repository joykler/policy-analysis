samenwerking met deze sector juist nodig is om tot 
duurzame oplossingen te komen.
SDG 13 (klimaatactie) in onderzoek
In 2022 is hard gewerkt aan de oprichting van het 
Klimaatonderzoek Initiatief Nederland. KNAW en NWO 
hebben in 2022 een taskforce klimaatonderzoek in het leven 
geroepen, bestaande uit 23 wetenschappers van 
Nederlandse universiteiten, hogescholen en andere 
kennisinstellingen. Dit tijdelijke adviesorgaan heeft een 
rapport uitgebracht over de oprichting van een nieuw 
netwerkinstituut voor wetenschapsbreed 
klimaatonderzoek. De taskforce heeft bekeken hoe 
Nederlandse klimaatonderzoekers uit alle vakgebieden hun 
krachten kunnen bundelen voor een gezamenlijke agenda 
voor integraal klimaatonderzoek en hoe bestaande kennis 
en kunde beter kan worden gestroomlijnd. In 2023 zullen 
een aantal onderzoeksprojecten starten als pilot, waaronder 
een spoor gericht op mondiale transities. Hierin zal ook 
aandacht zijn voor de samenwerking met maatschappelijke 
partijen en met ontwikkelingslanden.
Zevende Nationale SDG Rapportage  | Nederland Ontwikkelt Duurzaam
