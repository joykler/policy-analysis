2,3 miljoen, waar de begroting inclusief wijzigingen uitgaat van een tekort van USD 0,7 miljoen 
over geheel 2022. Gezien de achterblijvende baten en de reeds gerealiseerde 
lastenoverschrijdingen, acht het Cft het voorstelbaar dat het tekort in 2022 hoger uitvalt dan 
begroot. 
 
Saba 
Gedurende het tweede halfjaar van 2022 reageerde het Cft op de tweede en derde UR 2022. Ook 
adviseerde het Cft bij de jaarrekening 2021, de OB 2023 en drie begrotingswijzigingen. De 
begroting 2023 is in evenwicht en omvat, exclusief de bijzondere uitkeringen, USD 17,6 miljoen aan 
baten en lasten. Tot en met het derde kwartaal van 2022 realiseerde Saba USD 15,1 miljoen aan 
baten en USD 16,5 miljoen aan lasten, resulterend in een voorlopig negatief resultaat van USD 1,4 
miljoen. Het voorlopige negatieve resultaat wordt enerzijds veroorzaakt door achterblijvende baten, 
en anderzijds door hogere lasten dan begroot. De achterblijvende baten worden enerzijds verklaard 
door lagere baten uit lokale heffingen, anderzijds werd de vrije uitkering niet op tijd ontvangen. De 
vastgestelde begroting inclusief wijzigingen gaat uit van een nulresultaat in 2022.  
 
Financieel beheer openbare lichamen 
Op 22 december 2022 bood de staatssecretaris van BZK de door het Cft opgestelde rapportage met 
betrekking tot het financieel- en begrotingsbeheer Caribisch Nederland 2019 – 2021 aan de Tweede 
Kamer aan. Uit de rapportage blijkt dat Bonaire, Sint Eustatius en Saba minder goed scoren op 
tijdigheid ten opzichte van de rapportage over de periode 2018 – 2020. Vooral voor Sint Eustatius 
en Saba vormt de tijdige aanlevering van begrotingsdocumenten een aandachtspunt. Daarnaast 
blijft de realisatie van de lasten achter ten opzichte van de begroting, het gebrek aan 
uitvoeringscapaciteit speelt hierbij een belangrijke rol. Met betrekking tot het financieel beheer 
geldt dat Saba als enige van de drie openbare lichamen (al acht jaar op rij) een goedkeurende 
accountantsverklaring ontvangt. Het financieel beheer is op orde maar de organisatie is kwetsbaar. 
In dat kader is de afdeling Financiën van Saba in 2022 gereorganiseerd en uitgebreid om de 
uitvoeringskracht te vergroten en de planning en controlcyclus steviger te verankeren binnen de 
organisatie. Ook Sint Eustatius gaf het afgelopen halfjaar de verbetering van het financieel beheer 
grote prioriteit. De afdeling Financiën is gestart met het inrichten van de administratieve organisatie 
en interne beheersing. Dit is noodzakelijk om een goedkeurende accountantsverklaring bij de 
jaarrekeningen te kunnen behalen. Ook Bonaire werkt toe naar een goedkeurende 
accountantsverklaring bij de jaarrekening. Bonaire stelde in de tweede helft van 2022 een 
hernieuwd plan van aanpak op ter verbetering van het financieel beheer, en streeft naar een 
goedkeurende verklaring over het begrotingsjaar 2023. Het debiteurenbeleid en het heffen en 
invorderen van belastingen en heffingen vragen nog aandacht. Bonaire stelde in het tweede halfjaar 
van 2022 het grondbeleid vast.  
  
12
