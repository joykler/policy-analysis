Belastingen  
In augustus 2022 maakte de regering van Aruba bekend de invoering van de btw, als onderdeel van 
een breder belastinghervormingsplan, uit te stellen. Aruba koos ervoor om in plaats hiervan vanaf 1 
januari 2023 de BBO met 1 procent te verhogen. Daarnaast kondigde Aruba andere wijzigingen aan 
die moeten bijdragen aan een bredere belastinggrondslag. Het CAft gaf in zijn adviezen aan dat dit 
een eerste stap in de juiste richting is, maar dat het stelsel van indirecte belastingen hiermee niet 
wordt vereenvoudigd. In dit verband moedigde het CAft Aruba aan om alsnog zo snel mogelijk over 
te gaan tot invoering van de btw. Het CAft adviseerde daarnaast om niet alleen te leunen op 
lastenverzwaringen voor het verbeteren van de overheidsfinanciën, maar om ook maatregelen te 
treffen om de compliance te verhogen. Dat draagt bij aan het evenwichtiger en eerlijker verdelen 
van de belastingdruk.  
 
Zorg en sociale lasten  
Bij de derde UR 2022 werd er voor 2022 een sluitend resultaat verwacht bij de AZV. Het 
uitgangspunt hierbij was een besparing van AWG 44 miljoen op de zorguitgaven. Vanaf 2021 geldt 
echter de voorwaarde van de RMR van een jaarlijkse taakstelling van 60 miljoen bij de AZV. Het 
CAft merkte op dat indien Aruba de volledige besparing in 2022 zou realiseren, de AZV een 
overschot realiseert en dat dit het financieringssaldo 2022 ten goede zou komen.  Hoewel reeds 
genomen maatregelen in combinatie met de sterk aantrekkende premiebaten ervoor zorgen dat de 
AZV in 2022 en 2023 geen tekort heeft, is bij gebrek aan een meerjarenperspectief onduidelijk of 
dit ook in komende jaren het geval zal zijn. Door demografische ontwikkelingen staat de lange 
termijn houdbaarheid van de gezondheidszorg op Aruba onder druk. Het is van belang dat Aruba 
structurele maatregelen treft om de zorg ook voor toekomstige generaties betaalbaar te houden. In 
dat kader adviseerde het CAft Aruba om een goed onderbouwde meerjarenraming voor de 
ontwikkeling van de zorguitgaven op te stellen en om aan te geven wat er structureel nodig is om 
tot houdbare zorgkosten te komen 
 
Sint Maarten 
Planning en control cyclus 
Op 16 november 2022 ontving het Cft de UR over het derde kwartaal van 2022. Uit de derde UR 
blijkt dat het begrotingsjaar 2022 zich in lijn ontwikkelt met pre-coronajaar 2019, dat afsloot met 
een tekort op de gewone dienst van ANG 40 miljoen. De RMR besloot op 30 september 2022 Sint 
Maarten ANG 24 miljoen aan liquiditeitssteun toe te kennen. Daarnaast stelde de RMR het maximaal 
toegestane tekort op de gewone dienst voor 2022 vast op ANG 40 miljoen. Op 24 november 2022 
ontving het Cft de vastgestelde BW 2022 van Sint Maarten. Hierin is een tekort van ANG 101 
miljoen voor 2022 opgenomen. Het Cft constateerde dat de BW onvoldoende aansluit bij de 
adviezen van het Cft, de besluitvorming van de RMR en de actualiteit. Het Cft adviseerde Sint 
Maarten om in de uitvoering van de begroting de adviezen van het Cft alsnog te betrekken. 
 
Op 14 november 2022 ontving het Cft de OB 2023 van Sint Maarten. Het Cft deed diverse 
aanbevelingen om de OB in lijn te brengen met de besluitvorming van de RMR en de normen van de 
Rft, en verzocht Sint Maarten deze aanbevelingen te verwerken in de begroting voordat deze wordt 
aangeboden aan de Staten. De vaststelling van de begroting 2023 vond niet plaats conform de 
deadline van 15 december 2022 uit de Rft. Het Cft berichtte hierover de RMR. Op 23 januari 2023 
verzocht de RMR Sint Maarten de begroting 2023 voor 31 maart 2023 vast te stellen. Deze 
begroting dient volledig te voldoen aan de begrotingsnormen uit de Rft.  
 
In het Landspakket en de onderliggende uitvoeringsagenda zijn maatregelen opgenomen ter 
verbetering van het financieel beheer. Sint Maarten maakte in 2022 aanvang met de analyse van 
het begrotingsproces en lichtte verschillende financiële werkprocessen door. Ook werden diverse 
(tussen)rekeningen opgeschoond en werd de achterstand met betrekking tot het opstellen en 
vaststellen van jaarrekeningen grotendeels ingelopen. Op 2 september 2022 ontving het Cft de 
concept jaarrekening 2021. Het Cft acht deze ontwikkelingen positief en benadrukt het belang van
