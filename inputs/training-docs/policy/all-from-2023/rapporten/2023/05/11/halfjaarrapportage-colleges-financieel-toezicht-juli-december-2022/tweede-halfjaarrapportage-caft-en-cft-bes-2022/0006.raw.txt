Raymond Gradus      Hellen van der Wal                         Hans Hoogervorst  
 
 
 
 
 
 
 
 
   
 
Gregory Damoen                               Julisa Frans                 Glenn Thodé 
          Raymond G
In de Rft en de LAft is bepaald dat de desbetreffende colleges toezicht houden op de afgesproken 
begrotingsnormen en adviezen uitbrengen, en rapporteren aan de ministers van Financiën, de 
Staten en de besturen van de landen, de minister van BZK alsmede de RMR, die de feitelijke 
toezichthouder is. De taken van het Cft Curaçao en Sint Maarten en het CAft zijn gericht op het 
gehele begrotingsproces: van opstelling van de begroting tot vaststelling van de jaarrekening en 
het financieel beheer. Voor Curaçao en Sint Maarten dient de gewone dienst van de begroting 
tenminste in evenwicht te zijn. Voor Aruba geldt dat de begroting moet voldoen aan een bepaald 
tekort c.q. overschot. Hierbij is het tijdpad erop gericht, dat er zo snel als mogelijk een structureel 
begrotingsoverschot wordt bewerkstelligd, zodat de hoge overheidsschuld van Aruba wordt 
afgebouwd. Relevant is ook dat de Rft bepaalt dat tekorten in latere jaren worden gecompenseerd. 
De colleges kunnen op verzoek van de landen bij de ontwerpbegroting adviseren. De vastgestelde 
begroting moet daarentegen verplicht voor advies worden voorgelegd aan de colleges. Aan de hand 
van uitvoeringsrapportages wordt de uitvoering van de begroting gevolgd. Als niet wordt voldaan 
aan de normen uit de wet, kan dit uiteindelijk leiden tot een advies aan de RMR tot het geven van 
een aanwijzing aan het betreffend bestuur. De colleges kunnen de landen en de RMR gevraagd of 
ongevraagd adviseren.  
 
Op grond van de Wet FinBES is het Cft Bonaire, Sint Eustatius en Saba verantwoordelijk voor het 
adviseren van de besturen van de openbare lichamen en van de minister van BZK in het kader van 
het toezicht op de normen uit de Wet FinBES en voor het begeleiden van de bestuurscolleges bij het 
dagelijks beheer. Het Cft heeft een controlerende rol ten aanzien van de financiële huishouding van 
de openbare lichamen, waaronder de inrichting en totstandkoming van de begroting en de 
totstandkoming van besluiten met financiële gevolgen. Het college adviseert over de OB, waarbij 
het aanbevelingen kan doen tot aanpassing van de begroting. Ook over wijzigingen van de 
begroting moet het Cft door de openbare lichamen in de gelegenheid worden gesteld advies uit te 
brengen. Het Cft heeft een belangrijke rol bij het toezicht op het financieel beheer van de openbare 
lichamen. Het college kan te allen tijde een onderzoek instellen naar het beheer en de inrichting van 
de financiële organisatie, kan daarover afspraken maken met de bestuurscolleges en zo nodig 
aanwijzingen geven. 
 
6
