NCSC stand van de uitvoering 2022
Slotwoord
Aan de hand van bovenstaande vier onderwerpen hebben 
we u getracht mee te nemen in de wereld van cybersecurity 
en de uitdagingen waar we op dit moment mee te maken 
hebben. Zoals u heeft kunnen lezen, liggen deze vooral op 
het vlak van nieuwe (Europese) wetgeving en beleid in relatie 
tot uitvoerbaarheid van die nieuwe regels. Het NCSC ziet de 
noodzaak voor scherpere cybersecuritywetgeving, maar pleit 
voor afstemming en harmonisering van nieuw beleid, om 
overbelasting van de uitvoering van cybersecurity in het publiek-
private domein te voorkomen. Het behouden en werven van 
cybersecurityprofessionals is hierbij een belangrijke uitdaging. 
Als het gaat om de huidige wetgeving zien we graag dat er meer 
mogelijkheden komen om gegevens te delen, bijvoorbeeld 
met onze buitenlandse partners. Hierdoor kan het NCSC zijn 
belangrijke rol in een sterk internationaal speelveld duurzaam 
en effectief blijven invullen. 
Het NCSC kijkt uit naar de komende periode waarin ze zich zo 
goed mogelijk zal voorbereiden op de voorziene uitbreiding van 
onze wettelijke taken en werkzaamheden. Ondertussen blijven 
onze medewerkers zich 24/7 inzetten voor een digitaal veilig en 
weerbaar Nederland.
12
