NCSC stand van de uitvoering 2022
Complexiteit, gegevensdeling en arbeidsmarkt zijn prominente 
thema’s die in alle gesprekken over deze Stand van de uitvoering 
2022 naar voren zijn gekomen. Op het gebied van samenwerking, 
een relatief kleiner thema, ervaren we niet direct knelpunten of 
dilemma’s. Toch willen we hierover graag twee aandachtspunten 
benoemen. 
Samenwerking private partijen
Het eerste aandachtspunt is marktwerking en dienstverlening 
door private partijen op het gebied van cybersecurity. Het NCSC 
verricht werkzaamheden die veelal ook worden aangeboden 
door commerciële dienstverleners. Onze publiek-private 
samenwerking met cybersecuritybedrijven is uitstekend. Vaak 
trekken we samen op en vullen onze diensten elkaar goed 
aan. Vragen over deze samenwerking die ons bezighouden 
zijn: Hoe houden we die goede relatie ook de komende jaren 
in stand? Hoe verhouden we ons als overheidsorganisatie 
tot de cybersecuritymarkt en hoe voorkomen we onderlinge 
concurrentie? Bijvoorbeeld als het gaat om het werven van 
personeel op een krappe arbeidsmarkt.
Samenwerking Caribisch deel 
van het Koninkrijk
Een ander aandachtspunt is onze inzet op, en samenwerking 
met, het Caribisch deel van het Koninkrijk. Inzet- en 
samenwerkingsmogelijkheden worden vaak beperkt, doordat 
wet- en regelgeving nu nog onvoldoende op elkaar aansluiten. 
Het NCSC geeft invulling aan samenwerking binnen de huidige 
juridische mogelijkheden en zet zich in om de mogelijkheden om 
samen te werken verder uit te breiden. 
11
