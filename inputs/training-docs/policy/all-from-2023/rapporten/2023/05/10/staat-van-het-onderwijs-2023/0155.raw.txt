6 hoger onderwijs
Studenten
De instroom van internationale studenten neemt verder toe  Nog steeds kiezen veel internationale 
•
studenten ervoor om in Nederland te komen studeren. In de hbo-bachelor is de instroom van 
internationale studenten in 2022 met 7,7% toegenomen ten opzichte van het voorgaande jaar (van 
8.598 naar 9.259 studenten). In de wo-bachelor is er sprake van een toename van 3,0% (van 18.038 naar 
18.571 studenten) (Inspectie van het Onderwijs, 2023e). De stijging is minder groot dan in de afgelopen 
jaren. In de voltijd hbo-bacheloropleidingen bestaat 11,8% van de directe instroom in 2022-2023 uit 
internationale studenten, in de voltijd wo-bachelor is dit 37,0%. Wel is er in 2022-2023 in absolute 
aantallen een lichte afname van de nieuwe instroom van internationale studenten in de wo-master ten 
opzichte van 2021-2022, met name vanuit landen binnen de Europese Economische Ruimte.
Meer havisten naar associate degrees  De instroom in de associate degree (ad) verandert. In de 
•
voltijd ad-opleidingen verschuift de directe instroom van voornamelijk mbo’ers naar een steeds groter 
aandeel havisten. In 2022-2023 bestaat de instroom in de voltijd ad voor ongeveer een vijfde deel uit 
havo-gediplomeerden. Dit aandeel was 5 jaar geleden een tiende. Havisten kiezen vooral voor de 
voltijd variant. Daarnaast trekt de associate degree, meer dan de hbo- en wo-bachelor, veel studenten 
aan die na een jaar hoger onderwijs een overstap maken. Bijna de helft van de instroom in de voltijd 
ad (48,4%) bestaat uit studenten die eerder voor een andere ho-opleiding kozen (Inspectie van het 
Onderwijs, 2023e). De ad is daarmee niet alleen een aanvullende opleiding voor mbo’ers die zich verder 
willen specialiseren, maar ook een alternatief voor overstappers uit de hbo-bachelor. 
Uitval uit ho toegenomen  In 2021-2022 zijn er meer studenten uitgevallen dan in het voorgaande 
•
studiejaar. Van de studenten die in 2021-2022 aan een voltijd hbo-bacheloropleiding begonnen is 
binnen een jaar 14,9% uitgevallen (figuur 6.1b). In de voltijd wo-bachelor geldt dit voor 8,1% van de 
studenten. Het percentage hbo-studenten dat in het eerste studiejaar uitvalt, is weer terug op ongeveer 
het niveau van voor corona. Voor de wo-bachelor ligt het uitvalspercentage hoger dan het in 10 jaar is 
geweest (Inspectie van het Onderwijs, 2023e). Mogelijk zien we hier naast coronagevolgen, een effect 
van de toename van het aantal internationale studenten. Deze studenten vallen naar verhouding 
vaker uit dan Nederlandse studenten (Inspectie van het Onderwijs, 2022c). Ook de uitval na het eerste 
studiejaar is toegenomen in hbo en wo. Van het cohort dat in 2020-2021 aan een hbo-bachelor begon is 
9,8% in het tweede jaar uitgevallen, dat is hoger dan in eerdere jaren. Ook in de associate degree en in 
de wo-bachelor steeg de uitval in het tweede studiejaar. 
Figuur 6.1b Percentage studenten dat is uitgevallen na 1 jaar en 2 jaar uit de voltijd hbo-bachelor en 
wo-bachelor 
Hbo Wo
18%
16%
14%
12%
10%
8%
6%
4%
2%
0%
Uitval na 1 jaar Uitval na 2 jaar
Bron: Inspectie van het Onderwijs (2023e)
155
2012-2013
2013-2014
2014-2015
2015-2016
2016-2017
2017-2018
2018-2019
2019-2020
2020-2021
2021-2022
2012-2013
2013-2014
2014-2015
2015-2016
2016-2017
2017-2018
2018-2019
2019-2020
2020-2021
2021-2022
