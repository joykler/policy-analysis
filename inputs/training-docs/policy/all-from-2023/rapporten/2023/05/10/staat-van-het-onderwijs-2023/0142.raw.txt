inspec tie van het onderwijs | de sta at van het onderwijs 2023
Sturing
Verantwoording jaarverslag moet of kan op enkele onderdelen beter  Bij de beoordeelde besturen 
•
in 2022 kan de verantwoording over de wijze waarop het bestuur in de praktijk omgaat met risico’s 
vaak beter. Ook moeten de raden van toezicht zich beter verantwoorden over hoe ze toezicht hebben 
gehouden op de doelmatige besteding van middelen en explicieter zijn in de resultaten die zij met hun 
toezicht bereikt hebben. Daarnaast kunnen besturen hun meerjarenbegroting verbeteren door aan de 
(strategische) doelen – waaronder doelen op het gebied van basisvaardigheden – expliciet middelen te 
koppelen (Inspectie van het Onderwijs, 2023b). Het doel van deze verbeteringen is om de kwaliteit van 
de besturingscyclus en het interne toezicht daarop te versterken. 
Enorme groei digitalisering brengt diverse vraagstukken met zich mee  Besturen zijn verant-
•
woordelijk voor de kwaliteit van het gehele onderwijs, dus ook de delen die online plaatsvinden. 
Hiervoor is het nodig dat de besturen een visie ontwikkelen op de toepassing van digitaal onderwijs. 
Wanneer is online onderwijs van toegevoegde waarde voor de student? En wat betekent online 
onderwijs voor de sociale functie van onderwijs? Digitalisering gaat ook over de ict-infrastructuur, 
cybersecurity en de afhankelijkheid van grotere techbedrijven. Bij de ict-infrastructuur gaat het over 
veilige uitwisseling van data, eigenaarschap over data en cyberveiligheid, maar ook over inkopen van 
digitale toepassingen. Dit raakt het thema kansengelijkheid: de beschikbaarheid van apparatuur en 
internettoegang mogen geen belemmering zijn voor studenten om een opleiding te kunnen volgen. 
En wat gebeurt er met de gegevens van studenten die via cookies, tracking en surveillancetechnologie 
terecht komen bij private Big Tech-partijen? (WRR & KNAW, 2021). 
Samenspel binnen de governancedriehoek verdient meer aandacht  Goed bestuur vereist goed 
•
samenspel binnen de governancedriehoek (bestuur, raad van toezicht en medezeggenschapsorganen 
(ondernemingsraad en studentenraad)). Dit is belangrijk omdat de referentiekaders, de ervaringen 
en de belevingswerelden van deze 3 partners verschillen. Uitwisseling van deze perspectieven bij het 
onderzoeken van een onderwerp, leidt tot beter geïnformeerde besluiten (Goodijk, 2017). Het belang 
van goede samenwerking binnen de governancedriehoek wordt nog niet altijd onderkend en het 
samenspel krijgt niet de aandacht van besturen en de raden van toezicht die het nodig heeft (Inspectie 
van het Onderwijs, 2022b). Veel raden van toezicht gaan de dialoog met de medezeggenschapsorganen 
uit de weg. Dat brengt als risico met zich mee dat de raden van toezicht minder zicht hebben op wat 
er speelt. De maatschappelijke en financiële consequenties daarvan kunnen groot zijn (Bokhorst & 
Overman, 2021). Daarnaast ontbreekt het vaak aan een heldere verantwoording bij de besturen en 
raden van toezicht over wat met de inbreng van de medezeggenschap is gedaan. Tot slot zijn er grote 
verschillen in de facilitering en organisatie van de studentenraad en ondernemingsraad. Er ligt een taak 
voor de besturen om dat goed te regelen. Maar er is meer nodig. Goede governance is niet alleen een 
kwestie goed organiseren, maar ook van houding en opstelling (Inspectie van het onderwijs, 2022b).
Niet-bekostigde instellingen
Opbrengsten van niet-bekostigde instellingen stijgen weer  In het schooljaar 2022-2023 zijn er 4.215 
•
niet-bekostigde opleidingen, waarvan 1.530 opleidingen aan 105 niet-bekostigde instellingen (nbi’s), 
2.452 opleidingen aan roc’s en 233 opleidingen aan beroepscolleges. Dit is een toename van bijna 900 
niet-bekostigde opleidingen ten opzichte van het vorige schooljaar. De toename zit vooral bij bero-eps
colleges en roc’s. Bij nbi’s kijken we voor de berekening van de opbrengsten naar het behalen van een 
diploma binnen 12 maanden na de verwachte diplomadatum (de gestelde tijd). De onderwijsresultaten 
worden dus per cohort berekend. Bij de nbi’s haalde in 2020-2021 47,7% van de studenten binnen de 
gestelde tijd een diploma. Bij opleidingen met overwegend studenten onder de 23 jaar was dat 57,7%. 
Dat is bijna 3 procentpunt meer dan het jaar ervoor. Bij opleidingen met overwegend studenten ouder 
dan 23 haalde 54,1% het diploma binnen de gestelde tijd. Dit percentage is bijna 4 procentpunt hoger 
dan het jaar ervoor. De opbrengsten in de derde leerweg stegen van 33,2% in 2019-2020 naar 37,7% in 
2020-2021 (Inspectie van het Onderwijs, 2023d).
142
