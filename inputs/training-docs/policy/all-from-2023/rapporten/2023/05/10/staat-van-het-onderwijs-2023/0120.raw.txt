inspec tie van het onderwijs | de sta at van het onderwijs 2023
Sturing
Ook zijn enkele besturen gefuseerd, soms om financiële redenen of om voortaan samen een dekkend 
onderwijs- en ondersteuningsaanbod in een regio te kunnen realiseren. Dergelijke ontwikkelingen 
kunnen bijdragen aan de uitwisseling van expertise en het verbeteren van de kansen voor (v)so- 
leerlingen. De leerlingen kunnen dan bijvoorbeeld gebruik maken van meer praktijkmogelijkheden. 
Ook kan dit scholen gemakkelijker maken om samen te werken bij diplomagericht onderwijs en 
afspraken te maken voor tussentijdse uitstroom naar het regulier onderwijs. 
Samenwerkingsvormen speciaal en regulier  Met de invoering van passend onderwijs zijn er 
•
uiteenlopende vormen van samenwerking tussen regulier en speciaal onderwijs op gang gekomen. De 
samenwerking varieert van een symbioseklas voor speciaal onderwijs binnen een school voor regulier 
onderwijs tot integratie van reguliere en speciale scholen binnen één schoolgebouw. Door gebruik te 
maken van elkaars expertise en faciliteiten komen er volgens de scholen meer mogelijkheden om een 
passend aanbod te creëren voor leerlingen met extra ondersteuningsbehoeften (VO-raad et al., 2020a). 
Naast onderwijs-pedagogische overwegingen zien we ook situaties waarbij een negatieve verevening 
of demografische krimp redenen zijn om de samenwerking tussen regulier en speciaal te intensiveren. 
Beleidsregel experimenten samenwerking regulier en speciaal onderwijs  Besturen die 
•
zich inspannen om integratie en samenwerking mogelijk te maken, voelen zich beperkt in 
randvoorwaarden, financiering en wettelijke mogelijkheden. Ze hebben behoefte aan nieuwe 
wet- en regelgeving en beleidsmaatregelen, die innovatie en intensieve samenwerking en integratie 
ondersteunen en stimuleren. Sinds enkele jaren biedt de ‘Beleidsregel experimenten samenwerking 
regulier en speciaal onderwijs’ scholen ruimte om nieuwe samenwerkingsvormen te ontwikkelen. 
Op dit moment zijn er 37 door het ministerie toegekende praktijkinitiatieven. De deelnemende 
scholen zeggen in een evaluatie met hun experimenten positieve effecten te bereiken, zoals een beter 
en passender onderwijsprogramma, flexibele leerroutes en efficiënt gebruik van voorzieningen, 
praktijkruimten en schaars personeel (VO-raad et al., 2020b).
Experiment voor betere onderwijszorgarrangementen  Sommige leerlingen zijn gebaat bij een 
•
integraal aanbod van zorg en onderwijs in de vorm van zogenoemde onderwijszorg-arrangementen. 
Om dit te realiseren, zijn op verschillende plaatsen initiatieven ontwikkeld waarbij onderwijs, zorg 
en gemeenten maatwerktrajecten bieden. Ook in dit verband worden knelpunten ervaren rondom 
wetgeving en financiering (Inspectie van het Onderwijs, 2022a). In januari 2023 is daarom een 
experiment gestart voor onderwijszorgarrangementen, waarbij mag worden afgeweken van enkele 
bepalingen in de onderwijswetten (onderwijstijd, onderwijsinhoud, onderwijslocatie en bekostiging). 
Er zijn 39 initiatieven die een toekenning hebben ontvangen voor deelname aan het experiment. Naast 
scholen en zorgaanbieders die aan het experiment deelnemen, zijn ook samenwerkingsverbanden 
actief betrokken. 
Sturing op de kwaliteit en continuïteit van het onderwijs 
Oordeel over sturing  Vanaf januari 2022 is de inspectie begonnen met het uitvoeren van 
•
4-jaarlijkse onderzoeken naar de kwaliteit van de besturen volgens het in 2021 herziene 
waarderingskader. Daardoor is een vergelijking met eerdere jaren niet mogelijk. Besturen krijgen 
nu een eindoordeel over het kwaliteitsgebied Besturing, kwaliteitszorg en ambities. Op basis 
van het oordeel over 3 standaarden komen we tot een totaaloordeel komen over de besturing. 
De 3 standaarden zijn: Visie, ambities en doelen, Uitvoering en kwaliteitscultuur en Evaluatie, 
verantwoording en dialoog. Als 1 van deze standaarden onvoldoende is, is het eindoordeel over de 
besturing ook onvoldoende. Als minstens 2 standaarden als goed worden gewaardeerd en geen 
van de standaarden onvoldoende is, is het eindoordeel over de besturing goed.
Kwaliteitszorg bij 7 van 18 onderzochte besturen onvoldoende  In het kalenderjaar 2022 zijn 
•
18 besturen met scholen die (v)so aanbieden onderzocht. Bij 7 van de 18 besturen was sprake van 
onvoldoende kwaliteit, omdat één of meer standaarden het oordeel onvoldoende kregen. 3 van de 
18 besturen kregen de waardering goed en de 8 overige het oordeel voldoende. Bij 6 besturen met
