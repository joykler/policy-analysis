inspec tie van het onderwijs | de sta at van het onderwijs 2023
Leerlingen
2.1 De leerling
Welzijn onder druk tijdens corona  Het welzijn van leerlingen is een belangrijk aspect om tot leren 
•
te komen. Tijdens de coronapandemie is het welzijn van de leerlingen in het basisonderwijs (bo) onder 
druk komen te staan. Het cijfer waarin de tevredenheid over het eigen leven wordt uitgedrukt, nam af 
met 0,3 punten tot een 8,0 bij bo-leerlingen (Boer et al., 2022). In groep 8 had 16% van de leerlingen 
in 2021 een laag emotioneel welbevinden. Door de schoolsluitingen voelden leerlingen zich vaker 
eenzaam en konden zij minder goed tegen prikkels. Na de laatste schoolsluiting zien schoolleiders en 
personeel het welbevinden van leerlingen positief veranderen (OCW, 2022a). 
Basisvaardigheden
Meeste leerlingen beheersen fundamentele niveau  Op basis van de eindtoets in 2022 hebben 
•
we zicht op de beheersing van de referentieniveaus. Dit zicht was er voorgaande jaren niet, vanwege 
de diversiteit in eindtoetsen en hun normering (Inspectie van het Onderwijs, 2022c). Voor alle 
getoetste onderdelen van taal en rekenen beheerst minstens 85% van de leerlingen in groep 8 van het 
basisonderwijs het fundamentele niveau 1F. Respectievelijk 2,1% (lezen), 2,8% (taalverzorging) en 7,5% 
(rekenen) van de leerlingen beheerst het fundamentele niveau voor deze domeinen nog niet (figuur 
2.1a) (Inspectie van het Onderwijs, 2023b). De leesvaardigheid is in zowel het bo als sbo echter wel 
licht gedaald ten opzichte van 10 jaar geleden (Inspectie van het Onderwijs, 2022b). Dit is een trend die 
zorgen baart. Scholen geven aan geen zicht te hebben op de beheersing van de referentieniveaus voor 
mondelinge taalvaardigheid en schrijven. Dit zijn de leergebieden die niet door eindtoetsen worden 
gemeten (Inspectie van het Onderwijs, 2023i). Een duidelijke focus op basisvaardigheden, inclusief de 
onderdelen die niet door de eindtoetsen worden gemeten, blijft ook de komende jaren belangrijk.
Ruimte voor verbetering bij streefniveau taalverzorging en rekenen  Het is de ambitie dat 
•
minimaal 65% van de leerlingen aan het einde van het bo kan lezen op streefniveau 2F. Deze ambitie 
wordt ruimschoots behaald: 73,1% van de leerlingen is voldoende leesvaardig op het streefniveau. 
Voor taalverzorging en rekenen wordt deze ambitie echter niet behaald: 62% (taalverzorging), 42,2% 
(rekenen). Leerlingen die voor rekenen het streefniveau beheersen, behalen dit veelal ook voor lezen 
(93,3%). Maar van de leerlingen die op het streefniveau kunnen lezen, kan 53,8% rekenen op niveau 1S 
(Inspectie van het Onderwijs, 2022c). 
Figuur 2.1a Percentage bo-leerlingen dat de referentieniveaus beheerst in 2021-2022 (n=171.003) 
100%
90%
42,2
80%
62,0
70%
73,1
60%
50%
40%
50,4
30%
Onder 1F
35,3
20%
Fundamen-
24,8
teel niveau 1F
10%
Streefniveau 
7,5
2,1 2,8
1S/2F
0%
Rekenen Lezen Taalverzorging
Bron: Inspectie van het Onderwijs (2023b)
56
