4 (voortgezet) specia al onderwijs
Sturing
ontwikkelen. Verder stelt een deel van de besturen dat de nieuwe wettelijke burgerschapseisen 
hebben gezorgd voor meer bewustwording en aandacht voor burgerschap. Scholen zeggen al veel aan 
burgerschap te doen. Besturen en scholen lichten toe dat zij hierbij spanning ervaren. Enerzijds willen 
zij het thema burgerschap niet instrumentaliseren en anderzijds hebben ze de behoefte aan duidelijke 
handvatten om uitwerking te geven aan de nieuwe wettelijke burgerschapseisen (Inspectie van het 
Onderwijs, 2023h).
Verantwoording opbrengsten
Uitstroom conform ontwikkelingsperspectief  Van de schoolverlaters in het so die niet verplicht 
•
zijn om aan een eindtoets deel te nemen en de schoolverlaters in het vso die geen examentrajecten 
doorlopen, hebben we geen beeld van hun prestaties op taal en rekenen. Wel vullen alle (v)so-scholen 
elk jaar een vragenlijst in, waarin ze onder andere aangeven of hun leerlingen zich op het niveau van 
hun ontwikkelingsperspectief hebben ontwikkeld. Indien dit het geval is, betekent dit impliciet dat de 
streefniveaus die de school voor de leerling voor taal, rekenen en de sociaal-emotionele ontwikkeling 
in het ontwikkelingsperspectief heeft vastgesteld, in voldoende mate zijn behaald om de overstap naar 
een beoogde vervolgbestemming te kunnen maken. In het schooljaar 2021-2022 stroomde ongeveer 
92% van de schoolverlaters in het so uit op of boven het niveau van hun ontwikkelingsperspectief. Voor 
de schoolverlaters in het vso betrof het ongeveer 85% (Inspectie van het Onderwijs, 2023e). 
Monitoronderzoek verantwoording eindresultaten  In de periode september-november 2022 
•
voerde de inspectie bij een representatieve groep van 30 scholen voor speciaal onderwijs een 
monitoronderzoek uit. Onderzocht werd of deze scholen zich over de eindresultaten van hun school-
verlaters kunnen verantwoorden. Voor meer informatie, zie Inspectie van het Onderwijs, 2023f.
Resultaatgerichte voorbereiding op de uitstroombestemming  Vrijwel alle scholen hanteren 
•
streefniveaus voor taal en rekenen. Zo kunnen ze de leerlingen resultaatgericht op het te behalen 
eindniveau voorbereiden. Afgestemd op de uitstroommogelijkheden van de leerlingen – variërend van 
uitstroom naar vso-dagbesteding tot regulier vervolgonderwijs op niveau havo/vwo – formuleren de 
scholen de streefniveaus als streefdoelen op leerlijnen, niveaus op leerlijnen of functioneringsniveaus 
op genormeerde toetsen (Inspectie van het Onderwijs, 2023f).
Integrale ontwikkeling bepalend voor het schooladvies  De laatste resultaatmetingen in het jaar 
•
van schoolverlaten gebruiken de scholen om vast te stellen of een leerling de overstap naar een 
beoogde vervolgbestemming kan maken en om daarmee een schooladvies te formuleren. Voor een 
succesvolle uitstroom vinden de scholen het belangrijk en soms doorslaggevend dat de leerlingen zich 
sociaal-emotioneel voldoende ontwikkeld hebben (Inspectie van het Onderwijs, 2023f). Voor leerlingen 
die uitstromen naar het vervolgonderwijs zijn er toelatingseisen. Voor deze leerlingen is het daarom 
belangrijker dat zij de streefniveaus voor taal en rekenen daadwerkelijk behalen. Deze groep leerlingen 
is sinds 2 jaar verplicht aan een eindtoets deel te nemen. Met de eindtoets beschikken de so-scholen 
nu over een extra instrument om te bepalen of het beoogde niveau van vervolgonderwijs bij de 
schoolverlater past. 
Vaak geen apart beeld van onderwijsresultaten schoolverlaters  Sommige bevraagde scholen 
•
vinden het aantal schoolverlaters van één schooljaar en per leerroute te klein om aan de eindresultaten 
conclusies te kunnen verbinden. Bovendien zeggen scholen vaak liever te kijken naar de integrale 
ontwikkeling van individuele schoolverlaters. Hierbij wordt een streefniveau voor rekenen en/of 
taal soms niet (volledig) behaald, maar dit wordt niet als belemmerend gezien voor een succesvolle 
overstap naar de beoogde vervolgbestemming (Inspectie van het Onderwijs, 2023f). 
 
Kansrijke veranderingen  Het aantal besturen dat in het (v)so actief is, is om verschillende redenen 
•
afgenomen (Inspectie van het Onderwijs, 2023f). Zo hadden sommige besturen een enkele school voor 
(v)so, die ze hebben overgedragen aan een bestuur dat al meer scholen voor (v)so onder zijn hoede had.
