2 primair onderwijs
Leraren en lessen
Discrepantie tussen eigen en externe inschatting van vaardigheden beginnende leraren   
•
Bij beginnende leraren zijn er verschillen tussen de eigen inschatting van bekwaamheid en hoe 
anderen (pabo-docenten, inspecteurs) deze beoordelen. Vrijwel alle beginnende leraren vinden dat 
zij voldoende kennis en vaardigheden hebben om te zorgen voor een veilig en stimulerend lesklimaat, 
voor een efficiënt klassenmanagement en om duidelijke en gestructureerde lesinstructie te geven 
(Inspectie van het Onderwijs, 2023e). Lerarenopleiders vonden een deel van de studenten bij hun 
afstuderen echter niet startbekwaam wat betreft taal- en rekenvaardigheden en de vakdidactische 
vaardigheden om taal- en rekenonderwijs te kunnen geven (Van Schooten et al., 2022; Onderwijsraad, 
2022). Dit is een zorgelijke constatering. Uit het onderzoek naar leskwaliteit blijkt namelijk dat 
inspecteurs bij beginnende leraren ook minder effectiviteitsbevorderende kenmerken van lesklimaat 
en klassenmanagement hebben waargenomen dan bij leraren die al langer voor de klas staan (Inspectie 
van het Onderwijs, 2022d). 
Verplicht inductieprogramma’s voor beginnende leraren  Het verloop van leraren is groot 
•
onder beginnende leraren (Inspectie van het Onderwijs, 2022c). Een niet te zware lestaak en goede 
begeleiding kunnen waarschijnlijk meer beginnende leraren voor het onderwijs behouden. De school 
waar een beginnende leerkracht werkt, bepaalt zelf of deze leerkracht wordt begeleid in zijn werk 
(OECD, 2022). Nederland verschilt daarin van veel andere Europese landen, waar de begeleiding van 
beginnende leerkrachten verplicht is. Toch worden bijna alle Nederlandse leraren op de werkvloer 
begeleid. Maar we zien ook dat minder dan twee derde van de beginnende leraren aangeeft dat 
de school of het bestuur een zogenaamd vastgelegd inductieprogramma, een bewezen effectieve 
interventie in de begeleiding van nieuwe leerkrachten, had (Inspectie van het Onderwijs, 2023e; 
Helms-Lorenz, et al., 2020). Bovendien geeft bijna de helft van de leraren en schoolleiders aan dat deze 
programma’s niet (geheel) onder werktijd plaatsvinden. Mogelijk zorgt dit voor extra taaklast. 
Curriculum 
Burgerschapsonderwijs vooral zichtbaar in de schoolcultuur sbo  Op de meeste sbo-scholen zijn 
•
er globale ideeën over de invulling van het burgerschapsonderwijs. Schoolleiders geven aan dat de 
visie op burgerschap niet expliciet is geformuleerd, maar onderdeel is van de algemene visie van de 
school of de visie op de sociaal-emotionele ontwikkeling. De meeste leraren geven aan het burg-er
schapsonderwijs op eigen wijze te concretiseren. In het sbo vinden nagenoeg alle leraren burgerschap 
(heel) belangrijk. Toch geeft het grootste deel van de leerkrachten aan dat er minder aandacht is voor 
burgerschap dan voor andere leerdoelen, zoals taal en rekenen. Burgerschapsonderwijs krijgt vooral 
vorm in de schoolcultuur en het klasklimaat en via het bespreken van de actualiteit in de klas (Inspectie 
van het Onderwijs, 2023a).
Versterking van burgerschapsonderwijs nodig  De doorgaande lijn in en de breedte van het 
•
burgerschapsaanbod verdienen aandacht. Leerkrachten geven volgens schoolleiders veel aandacht 
aan burgerschapsonderwijs, maar het aanbod kan doelmatiger en meer gestructureerd. Hoewel 
de mate van overeenstemming over burgerschapsonderwijs binnen de school redelijk hoog is, is 
er volgens leerkrachten weinig of geen afstemming over onderwijsactiviteiten tussen leerjaren. 
Op de s(b)o-scholen wordt de meeste aandacht besteed aan doelen en activiteiten die gaan over 
persoonsvorming en sociale omgang, bijvoorbeeld ‘het oplossen van conflicten’. De maatschappelijke 
doelen krijgen verhoudingsgewijs de minste aandacht op de s(b)o-scholen (Inspectie van het 
Onderwijs, 2023a).
Ervaren bekwaamheid en visie belangrijk in sbo  Aandacht voor de ervaren bekwaamheid van 
•
leraren in burgerschapsonderwijs en een uitgewerkte visie, lijken aanknopingspunten voor het 
versterken van burgerschapscompetenties van leerlingen in het speciaal basisonderwijs. Leerlingen in 
een klas met een leerkracht die zich bekwaam voelt in het lesgeven over het politieke systeem, scoren 
namelijk hoger op de opgaven die vaardigheid in het toepassen van burgerschapskennis vereisen. De 
seksuele weerbaarheid van leerlingen is hoger op scholen waar de visie op burgerschapsonderwijs 
meer is uitgewerkt (Inspectie van het Onderwijs, 2023a).
65
