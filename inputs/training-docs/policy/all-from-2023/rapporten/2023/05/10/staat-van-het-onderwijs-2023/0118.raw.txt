inspec tie van het onderwijs | de sta at van het onderwijs 2023
Sturing
Meer aandacht nodig voor specifieke ondersteuningsbehoeften  Uit de gesprekken met vertegen-
•
woordigers van de 14 scholen blijkt dat hun entreeleerlingen specifieke onderwijsbehoeften hebben, 
waaraan de bekostigde mbo-instellingen in hun regio’s niet altijd in voldoende mate tegemoetkomen. 
Roc’s zouden te grootschalig zijn met te veel prikkels en te weinig specifieke begeleiding. Hierdoor is 
er een hoog risico op spijbelen en afhaken. Andere ervaringen die we van de scholen hoorden, waren 
dat roc-personeel niet altijd de benodigde expertise en affiniteit heeft om met de vso-doelgroep om te 
gaan. Ook zou het bij roc’s soms ontbreken aan maatwerk en flexibiliteit, bijvoorbeeld om een passend 
aanbod te realiseren, een tussentijdse instroom mogelijk te maken of een traject met enkele maanden 
te verlengen. 
Succesfactoren  Er zijn ook goede voorbeelden van vso-scholen die al een vruchtbare samenwerking 
•
met een roc hebben of in gesprek zijn om zo’n samenwerking tot stand te brengen. Volgens de 
vso- scholen is de kans op een succesvolle samenwerking groter, indien er bij de mbo-instelling 
directie- en teamleden zijn, die gemotiveerd zijn om voor deze doelgroep mogelijkheden te genereren. 
Daarnaast zien zij vaak de meerwaarde van uitwisseling van expertise voor hun eigen mbo-leerlingen 
met extra ondersteuningsbehoeften. Om de relatie duurzaam te laten zijn, zijn een breed gedragen 
visie, een uitgewerkt beleid en continuïteit van groot belang. 
4.3 Sturing op onderwijs 
Sturing op kennis, kansen en ontwikkeling van leerlingen 
Onderzoek basisvaardigheden  Medio 2022 heeft de inspectie gesprekken gevoerd over de 
•
basisvaardigheden taal, rekenen en burgerschap met 10 besturen, de leiding van 11 scholen en 
leraren van deze 11 scholen. Dit onderzoek sloot aan op een onderzoek uit 2021, waarbij we een 
representatieve groep van 46 schoolleiders in het so, 43 schoolleiders in het vso en hun 41 besturen 
een vragenlijst lieten invullen over de kwaliteitszorg inzake het onderwijs in de basisvaardigheden. 
Gezien het kleine aantal gesprekken, zijn de resultaten voor (clusters binnen) so en vso samen 
genomen. Voor meer informatie, zie Inspectie van het Onderwijs, 2023h.
Doelen voor basisvaardigheden vooral op leerlingniveau  Veel besturen en scholen gaven in de 
•
vragenlijst aan dat zij concrete doelen voor taal en rekenen hebben. Uit de gesprekken komt naar 
voren dat dit vooral doelen op leerlingniveau zijn. De grote verschillen in instroomniveau en de 
specifieke gedrags- en leerproblemen van de (v)so-leerlingen maken maatwerk noodzakelijk. Diverse 
scholen zeggen dat ze het doelgroepenmodel gebruiken bij het bepalen van deze doelen. Voor de 
uitstroombestemming vervolgonderwijs zeggen de scholen vaker concrete doelen voor taal en 
rekenen te formuleren dan voor leerlingen met een andere uitstroombestemming. Met name voor 
de uitstroombestemmingen arbeid en dagbesteding zijn volgens de scholen ook sociale doelen zoals 
zelfredzaamheid en werknemersvaardigheden erg belangrijk (Inspectie van het Onderwijs, 202)3. h
Individuele doelen compliceren sturing door bestuur  Een ruime meerderheid van de scholen gaf in 
•
de vragenlijst aan dat hun bestuur hen stimuleert om ambitieuze doelen te stellen voor taal en rekenen. 
Ook gaven ze aan dat hun besturen regelmatig de resultaten met hen bespreken. Enkele besturen 
noemen in de gesprekken dat ze door het ontbreken van doelen op groeps- of schoolniveau moeilijk 
planmatig en doelgericht op taal en rekenen kunnen sturen. Besturen hebben vooral zicht op het al 
dan niet realiseren van de ontwikkelingsperspectieven van leerlingen. Ze hebben een veel minder goed 
beeld van de behaalde resultaten voor taal en rekenen op schoolniveau (Inspectie van het Onderwijs, 
2023h). 
Voornamelijk procesdoelen voor burgerschap  Een minderheid van de scholen gaf in de vragenlijst 
•
aan een visie en concrete doelen te hebben voor burgerschap. In de gesprekken noemen besturen en 
scholen vooral procesdoelen voor burgerschap. Dit zijn bijvoorbeeld het aanbod herijken, een visie 
bepalen, de huidige activiteiten beter vastleggen en samenhangende leerlijnen voor burgerschap 
118
