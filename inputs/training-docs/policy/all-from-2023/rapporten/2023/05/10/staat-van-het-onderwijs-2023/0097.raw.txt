3 voortgezet onderwijs
Sturing
Sturing op de kwaliteit en continuïteit van het onderwijs 
Oordeel over sturing  Vanaf januari 2022 is de inspectie begonnen met het uitvoeren van 
•
4-jaarlijkse onderzoeken naar de kwaliteit van de besturen volgens het in 2021 herziene 
waarderingskader. Daardoor is een vergelijking met eerdere jaren niet mogelijk. Besturen krijgen 
nu een eindoordeel over het kwaliteitsgebied besturing, kwaliteitszorg en ambities. Op basis 
van het oordeel over 3 standaarden komen we tot een totaaloordeel komen over de besturing. 
De 3 standaarden zijn: visie, ambities en doelen, uitvoering en kwaliteitscultuur en evaluatie, 
verantwoording en dialoog. Als 1 van deze standaarden onvoldoende is, is het eindoordeel over de 
besturing ook onvoldoende. Als minstens 2 standaarden als goed worden gewaardeerd en geen 
van de standaarden onvoldoende is, is het eindoordeel over de besturing goed.
10 van 48 onderzochte besturen sturen onvoldoende In het kalenderjaar 2022 zijn 48 onderzoeken 
 • 
met het vernieuwde kader afgerond. Bij 38 besturen was het eindoordeel voldoende. Het aantal 
besturen dat met een onvoldoende werd beoordeeld is hoog: het gaat om 10 besturen (tabel 3.3a) 
(Inspectie van het Onderwijs, 2023f). Uit bestudering van de rapporten blijkt dat de geconstateerde 
tekortkomingen veelal betrekking hebben op onvoldoende sturing op de verbetering van het 
onderwijs. Het ontbreekt bij deze besturen aan (een volledig) zicht op de onderwijskwaliteit. 
De kwaliteit wordt (mede) daardoor niet systematisch geëvalueerd. Hierdoor zijn deze besturen 
onvoldoende in staat te sturen op kwaliteitsverbetering. In verband met de herziening van het waa-rde
ringskader, zijn de oordelen niet 1 op 1 vergelijkbaar met eerdere jaren. Toch was ook in eerdere jaren 
de kwaliteitszorg onvoldoende bij een vergelijkbaar aandeel besturen.
Tabel 3.3a Oordelen op het kwaliteitsgebied Besturing, kwaliteitszorg en ambities, in 2022
Aantal besturen
Visie, ambities en doelen Goed 2
Voldoende 41
Onvoldoende 5
Totaal 48
Uitvoering en kwaliteitscultuur Goed 2
Voldoende 39
Onvoldoende 7
Totaal 48
Evaluatie, verantwoording en dialoog Goed 0
Voldoende 40
Onvoldoende 8
Totaal 48
Eindoordeel bestuur Goed 0
Voldoende 38
Onvoldoende 10
Totaal 48
Bron: Inspectie van het Onderwijs (2023f)
Verantwoording in jaarverslag moet of kan beter Bij ongeveer de helft van de onderzochte 
 • 
besturen moet de verantwoording over de wijze waar op het bestuur in de praktijk omgaat met 
risico’s beter. Ook moeten bij een deel van de onderzochte besturen de raden van toezicht zich beter 
verantwoorden over de wijze van toezicht op de doelmatige besteding van middelen. Daarnaast 
moeten zij meer expliciet zijn over de resultaten die zij met hun toezicht hebben bereikt. Hoewel het 
geen wettelijke tekortkoming is, kan ook de verantwoording over het effect van de inzet van middelen 
voor passend onderwijs vaak beter. Ten slotte kunnen besturen hun meerjarenbegroting verbeteren 
97
