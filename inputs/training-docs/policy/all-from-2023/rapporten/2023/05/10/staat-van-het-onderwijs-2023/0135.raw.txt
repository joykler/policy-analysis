5 middelba ar beroepsonderwijs
Docenten en lessen
ook voor de opstroom. Hoe hoger het inkomen van de ouders, des te hoger het percentage studenten 
dat doorstroomt naar een volgend niveau. Het percentage studenten dat met een diploma het mbo 
verlaat, is ook groter naarmate het inkomen van de ouders hoger is. Er is een klein negatief verband 
met passende plaatsing en switchgedrag. Hoe lager het inkomen van de ouders, des te hoger het 
percentage studenten dat onder niveau wordt geplaatst of tussentijds van opleiding wisselt (Inspectie 
van het Onderwijs, 2023d). 
Hoge schoolkosten een probleem voor studenten  Al langere tijd is duidelijk dat hoge schoolkosten 
•
een probleem vormen voor veel studenten, net als dat zij moeten betalen voor ongebruikte 
leermiddelen (JOB, 2022b; 2022c). In niveau 4 van de BOL zijn de meeste studenten ontevreden (38%) 
over de informatie die is verstrekt over hoogte van de schoolkosten (Inspectie van het Onderwijs, 
2023d). Hoge schoolkosten kunnen voor studenten een barrière zijn om een opleiding te volgen. Helaas 
blijkt uit de evaluatie van het Servicedocument Schoolkosten (Cuppen et al., 2021) dat het probleem 
niet verminderd is. 
Medezeggenschap moet diverser  Een goede medezeggenschap is er voor iedereen, is divers en 
•
representatief (SER, 2017). Het onderzoek Jij Beslist Mee 4.0 (JOB, 2022a) laat zien dat er onvoldoende 
sprake is van een diverse afspiegeling mbo-studenten op landelijk- en instellingsniveau. Vooral 
studenten van niveau 4 en studenten van de bol-opleiding participeren; studenten van niveau 2 doen 
dat aanzienlijk minder. Dat hangt waarschijnlijk samen met de mate van binding met de school: niveau 
2-studenten hebben een kortere opleiding en bbl-studenten zijn slechts 1 dag per week op school. 
Onderwijsinstellingen moeten nog meer kansen benutten om studentenraden een betere afspiegeling 
te laten zijn van de hele studentenpopulatie van een school. Het is vaak niet duidelijk is wie de vera-nt
woordelijkheid draagt om een diverse studentenpopulatie te betrekken (JOB, 2022a). 
Stagediscriminatie  Studenten kunnen discriminatie ervaren bij het solliciteren naar een stageplek, 
•
maar ook tijdens de stage zelf (zie ook hoofdstuk 6). Een meerderheid van de studenten bespreekt 
ervaren discriminatie niet met hun opleiding. De belangrijkste reden is dat ze denken dat er weinig mee 
zal worden gedaan. Ook weten ze niet hoe de opleiding dit zou kunnen oplossen (Andriessen et al., 
2021). Dat blijkt ook uit de klachtenrapportage van JOB (2022d) en bij het Meldpunt Stagediscriminatie 
van de SBB waar jaarlijks een beperkt aantal meldingen binnenkomt. In 2020 kwamen 47 meldingen 
van stagediscriminatie binnen bij SBB, in 2021 waren dat er 39. Bij het raadplegen van driekwart van 
alle jaarverslagen van zowel bekostigde als niet-bekostigde instellingen, bleek dat ruim 90% van de 
instellingen niets over het thema stagediscriminatie vermeldde. Slechts 12 bekostigde instellingen 
- en geen van de niet-bekostigde instellingen - kaartten de aanpak van stagediscriminatie aan. 
Daarbij zetten ze vooral in op bewustwording, het bespreekbaar maken van stagediscriminatie en 
stappenplannen voor docenten en studenten. Ook bestaan er projecten zoals stagematching, waarbij 
de opleiding studenten koppelt aan leerbedrijven (Inspectie van het Onderwijs, te verschijnen). 
De inspectie verwacht dat besturen de verantwoordelijkheid nemen om stagediscriminatie te 
verminderen. Hierbij past ook dat zij studenten vertellen waar ze terecht kunnen met vragen en 
klachten over stagediscriminatie. 
5.2 Docenten en lessen
Lerarentekort
Toename fte’s docenten, maar meer tijdelijke dienstverbanden  De afgelopen jaren is het in het 
•
mbo gelukt om meer onderwijzend personeel voor de klas te krijgen (figuur 5.2a). Tussen 2017-2018 en 
2021-2022 nam het totaal aan onderwijsgevend personeel toe met 1.966 fte naar 27.873 (Inspectie van 
het Onderwijs, 2023b). Ook het aantal fte onderwijsondersteunend personeel nam toe in deze periode, 
met 1.620 fte naar 19.422. Het aantal fte’s met een tijdelijk dienstverband is gestegen van 16,2% in 
2017-2018 naar 19,8% in 2021-2022. Ondanks de lichte stijging van het studentenaantal in deze periode 
is het aantal studenten per fte onderwijsgevend personeel licht gedaald: van 18,3 in 2017 naar 17,3 in 
2021 (OCW, 2022b). 
135
