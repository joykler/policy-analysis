inspec tie van het onderwijs | de sta at van het onderwijs 2023
Studenten
5.1 De student 
Sociale functie en verbinding prioriteren  De coronaperiode heeft het belang van de sociale functie 
•
heel duidelijk gemaakt. Studenten misten het fysieke contact met elkaar en met docenten. Nu het 
onderwijs weer volledig fysiek is, zijn nog niet alle problemen opgelost. Instellingen hebben moeite 
met studenten naar school te bewegen en studenten zijn minder gemotiveerd. Studenten ervaren 
minder binding met school en medestudenten (Last & Dopmeijer, 2022; OCW, 2022c). De nadruk op 
basisvaardigheden en de tekorten op de arbeidsmarkt maken het verleidelijk om extra te investeren 
in de kwalificatiefunctie van onderwijs. Juist nu is het belangrijk dat er ook aandacht is voor de 
sociale kant van onderwijs. Sociale verbondenheid is belangrijk om intrinsiek gemotiveerd te blijven. 
Het ontbreken van sociale verbondenheid kan leiden tot minder welbevinden en meer psychische 
problemen (Ryan & Deci, 2000). Studenten die zich sterk verbonden voelen met hun school, docenten 
en medestudenten zijn over het algemeen succesvoller tijdens hun opleiding (Tinto, 2012; Van Toly et 
al., 2018). Dat betekent dat sociale verbondenheid zowel een voorwaarde is voor studiesucces, als een 
voorspeller ervan (Elffers, 2018). 
Basisvaardigheden
Referentieniveau Nederlands niet altijd gehaald  Het examenresultaat voor Nederlands bestaat 
•
uit het gemiddelde resultaat van het centraal examen (ce) en de instellingsexamens. Om een 
mbo-diploma te behalen moet het examenresultaat voor Nederlands minimaal een vijf zijn. Bij een 
niveau 4-opleiding mocht je een 5 halen voor Nederlands, als voor Engels minimaal een 6 of hoger was 
gehaald. Op niveau 2 en 3 behaalt respectievelijk 15% en 7% van de studenten niet het referentieniveau 
lezen en luisteren dat wordt getoetst met het ce 2F (figuur 5.1a). Op niveau 2 geldt dit voor 20% van 
de studenten zorg en welzijn en 10% bij de sectorkamer techniek. Van de studenten die op niveau 4 
een diploma hebben behaald, heeft 30% niet het referentieniveau Nederlands 3F op het ce behaald. 
Bij studenten die op niveau 3 kozen voor 3F, was dit 38% (Inspectie van het Onderwijs, 2023d). De 
resultaten van gediplomeerden op het ce 3F zijn beduidend lager dan die op het ce 2F. 
Figuur 5.1a Percentage gediplomeerden in 2021-2022 dat het referentieniveau lezen en luisteren behaalt
100%
90%
80%
70%
60%
50%
40%
30%
20%
Behaald
10%
Niet behaald
0%
Niveau 2 Niveau 3 Niveau 3 Niveau 4
2F
3F
Bron: Inspectie van het Onderwijs (2023d)
Instromers hebben niet altijd niveau 2F voor rekenen  Een deel van de studenten die vanuit het 
•
vmbo het mbo binnenstroomt zit niet op het gewenste niveau 2F voor rekenen of voor Nederlands 
(Inspectie van het onderwijs 2022a). Hoewel het examenresultaat rekenen (voor studenten die starten 
in 2022-2023) weer gaat meetellen voor het halen van het diploma, kan het cijfer voor rekenen worden 
gecompenseerd met het cijfer voor de generieke vakken taal (bij niveau 4 Engels en Nederlands).
