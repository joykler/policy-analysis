inspec tie van het onderwijs | de sta at van het onderwijs 2023
Leerlingen
beweging. De leervertraging bij spelling en rekenen-wiskunde is nu het grootst bij leerlingen waarvan 
de ouders minimaal een diploma van het hoger beroepsonderwijs (hbo) hebben; bij deze leerlingen 
was eerder de achterstand het kleinst (Haelermans et al., 2022; zie ook hoofdstuk 1). Er is meer en 
blijvende aandacht nodig voor de basisvaardigheden. Juist omdat we weten dat eenmaal opgelopen 
leervertragingen kunnen oplopen als ze niet snel en effectief bestreden worden (Kaffenberger, 2021).
Schoolloopbanen
Hoogte basisschooladvies vergelijkbaar met eerdere jaren In het schooljaar 2021-2022 zijn de 
 • 
schooladviezen waarmee leerlingen het vo binnenkomen weer vergelijkbaar met de periode vóór 
corona. Bijna 50% van de leerlingen kreeg een schooladvies havo tot en met vwo. Ruim 30% kreeg een 
schooladvies dat vmbo-g/t bevatte; de overige leerlingen kregen maximaal een vmbo-kader advies 
(Inspectie van het Onderwijs, 2023e). Ondanks dat het schooladvies vergelijkbaar is, geven vo-scholen 
aan dat leerlingen instroomden met een achterstand in studievaardigheden en sociale vaardigheden. 
Een deel van deze scholen geeft bovendien aan dat het niveau van de leerlingen lager is dan je mag 
verwachten op basis van het gegeven advies door de basisschool. Daarbij gaf 30% van de basisscholen 
aan dat zij vaker kansrijk hebben geadviseerd bij de leerlingen die instroomden in schooljaar 2021-2022 
(Inspectie van het Onderwijs, 2022b). We zien wel dat de leerlingen die in schooljaar 2021-2022 in 
leerjaar 1 zaten, in leerjaar 2 ook op het adviesniveau van de basisschool zitten (Inspectie van het 
Onderwijs, 2023a).
Goede overdracht, doordachte plaatsing en kansrijk aanbod van belang in brugklas Scholen 
 • 
hebben weinig bewust beleid voor de plaatsing van leerlingen. Dit ondanks dat scholen aangaven 
dat ze na corona vaker dan voorheen het onderwijs afstemmen op de behoeften van de leerlingen. 
Scholen geven niet aan dat zij bewust plaatsingsbeleid hebben om leerlingen te laten presteren op het 
advies van de basisschool of op het niveau dat het best bij hen past. Voor leerlingen met een bepaald 
schooladvies zijn er veel verschillende mogelijkheden voor plaatsing in een brugklas. Hierdoor kan 
er binnen dezelfde brugklas een grote diversiteit aan schooladviezen van leerlingen zijn. De warme 
overdracht lijkt vaak koud te landen, omdat mentoren de informatie vaak pas gebruiken als er iets aan 
de hand is met een leerling (Inspectie van het Onderwijs, 2023a).
Opstroom neemt toe, afstroom neemt af In leerjaar 3 zit 52,6% van de leerlingen op het niveau 
 • 
dat geadviseerd was door de basisschool (figuur 3.1c). Bijna de helft van de leerlingen komt op een 
ander niveau uit of, in het geval van een meervoudig schooladvies, op het laagste of hoogste niveau 
binnen dat advies. Zo is in het schooljaar 2022-2023 ongeveer 10% van de leerlingen een heel niveau 
opgestroomd ten opzichte van het advies en 10% een heel niveau afgestroomd. 13% van de leerlingen 
volgt onderwijs op het laagste niveau van het basisschooladvies en 14% volgt onderwijs op het hoogste 
niveau van het advies. De afstroom met een heel niveau is afgenomen en de opstroom met een heel 
niveau neemt - na een eerdere daling - ook weer toe. Er zitten ook steeds meer leerlingen op het 
hoogste niveau binnen het dubbele advies van de basisschool (Inspectie van het Onderwijs, 2023f).  
Het basisschooladvies is daarmee niet allesbepalend voor de schoolloopbaan van leerlingen.  
Het onderwijsstelsel geeft mogelijkheden voor aanpassing van schoolloopbanen.
84
