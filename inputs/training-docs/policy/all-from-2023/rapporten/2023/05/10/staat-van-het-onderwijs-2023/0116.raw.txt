inspec tie van het onderwijs | de sta at van het onderwijs 2023
Leraren en lessen
Aanbod
Rekenaanbod  Aan het einde van het schooljaar 2021-2022 is een vragenlijst over het 
•
rekenaanbod op streefniveau afgenomen onder een representatieve groep van 21 scholen in het 
so. Leraren en schoolverlaters die uitstromen naar het (profiel) vervolgonderwijs hebben deze 
vragenlijst ingevuld. Voor meer informatie, zie Inspectie van het Onderwijs, 2023g.
Leerling en leraar soms ander beeld van gerealiseerd rekenaanbod Volgens een meerderheid van de 
• 
bevraagde leerlingen zijn de meeste rekenonderwerpen op streefniveau 1S in het schooljaar 2021-2022 
soms tot vaak behandeld. De vraag is wel of deze onderwerpen dan voldoende aan bod komen, 
want het percentage leerlingen dat uitstroomt met beheersing van het 1S-niveau bedraagt slechts 
10%. Daarbij valt het op dat de percepties van de leraar en leerling over de behandelde onderwerpen 
uiteenlopen. Voor de meeste rekenonderwerpen geldt dat leraren vaker dan leerlingen aangeven dat ze 
ten minste soms behandeld zijn. Zo denken de meeste leraren dat het begrip ‘schaal’ en de verhouding 
1:100 op een plattegrond aan bod zijn gekomen, terwijl respectievelijk een derde en een kwart van de 
leerlingen aangeeft dat deze onderwerpen in het betreffende schooljaar niet zijn behandeld. Verder 
geven so-leerlingen die uitstromen naar pro of vmbo-b/k vaker aan dat zij bepaalde rekenonderwerpen 
niet hebben gehad dan leerlingen die naar het vmbo-g/t gaan (Inspectie van het Onderwijs, 2023g).
Perceptieverschillen kunnen aanleiding zijn om aanbod en lessen te verbeteren De perceptiever-
• 
schillen kunnen betekenen dat leraren een deel van de leerlingen alleen stof op fundamenteel niveau 
aanbieden en hen te weinig uitdagen om zich ook leerstof op een hoger niveau eigen te maken. Ze 
kunnen er ook op duiden dat leerlingen niet altijd goed zicht hebben op welke rekenonderwerpen 
behandeld zijn. Dit onderstreept het belang dat leraren bij een les altijd het lesdoel benoemen en aan 
het eind van de les terugkomen op wat er is geleerd. Uit lesobservaties door inspecteurs blijkt dat niet 
alle leraren dit consequent doen (Inspectie van het Onderwijs, 2022b; 2022c). 
Peilingsonderzoek burgerschap  In het schooljaar 2020-2021 namen 32 so-scholen met in totaal 
•
553 leerlingen van 79 klassen deel aan een peilingsonderzoek naar het burgerschapsonderwijs 
aan het einde van het so. Voor het onderzoek zijn vragenlijsten uitgezet en interviews afgenomen 
(Inspectie van het Onderwijs, 202d).
Nog vaak onvoldoende inbedding en concretisering van het burgerschapsonderwijs We verwachten 
• 
van scholen dat zij een doelgericht en samenhangend aanbod voor burgerschap realiseren. Het merendeel 
van de schoolleiders en leerkrachten gaf aan dat het burgerschapsonderwijs verder zou moeten worden 
ontwikkeld. Op ongeveer een kwart (27%) van de bevraagde so-scholen zijn concrete afspraken gemaakt 
over de opzet en activiteiten voor burgerschapsvorming. Het minst vaak leggen de scholen vast hoe het 
aanbod zich verhoudt tot de kerndoelen. De meeste schoolleiders gaven aan dat burgerschapsonderwijs 
(onder andere) aan bod komt door de manier waarop er met elkaar wordt omgegaan en de algehele 
sfeer op school. Daarnaast gaf ruim de helft van de leraren aan dat het burgerschapsonderwijs wordt 
vormgegeven in (niet-vakgebonden) projecten (Inspectie van het Onderwijs, 2022d.)
Vooral aandacht voor persoonsvorming en sociale omgang  Zowel schoolleiders als leraren uit het 
•
so gaven aan de meeste aandacht te besteden aan doelen over persoonsvorming en sociale omgang, 
zoals het bevorderen van zelfvertrouwen en sociale redzaamheid en het leren oplossen van conflicten. 
Deze doelen zijn in het so vaak op groepsniveau geformuleerd. Minder vaak is er sprake van doelen om 
de maatschappelijke betrokkenheid en het leren omgaan met verschillen te versterken, terwijl dit wel 
verplichte leergebied overstijgende kerndoelen zijn (Inspectie van het Onderwijs, 2022d). 
116
