inspec tie van het onderwijs | de sta at van het onderwijs 2023
Leraren en lessen
Werken aan effectievere lessen mogelijk De meeste schoolleiders voeren 1 tot 3 keer per jaar 
 • 
lesobservaties uit, zo blijkt uit de vragenlijst onder schoolleiders. Zij geven aan dat leraren ook bij 
elkaar in de les kijken. Op slechts 36% van de scholen voeren leraren lesobservaties uit bij hun collega’s. 
Op bijna de helft van de scholen beoordelen leerlingen de les met een gestandaardiseerde vragenlijst 
(Inspectie van het Onderwijs, 2023b). Op veel scholen liggen mogelijkheden om vanuit andere 
perspectieven dan die van de schoolleiding informatie op te halen waarmee leraren zicht krijgen op de 
eigen leskwaliteit. Op basis hiervan kunnen leraren werken aan een effectievere les.
Onderzoek kennis en vaardigheden beginnende leraren  Aan het begin van schooljaar 
•
2022-2023 zijn 247 beginnende leraren (maximaal 4 jaar ervaring) met een vragenlijst bevraagd 
op hun inhoudelijke kennis, (vak)didactische vaardigheden, aspecten van leskwaliteit en 
basisvaardigheden. In diezelfde periode zijn ook 119 schoolleiders met een vragenlijst gevraagd 
naar hun zicht op het functioneren van beginnende leraren en hun beoordeling van de inhoudelijke 
kennis, (vak)didactische vaardigheden, aspecten van leskwaliteit en basisvaardigheden van een 
beginnende leraar op hun school. Voor meer informatie, zie Inspectie van het Onderwijs, 2023d.
Ervaren toerusting van beginnende leraren Om beginnende leraren voor het vak te behouden, is 
 • 
een goede voorbereiding op hun loopbaan cruciaal. Dat begint bij een goede toerusting van leraren 
tijdens de opleiding. De inspectie heeft aan beginnende leraren een aantal domeinen voorgelegd 
met de vraag of ze vinden dat ze hier voldoende op voorbereid zijn. Een ruime meerderheid van 
de beginnende leraren deed op de opleiding kennis op over het pedagogisch klimaat in school en 
klas, opvattingen over leren en leerconcepten, ontwerpen van onderwijs en toetsen en evalueren 
(figuur 3.2c). Dat zijn ook onderwerpen waarvan de meerderheid ervaart dat ze voldoende zijn 
voorbereid. Bijna de helft van de beginnende vo-leraren geeft aan geen kennis te hebben opgedaan 
over burgerschap (de school in de pluriforme maatschappij). Daarnaast heeft ongeveer de helft geen 
kennis opgedaan over het werken in de schoolorganisatie en leerlingbegeleiding. Dit zijn dan ook 
onderwerpen waarbij leraren aangeven zich minder goed voorbereid te voelen (Inspectie van het 
Onderwijs, 2023d). 
92
