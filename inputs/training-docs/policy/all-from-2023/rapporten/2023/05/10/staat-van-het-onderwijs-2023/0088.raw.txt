inspec tie van het onderwijs | de sta at van het onderwijs 2023
Leerlingen
Figuur 3.1g Percentage gediplomeerde opstroom van vmbo-g/t naar havo en van havo naar vwo, naar 
migratieachtergrond
Geen migratieachtergrond Niet-westers, eerste generatie
40%
30%
20%
10%
0%
Niet-westers, tweede generatie Westers
40%
30%
20%
10%
0%
2017- 2018- 2019- 2020- 2021- 2017- 2018- 2019- 2020- 2021-
2018 2019 2020 2021 2022 2018 2019 2020 2021 2022
Havo naar vwo Vmbo-g/t naar havo
Bron: Inspectie van het Onderwijs (2023f)
Verschil slagingspercentages naar achtergrond leerlingen In vergelijking met leerlingen zonder 
 • 
een migratieachtergrond slagen leerlingen met een niet-westerse migratieachtergrond minder 
vaak voor het eindexamen. In 2022 lagen de slagingspercentages op de havo en het vwo rond de 
10 procentpunten lager voor leerlingen met een niet-westerse migratieachtergrond. Op de havo en 
het vwo is het verschil in slagingspercentages tussen leerlingen met of zonder een niet-westerse 
migratieachtergrond groter dan op de leerwegen van het vmbo. Er zijn ook verschillen tussen leerlingen 
naargelang het inkomen of opleidingsniveau van de ouders. Naarmate het inkomen van de ouders 
hoger is of het opleidingsniveau van de ouders richting hbo-wo gaat, slagen leerlingen vaker en halen 
leerlingen hogere cijfers voor het centraal examen. Voor het slagingspercentage van leerlingen op de 
havo of het vwo kan het inkomen van de ouders of het opleidingsniveau 8 procentpunten uitmaken 
(Inspectie van het Onderwijs, 2023f). Huishoudens geven steeds meer uit aan aanvullend onderwijs 
(CBS, 2022). Examentraining of bijles voor een vak zijn hiervan voorbeelden. De ontwikkeling naar 
een toename van aanvullend onderwijs kan een rol spelen bij verschillen in slagingspercentages naar 
inkomen van ouders.
Leerlingen met niet-westerse migratieachtergrond vaker een onvoldoende voor Nederlands
 • 
Vooral op de havo en het vwo is het verschil in het examenresultaat voor Nederlands tussen leerlingen 
met een niet-westerse migratieachtergrond (tweede generatie) en zonder een migratieachtergrond 
groot (11% verschil in het aandeel voldoende voor Nederlands op het centraal examen). Op de 
leerwegen van het vmbo verschilt dit aandeel er ook, maar het is kleiner, namelijk 6% of minder 
verschil. Ook op het schoolexamen Nederlands verschilt het aandeel voldoendes voor Nederlands 
tussen groepen leerlingen, maar daar is dit verschil kleiner (Inspectie van het Onderwijs, 2023f). 
88
