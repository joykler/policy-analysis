4 (voortgezet) specia al onderwijs
Leerlingen
van corona, is een mogelijke oorzaak. In het ontwikkelingsperspectief dient te zijn beschreven hoe de 
leerling weer toegroeit naar het volledig aantal uren onderwijs. Een weloverwogen ingroeiplan is van 
belang om structureel geheel of gedeeltelijk thuiszitten te voorkomen.
Verplichte deelname eindtoets  Met ingang van het schooljaar 2019-2020 zijn schoolverlaters 
•
in het so verplicht om deel te nemen aan een eindtoets. Vanwege corona kon de afname in het 
voorjaar van 2020 niet plaatsvinden, maar in de afgelopen 2 jaar gebeurde dit wel. De verplichting 
geldt niet voor zeer moeilijk lerende en meervoudig beperkte kinderen. Ook leerlingen die 4 jaar of 
korter in Nederland verblijven, zijn uitgezonderd. Incidenteel komt het voor dat leerlingen die van 
deelname ontheven zijn, toch aan een eindtoets deelnemen.
Deelname en niveau eindtoets toegenomen  In 2021 namen 2.813 leerlingen van 199 so-scholen 
•
deel aan een eindtoets, van wie 7 leerlingen met een ontheffing. In 2022 zijn dit 3.228 leerlingen van 
203 scholen, van wie 2 leerlingen met een ontheffing In( spectie van het Onderwijs, 2023e). So-scholen 
kiezen vooral voor adaptieve eindtoetsen. ROUTE 8 is in 2022, net als in 2021, de meest gebruikte 
eindtoets. Het aandeel leerlingen dat ROUTE 8 als eindtoets maakt, is in 2022 toegenomen. Een 
uitzondering vormen de leerlingen van cluster 1, die uitsluitend de Centrale Eindtoets (CET) maakten. 
Deze toets levert maatwerk voor leerlingen die slechtziend, op braille aangewezen of kleurenblind zijn.
Verschil advies eindtoets-schooladvies  Voorafgaand aan de afname van een verplichte eindtoets 
•
krijgen de leerlingen een schooladvies voor uitstroom naar het voortgezet (speciaal) onderwijs. Dit 
advies kan enkel of meervoudig zijn, bijvoorbeeld vmbo-basis of vmbo-basis/kader. In 2022 kregen 
2.915 leerlingen een initieel schooladvies. Alle niveaus samengenomen is het toetsadvies op basis van 
de eindtoets regelmatig hoger of lager dan het schooladvies. In 2020-2021 was bij een kwart van de 
leerlingen het toetsadvies gelijk aan het schooladvies. In 2021-2022 is dit aandeel licht gedaald. Als het 
toetsadvies hoger is dan het schooladvies komt een leerling in aanmerking voor heroverweging van het 
schooladvies. In 2021-2022 ging het om 419 leerlingen die in aanmerking kwamen voor heroverweging 
vanwege minimaal een heel niveau verschil tussen schooladvies en toetsadvies. Dat is 6 procentpunt 
hoger dan in het regulier onderwijs. Bij 61 van deze leerlingen werd het schooladvies herzien (Inspectie 
van het Onderwijs, 2023e). Indien een school besluit om het advies niet naar boven bij te stellen, moet 
dit een bewuste afweging zijn.
Adviezen op basis van eindtoets in 2022 iets hoger  In 2020-2021 lagen de resultaten van de meeste 
•
leerlingen op de eindtoets op vmbo-basis/kader niveau (bijna 35%) en praktijkonderwijs/vmbo-basis 
niveau (bijna 31%). Toetsadviezen zijn altijd meervoudig. In het schooljaar 2021-2022 komen meer 
leerlingen uit op vmbo-basis/kader niveau (bijna 39%) en minder leerlingen op praktijk/vmbo-basis 
niveau (bijna 23%) (Inspectie van het Onderwijs, 2023e). Het meest gegeven definitieve advies, na een 
eventuele bijstelling, is vmbo-basis (figuur 4.1b).
Wederom hoge slagingspercentages en meer examens vso-leerlingen  837 vso- examenkandidaten 
•
deden examen als extraneus. Dit is een toename ten opzichte van de afgelopen 3 jaren. Het aantal 
leerlingen dat examen deed via de eigen examenlicentie van de vso-school is naar 128 gestegen en 
het hoogst sinds 2017-2018. De meeste leerlingen doen zoals de voorgaande jaren staatsexamen; in 
2021-2022 waren dat 3.680 leerlingen. De slagingspercentages van examenkandidaten in het vso zijn 
over de jaren hoog. Dit geldt voor staatsexamenkandidaten, extranei en leerlingen van de scholen met 
eigen examenlicentie (DUO, 2022; Inspectie van het Onderwijs, 2023e). 
111
