3 voortgezet onderwijs
Leraren en lessen
Bereikbaarheid onderwijsaanbod: verschillen tussen regio’s Het is belangrijk dat voor elke leerling 
 • 
onderwijs op een voor hen passend niveau toegankelijk is. De bereikbaarheid van havo-vwo-scholen 
is voor leerlingen in landelijke gebieden een probleem. Voor meer dan 40% van de leerlingen die 
in landelijke gebieden wonen is – binnen een reistijd van een half uur met het openbaar vervoer of 
met de fiets – geen havo-vwo-locatie bereikbaar. Bij een reistijd van 45 minuten, is voor 1 op de 5 
leerlingen nog steeds geen locatie voor havo-vwo bereikbaar met het ov of de fiets. In Groningen, 
Friesland, Drenthe en Zeeland is de bereikbaarheid aanzienlijk lager dan in de rest van Nederland 
(Bastiaanssen & Breedijk, 2022). Dit kan een oorzaak zijn van het feit dat het percentage leerlingen dat 
een havo of vwo-diploma haalt in sommige provincies lager is dan gemiddeld. Vooral in Drenthe (37%), 
Flevoland (40%), Friesland en Overijssel (44%) wordt een relatief laag aantal diploma’s op havo- of 
vwo-niveau behaald. In deze provincies is de deelname aan havo of vwo in leerjaar 3 lager dan in de 
andere provincies (Inspectie van het Onderwijs, 2023f). Relatief veel basisscholen in de provincies 
Drenthe en Zeeland stellen het schooladvies niet bij als het toetsadvies 1 niveau of meer hoger ligt 
(Inspectie van het Onderwijs, 2023e). Het is mogelijk dat basisscholen en/of ouders een bijstelling niet 
nodig vinden omdat een leerling vanwege de reisafstand toch niet naar de havo- of vwo-locatie kan. 
Tot slot is de gediplomeerde doorstroom van vmbo-g/t naar havo en van havo naar vwo in Drenthe, 
Friesland en Zeeland relatief laag (Inspectie van het Onderwijs, 2023f). Overigens zijn er ook verschillen 
tussen regio’s in de beschikbaarheid van vmbo-profielen. Niet in alle regio’s kunnen leerlingen het 
vmbo-profiel kiezen dat het meest aansluit bij hun behoefte. 
3.2 De leraren en lessen
Lerarentekort
Aantal vacatures groot en stijgt Het aantal vacatures per fte stijgt in het vo. Voor bijna een kwart, 
 • 
23,1%, van de totale werkgelegenheid voor vo-leraren stond in 2021-2022 een vacature open. Een jaar 
eerder was dat 16,9% (De Wilde et al., 2022). Het tekort is groter dan in andere onderwijssectoren. 
De vacatures voor leraren waren in 2020-2021 in 37% en in 2021-2022 in 62% van de gevallen moeilijk 
te vervullen. In het schooljaar 2021-2022 is uiteindelijk 62% van de vacatures volledig ingevuld, in 
2020-2021 was dat nog 85%. De krapte op de arbeidsmarkt neemt snel toe E.r zijn vooral veel vacatures 
voor docenten Nederlands en wiskunde/rekenen; deze vakken worden relatief veel gegeven en het 
aantal inschrijvingen bij de lerarenopleidingen voor deze vakken daalt (De Wilde et al., 2022, 2022; 
Wester et al., 2021). Dit is zorgelijk gezien de ontwikkelingen met betrekking tot de basisvaardigheden. 
De inspectie krijgt in 2022 veel meer signalen over lesuitval dan in de eerdere jaren het geval was: een 
toename van 52 in 2021 naar 169 in 2022.
Beperkte toename fte’s leraren, meer tijdelijke dienstverbanden Tussen 2017-2018 en 2021-2022 
 • 
daalde het aantal leraren naar 69.698 fte. Alleen in 2021-2022 is weer sprake van een stijging (figuur 
3.2a). Doordat het aantal leerlingen daalde, is het aantal leerlingen per fte ook gedaald: van 15,4 naar 
14,6 (OCW, 2022b). Relatief gezien is vooral onder het onderwijsondersteunend personeel het aantal 
fte gestegen – hoewel kleiner dan in het primair onderwijs – tussen 2017-2018 en 2021-2022 met 1.772 
fte. Het aantal directieleden, inclusief bestuurders, daalde met 71 fte. Het aantal fte’s met een vast 
dienstverband is gedaald van 86% in 2017-2018 naar 83% in 2021-2022. De gemiddelde grootte van de 
dienstbetrekking is in de periode 2017-2018 tot 2021-2022 nagenoeg niet veranderd. Voor onderwijzend 
personeel is dat 0,8 fte en voor ondersteunend personeel is dat 0,76 fte (Inspectie van het Onderwijs, 
2023c). 
89
