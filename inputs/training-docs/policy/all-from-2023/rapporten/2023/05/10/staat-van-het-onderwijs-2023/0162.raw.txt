inspec tie van het onderwijs | de sta at van het onderwijs 2023
Onderwijs
Stages
Veel studenten lopen stage  Meer dan de helft van de studenten (56%) liep in 2022 stage en/of heeft 
•
eerder tijdens hun ho-loopbaan stage gelopen. Driekwart van de studenten (75%) - studenten die 
stage (hebben)(ge)lopen en studenten die (nog) geen stage hebben gelopen - moet in de opleiding 
verplicht stage lopen. Meer dan de helft van de studenten (52%) die stage lopen en/of hebben gelopen, 
karakteriseert de meest recente stage als een andere stage dan een afstudeerstage (bijvoorbeeld een 
snuffelstage, onderzoekstage of meeloopstage). De meeste studenten die stage lopen en/of hebben 
gelopen (83%), geven aan dat zij zelf hun meest recente stageplaats moesten regelen. Studenten die 
stage lopen en/of hebben gelopen kunnen gemiddeld 25 studiepunten behalen voor hun meest recente 
stage. Gemiddeld duurt de stage 23 weken (Inspectie van het Onderwijs, 2023h).
 
Veel studenten kost het moeite om zelfstandig stageplaats te bemachtigen  Van de studenten 
•
die stage lopen en/of stage hebben gelopen en die zelf een stageplaats moesten regelen, geeft 36% 
aan dat het hun (zeer) veel moeite kostte om de meest recente stageplaats te bemachtigen (Inspectie 
van het Onderwijs, 2023h). Mogelijk speelden de coronamaatregelen hierbij soms een rol. Meer dan 
een kwart van de studenten (27%) gaf aan dat het hen (zeer) weinig moeite kostte. Studenten die zelf 
hun stageplaats moesten regelen en aangaven dat het hun (zeer) veel moeite kostte om de meest 
recente stageplaats te vinden, is gevraagd naar de redenen hiervan. De 3 redenen die door bekostigde 
en niet-bekostigde hbo-studenten het meest worden genoemd zijn: onvoldoende stageplaatsen 
(respectievelijk 47 en 52%), onvoldoende hulp of begeleiding vanuit de hogeschool (respectievelijk 48 
en 50%) en regelmatig worden afgewezen door stageorganisaties (respectievelijk 38 en 32%). Voor 
de bevraagde wo-studenten zijn de 3 meest genoemde redenen: selectief zijn in de stageplaats (51%), 
onvoldoende stageplaatsen (48%) en onvoldoende hulp of begeleiding vanuit de universiteit (38%). 
Bijna een kwart van de studenten (24%) die zelf een stageplaats moesten zoeken en aangaven dat het 
hun (zeer) veel moeite kostte om de meest recente stageplaats te vinden, zei studievertraging op te 
lopen: gemiddeld 6,2 maanden. Het is van belang dat instellingen investeren in de begeleiding van hun 
studenten bij het vinden van een stage. In het hbo worden de NP-Onderwijsmiddelen al ingezet voor 
het begeleiden en coachen van studenten bij het zoeken van een stage (OCW, 2022a).
Tevredenheid studenten begeleiding vanuit stageorganisatie en opleiding  Gevraagd naar hun 
•
tevredenheid over de kwaliteit van de stagebegeleiding vanuit hun stageorganisatie gedurende de 
meest recente stage, gaven de studenten gemiddeld een 7,3 als cijfer. De begeleiding vanuit de stag oer-
ganisatie krijgt van 15% van de studenten een onvoldoende (5 of lager). De studenten gaven de kwaliteit 
van de stagebegeleiding vanuit hun opleiding gemiddeld een 6,1. De begeleiding vanuit de opleiding 
krijgt van 31% van de studenten een onvoldoende (5 of lager) (Inspectie van het Onderwijs, 202.3h)
Onvoldoende voorbereiding op de stage en onvoldoende begeleiding  Minder dan 2 op de 5 
•
hbo-studenten (38%) zijn het er (zeer) mee eens dat de opleiding hen goed heeft voorbereid op de 
meest recente stage (figuur 6.2a). Dit geldt voor bijna de helft van de wo-studenten (46%). Ongeveer 
een derde van de bevraagde studenten in het hbo vindt dat de opleiding hen niet goed heeft voorbereid 
op de stage. Dit geldt voor meer dan een kwart van de wo-studenten. 2 op de 5 studenten zijn het 
er (zeer) mee eens dat ze voldoende begeleid werden door de opleiding, zodat ze de leerdoelen in 
de stageperiode konden behalen. 3 op de 10 studenten vinden niet dat ze hierbij voldoende werden 
begeleid (Inspectie van het Onderwijs, 2023h). Deze kritische geluiden van studenten over de 
voorbereiding en begeleiding van de stages maken het aannemelijk dat verbetering mogelijk is.  
De inspectie roept instellingen op om hun stages goed te evalueren en de resultaten met opleidin-gs
commissies te bespreken.
