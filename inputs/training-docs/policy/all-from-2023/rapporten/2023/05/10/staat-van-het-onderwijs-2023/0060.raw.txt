inspec tie van het onderwijs | de sta at van het onderwijs 2023
Leerlingen
instroomniveau. Voor de leerlingen die in aanmerking kwamen voor bijstelling maar voor wie het 
schooladvies niet werd bijgesteld, stroomde 7,2% af en stroomde 18,9% op. In leerjaar 3 zat driekwart 
van deze leerlingen op het niveau van het (niet verhoogde) schooladvies (Inspectie van het Onderwijs, 
2023g). Dit voedt het idee dat kansrijk adviseren veel kinderen de kans biedt om het vo op een hoger 
niveau dan het initiële basisschooladvies te volgen. Dit vraagt wel om brede brugklassen en kansrijk 
plaatsen door vo-scholen, zodat wordt voorkomen dat de wijze van plaatsen in de brugklas perso-ons
afhankelijk is. Meer onderzoek naar de beslisregels die scholen hanteren rondom bijstellingen is nodig.
Verschillen in bijstelling tussen groepen leerlingen  Scholen stellen het initiële schooladvies vaker 
•
naar boven bij voor bepaalde groepen leerlingen ten opzichte van andere groepen leerlingen. Dit geldt 
meer voor meisjes ten opzichte van jongens en meer voor leerlingen met een migratieachtergrond 
ten opzichte van leerlingen zonder migratieachtergrond. Het initiële schooladvies van meisjes en 
leerlingen met een niet-westerse migratieachtergrond is gemiddeld genomen lager dan dat van 
jongens en leerlingen zonder een niet-westerse migratieachtergrond. Hun initiële schooladvies moet 
dus vaker heroverwogen worden zodat ook aan hen dezelfde kansen geboden worden. Er zijn ook 
verschillen in bijstelling tussen scholen met een verschillende schoolweging. Scholen met een hogere 
schoolweging stellen hun schooladvies gemiddeld vaker naar boven bij als het toetsadvies 1 niveau 
of meer afwijkt naar boven (figuur 2.1d) (Inspectie van het Onderwijs, 2023f). Blijkbaar laten zij bij de 
advisering het toetsadvies zwaarder meewegen. De eindtoets fungeert daarmee zoals deze bedoeld is: 
als kansenbieder. 
Figuur 2.1d Percentage bijgestelde adviezen van de leerlingen met toetsadvies 1 niveau of meer hoger dan 
het initiële schooladvies, naar schoolweging in 2021-2022 
100%
90%
80%
70%
60%
50%
40%
30%
20%
10%
0%
20-22 22-24 24-26 26-28 28-30 30-32 32-34 34-36 36-38 38-40
Schoolweging
Bron: Inspectie van het Onderwijs (2023f)
Geografische kansenongelijkheid  In Drenthe, Utrecht en Zeeland stellen basisscholen voor meer 
•
dan 60% van de leerlingen het schooladvies niet bij als het toetsadvies 1 niveau of meer hoger ligt. 
In Noord-Holland en Flevoland is dat ongeveer 40%. In het vorig schooljaar was het beeld redelijk 
vergelijkbaar. We zien dat vooral in niet- en weinig stedelijke gebieden het aandeel verplichte 
heroverwegingen hoger ligt dan in de rest van het land (Inspectie van het Onderwijs, 2023f). Bij het 
wel of niet bijstellen van het initiële schooladvies speelt geografische kansenongelijkheid wellicht een 
rol: de groter dan gemiddelde fietsafstand tot middelbare havo- en vwo-scholen in minder stedelijke 
gebieden (CBS, 2022) weerhoudt ouders en leraren er mogelijk van om dit als haalbare optie te zien, 
zelfs als het niveau passend is (zie ook hoofdstuk 3). Waarom in de provincie Utrecht minder bijgesteld 
wordt, verdient nader onderzoek.
