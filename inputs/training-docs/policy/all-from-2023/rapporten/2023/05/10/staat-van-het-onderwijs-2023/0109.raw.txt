4 (voortgezet) specia al onderwijs
Leerlingen
Referentieniveaus naar schooladvies komen in de buurt van regulier onderwijs  Het schooladvies 
•
hangt sterk samen met de beheersing van de referentieniveaus voor rekenen, lezen en taalverzorging. 
Voor lezen worden de referentieniveaus 1F en 2F door grote groepen leerlingen behaald. Dit is in 
mindere mate het geval voor rekenen. De ambitie van 65% van de leerlingen op het streefniveau, 
wordt voor rekenen alleen behaald door leerlingen met het schooladvies havo/vwo of vwo. Voor 
lezen wordt door de leerlingen met het schooladvies vmbo-theoretische leerweg/havo of hoger de 
ambitie behaald. Voor taalverzorging lukt dit alleen de groep leerlingen met een havo-, havo/vwo- of 
vwo-advies. Indien we kijken naar de prestaties van basisonderwijs (bo)-, sbo- en so-leerlingen 
met een gelijk schooladvies dan laten leerlingen in het sbo en so over het algemeen een iets lagere 
beheersing van het fundamenteel niveau zien dan bo-leerlingen. Dit geldt met name voor het 
leergebied rekenen. Wel zijn de verschillen in beheersing van de referentieniveaus tussen so- en 
bo-leerlingen met hetzelfde advies kleiner dan tussen sbo- en bo-leerlingen (Inspectie van het 
Onderwijs, 2023a).
Samenhang rekenen-lezen  Indien we kijken naar verschillen in de prestaties tussen de vakken 
•
rekenen, lezen en taalverzorging, valt op dat (het kleine aandeel) leerlingen die het streefniveau voor 
rekenen behalen, veelal voor lezen en taalverzorging ook ten minste het fundamentele niveau behalen. 
Leerlingen die goed kunnen rekenen, lezen (bijna) allemaal ook op niveau 2F. Slechts 2% van deze 
leerlingen behaalt voor lezen het fundamentele niveau niet. Goed lezen lijkt net als in het regulier 
onderwijs een voorwaarde om goed te kunnen rekenen, maar geen garantie. Van de leerlingen die 
lezen op 2F beheersen, behaalt namelijk een kwart ook het streefniveau voor rekenen en haalt 15,4% 
het fundamentele niveau voor rekenen niet. De verhouding tussen lezen en taalverzorging is ongeveer 
vergelijkbaar: het behalen van het niveau 2F op het ene domein betekent doorgaans dat het andere 
domein ook minimaal op fundamenteel niveau is behaald (Inspectie van het Onderwijs, 2023a).
Peiling burgerschapsresultaten speciaal onderwijs  Via een representatieve peiling in 2020-2021 
•
onder 544 leerlingen heeft de inspectie voor het eerst zicht op de burgerschapscompetenties van 
leerlingen in het so (zie ook paragraaf 4.2). Voor schoolverlaters van 32 voormalig cluster 4-scholen zijn 
de burgerschapskennis, -vaardigheid en -attitude in kaart gebracht. Ten opzichte van leerlingen in het 
bo hebben so-leerlingen minder burgerschapskennis. So-leerlingen beschikken wel over meer burg-er
schapskennis dan sbo-leerlingen en kunnen deze kennis ook beter toepassen. De burgerschapskennis 
en de mate waarin so-leerlingen deze kunnen toepassen, varieert sterk tussen leerlingen. Deze variatie 
geldt ook voor de burgerschapshouding van leerlingen. Gemiddeld is hun burgerschapshouding als 
gematigd positief te typeren. Bij het inschatten van de eigen vaardigheid is er minder variatie: 4 op 
de 5 leerlingen hebben een matig tot redelijk vertrouwen in de eigen burgerschapsvaardigheid. De 
verschillen in vaardigheden en houdingen zijn klein tussen bo-, sbo- en so-leerlingen (Inspectie van het 
Onderwijs, 2022d). 
Schoolloopbanen
Weer iets meer leerlingen in het (voortgezet) speciaal onderwijs  Vanaf het schooljaar 2017-2018 
•
nam het absolute aantal leerlingen in het so ieder jaar toe. In 2022-2023 neemt dit aantal ook toe, met 
bijna 400 leerlingen (tabel 4.1a). In het vso daalde het aantal leerlingen tot in het schooljaar 2018-2019. 
Daarna was er afwisselend sprake van stijging en daling. In 2022-2023 steeg voor het tweede jaar op 
rij het aantal leerlingen. Op 1 oktober 2022 telde het (v)so in totaal 72.404 leerlingen (Inspectie van het 
Onderwijs, 2023e). Dit betekent dat in het (v)so 800 leerlingen meer ingeschreven staan dan in het jaar 
ervoor, en ruim 1.400 leerlingen meer dan bij de invoering van de Wet passend onderwijs in 2014. 
109
