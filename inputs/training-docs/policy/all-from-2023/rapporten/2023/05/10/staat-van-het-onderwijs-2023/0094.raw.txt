inspec tie van het onderwijs | de sta at van het onderwijs 2023
Leraren en lessen
Recht op reductie lestijd De startende leraar heeft recht op een reductie van zijn lesgevende taak 
 • 
met 20% gedurende het eerste jaar en 10% gedurende het tweede jaar van de aanstelling. Ruim een 
derde van de beginnende leraren geeft aan dat reductie van lestijd niet beschikbaar was (Inspectie van 
het Onderwijs, 2023d).
Beginnende leraren: frequente lesbezoeken en begeleiding Vrijwel alle schoolleiders in het vo 
 • 
vinden dat zij zicht (voldoende: 33%, ruim voldoende: 41% en goed: 23%) hebben op het functioneren 
van beginnende leraren. Schoolleiders geven het vaakst aan zicht te houden door middel van 
lesobservatie(s) met een lesobservatieformulier, beoordeling door de leerkracht zelf en beoordeling 
door leerlingen. Gemiddeld genomen wordt informatie met deze instrumenten 1-2 keer per schooljaar 
verzameld. Volgens een ruime meerderheid van de vo-schoolleiders verschilt het zicht houden op 
het functioneren van beginnende leraren van het zicht houden op meer ervaren leraren. Genoemde 
verschillen zijn een hogere frequentie van observaties en evaluatiemomenten en de aanwezigheid van 
extra begeleiding voor beginnende leraren (Inspectie van het Onderwijs, 2023d). 
Aanbod
Rekenaanbod  In het schooljaar 2021-2022 onderzocht de inspectie het rekenaanbod dat op 
•
streefniveau gegeven wordt aan leerlingen in het derde leerjaar vmbo-g/t, havo en vwo. Bij een 
representatieve groep scholen hebben wij vragenlijsten onder leerlingen en leraren afgenomen om 
het aanbod voor de verschillende rekendomeinen in beeld te brengen. Voor meer informatie, zie 
Inspectie van het Onderwijs, 2023g.
Behandeling domeinen getallen, verhoudingen en verbanden meestal op streefniveau
 •  
Rekenen in de onderbouw van het vo bestaat uit 4 domeinen. Voor de domeinen Getallen, 
Verhoudingen en Verbanden geldt dat ruim driekwart van de leraren en leerlingen aangeeft dat de 
meeste reken onderwerpen op streefniveau (2S) zijn behandeld in leerjaar 3. Binnen het domein Meten 
en Meetkunde geeft echter een kwart tot de helft van de leraren en leerlingen aan dat bij ongeveer de 
helft van de onderwerpen op dit domein, niet is behandeld in leerjaar 3 (Inspectie van het Onderwijs, 
2023g). Het is wel mogelijk dat deze onderwerpen al in een eerder schooljaar aan bod zijn gekomen 
op de havo en het vwo. Desondanks roept het de vraag op of er voldoende aanbod is op streefniveau 
voor onderbouwleerlingen om uiteindelijk het beoogde referentieniveau aan het eind van hun 
onderwijssoort te halen. 
Meer rekenplezier bij meer uitdagend rekenaanbod Leerlingen op scholen in matig tot sterk 
 • 
stedelijke gebieden geven aan minder rekenaanbod op 2S niveau te hebben ontvangen dan leerlingen 
op scholen in niet tot weinig stedelijke gebieden. Leerlingen van het vwo zeggen vaker dan leerlingen 
van de havo dat zij rekenonderwerpen kregen op niveau 2S (Inspectie van het Onderwijs, 2023g).  
Het is van belang dat derdejaarsleerlingen die een meer uitdagend rekenaanbod ervaren, aangeven 
meer plezier in rekenen te hebben dan leerlingen die een minder uitdagend aanbod ervaren.  
Dit betekent dat er mogelijkheden liggen voor een meer uitdagend rekenaanbod.
94
