2 primair onderwijs
Sturing
Sturing op professionalisering belangrijk  Onderzoek laat zien dat met name de effectieve invulling 
•
van de onderwijstijd bepaalt of meer onderwijstijd leidt tot hogere leeropbrengsten. Het CAOP 
schrijft bijvoorbeeld dat de overall beperkte effecten van meer onderwijstijd duidelijk maken dat de 
contextfactoren van belang zijn voor het verklaren van het effect van onderwijstijd op de leerprestaties 
van leerlingen, zoals de kwaliteit van de leraar en de lesmethodiek (CAOP, 2022). Professionalisering 
van leraren kan de onderwijskwaliteit en leeruitkomsten voor leerlingen en studenten verbeteren (Sims 
et al., 2021). Echter, veelgenoemde redenen om niet deel te nemen aan professionaliseringsactiviteiten 
hebben te maken met de grote tijdsinvestering, het passend aanbod en stimulering vanuit de 
werkgever. Veel aangeboden professionaliseringsactiviteiten zijn bovendien niet bewezen effectief 
(Sims et al., 2021). Het is van belang dat besturen professionaliseringsbeleid centraal stellen en 
faciliteren en uitgaan van evidence-based aanpakken (Schenke et al., 2022; Van Geel et al., 2022).  
Een weldoordacht professionaliseringsbeleid dat aansluit bij de leerbehoeften van de leraar draagt bij 
aan de kwaliteit en de effectiviteit van de lessen.
Verantwoording in jaarverslag moet beter  Bij de beoordeelde besturen in 2022, moet de verant-
•
woording over de wijze waarop het bestuur in de praktijk omgaat met risico’s, vaak beter.  
Ook moeten de raden van toezicht zich beter verantwoorden over de wijze van toezicht op de 
doelmatige besteding van middelen én meer expliciet zijn over de resultaten die zij met hun toezicht 
hebben bereikt. Hoewel het geen wettelijke tekortkoming is, kan ook de verantwoording over het 
effect van de inzet van middelen voor passend onderwijs beter. Daarnaast kunnen besturen hun 
meerjarenbegroting verbeteren door expliciet middelen te koppelen aan de (strategische) doelen 
(Inspectie van het Onderwijs, 2023d), waaronder doelen op het gebied van basisvaardigheden.
Financieel beheer
Meer baten, stijging kosten  In de periode 2017-2021 zijn de totale baten van het primair onderwijs 
•
gestegen van 9,1 miljard euro naar 11,4 miljard euro. De personeelskosten stegen van 7,3 miljard euro 
in 2017 naar 8,9 miljard euro in 2021. Circa een kwart van de extra personeelslasten is naar extra fte’s 
met een dienstverband gegaan en de overige driekwart naar onder meer hogere salarissen. Daarbij 
geldt dat ongeveer 70% van het onderwijzend personeel wordt betaald in L10 en de rest vrijwel geheel 
in L11. De krapte op de arbeidsmarkt is op dit moment niet terug te zien in een hogere inschaling. In het 
in april 2022 afgesloten onderhandelaarsakkoord voor het primair onderwijs, is afgesproken dat de 
beloning in het po per 1 januari 2022 gelijk wordt getrokken met die in het vo. Dat betekent dat schaal 
L10 overgaat naar LB, L11 naar LC, et cetera. Daarmee wijzigt in 2022 de verdeling over de schalen.
Stabiele financiële parameters in het primair onderwijs  Het primair onderwijs (basisonderwijs en 
•
speciaal basisonderwijs) heeft al jaren een stabiele solvabiliteit (figuur 2.3a). Besturen hebben genoeg 
geld achter de hand om ook in de toekomst aan hun financiële verplichtingen te voldoen. In 2021 
was de verhouding tussen het eigen vermogen (inclusief voorzieningen) en het totaal vermogen op 
sectorniveau 0,74. De inspectie hanteert hier een signaleringswaarde van 0,3. Liquiditeit geeft aan of 
het bestuur genoeg geld beschikbaar heeft om uitgaven die op korte termijn gedaan moeten worden te 
kunnen doen. De liquiditeit is in 2021 licht gestegen naar 2,68, wat ruim voldoende is (Inspectie van het 
Onderwijs, 2023d). De signaleringswaarde voor de beoordeling van de liquiditeit hangt af van de baten 
van het bestuur: hoe hoger de baten van het bestuur, hoe lager de signaleringswaarde (tussen 0,75 en 
1,5).
