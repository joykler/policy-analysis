inspec tie van het onderwijs | de sta at van het onderwijs 2023
Leerlingen
Het ‘gedifferentieerd lesgeven’ – waarbij alle leerlingen in gelijke mate de lesstof aangeboden krijgen, 
maar de aanpak wordt aangepast aan de leerbehoeften van selecte groepen leerlingen – verdient meer 
aandacht.
Leerlingen hebben vertrouwen in de eigen reken-, taal- en burgerschapsvaardigheden  Het 
•
vertrouwen van leerlingen in de eigen leesvaardigheid en rekenvaardigheid is redelijk hoog (Inspectie 
van het Onderwijs, 2022b). Basisschoolleerlingen zijn gematigd positief als het gaat om de inhoudelijke 
interesse in de leeslessen. Waar basisschoolleerlingen eerder intrinsiek gemotiveerd zijn om te lezen, 
zijn sbo-leerlingen gemiddeld juist meer extrinsiek gemotiveerd: de wil om anderen niet teleur te 
stellen lijkt een belangrijke reden om te lezen. 75% van de bo-leerlingen heeft een matig tot redelijk 
vertrouwen in de eigen burgerschapsvaardigheid, zoals meningsvorming en actieve deelname aan 
de samenleving (Inspectie van het Onderwijs, 2022a). Leerlingen met een positievere houding ten 
aanzien van burgerschap staan steviger in hun schoenen als het gaat om seksuele weerbaarheid. Dit 
is een waardevolle bevinding. Leerlingen hebben een positievere burgerschapsattitude en een grotere 
seksuele weerbaarheid als in de klas leraren en leerlingen op een goede manier met elkaar omgaan. 
Verschillen tussen sbo en bo in burgerschap  Een vergelijking tussen het peilingsonderzoek naar 
•
burgerschap in het basisonderwijs en het peilingsonderzoek in het speciaal (basis)onderwijs (s(b)o), 
laat zien dat er kleine verschillen bestaan in burgerschapsattitude tussen bo en sbo (Inspectie van het 
Onderwijs, 2023a). Groep 8-leerlingen in het bo hebben wel aanzienlijk meer burgerschapskennis dan 
schoolverlaters in de eindgroep van het sbo. Ook kunnen groep 8-leerlingen de opgedane kennis beter 
toepassen en hebben zij een hogere inschatting van hun eigen vaardigheid dan schoolverlaters in de 
eindgroep van het sbo.
Schoolloopbanen 
Versnelling in po door korter kleuteren en minder doubleren  Leerlingen doorlopen het primair 
•
onderwijs sneller dan vroeger. Van het cohort leerlingen dat in oktober 2003 4 jaar was, zat 19% in het 
jaar dat ze 13 werden, nog in het po; voor het cohort 4-jarigen uit 2013 was dit aandeel nog maar 11,6%. 
Dit komt onder andere doordat leerlingen sneller doorstromen naar groep 3 en minder vaak blijven 
zitten. Het sneller doorlopen van het po leidt niet tot meer vertraging in het voortgezet onderwijs of tot 
een lager diplomaniveau in het vo (Inspectie van het Onderwijs, 2023c). 
Jonger naar het sbo en jonger van sbo naar vo  Leerlingen worden in vergelijking met het schooljaar 
•
2012-2013 op jongere leeftijd verwezen naar het sbo. In 2012 was 13,6% van de leerlingen 4 tot 6 jaar bij 
de start in het sbo; in 2021 is dit 20,9%. De oorzaak hiervan is onbekend. Het aandeel terugplaatsingen 
van sbo naar het basisonderwijs is in 2022 met 0,9% redelijk vergelijkbaar met 2015 (0,8%). Leerlingen 
stromen bovendien jonger door naar het vervolgonderwijs. In het schooljaar 2012-2013 krijgt 59,9% 
van de leerlingen met 12 jaar (op 1 oktober) hun schooladvies en 37,5% met 11 jaar. In 2021-2022 is dat 
respectievelijk 46,0% en 51,2%. Het aandeel schooladviezen voor praktijkonderwijs en vso neemt 
de laatste 5 jaar toe. In 2018 kreeg 6,8% van de sbo-schoolverlaters ‘vso’ als definitief schooladvies, 
in 2022 was dat 9,7%. Ook ‘praktijkonderwijs’ komt wat vaker voor als schooladvies (2018: 39,6%; 
2022: 40,6%). Vooral het schooladvies ‘vmbo-basisberoepsgericht’ wordt minder vaak gegeven (2018: 
32,5%; 2022: 29%) (Inspectie van het Onderwijs, 2023f). In hoeverre uitstroom op jongere leeftijd en 
verandering in de schooladviezen met elkaar in verband staan, verdient nader onderzoek. Datzelfde 
geldt voor de vraag of er een verband is met de beheersing van basisvaardigheden en de schoolcarrière 
in het vo.
Definitief schooladvies vergelijkbaar met periode voor pandemie  De schooladviezen voor 
•
bo-leerlingen zijn weer redelijk vergelijkbaar met de gegeven definitieve schooladviezen in het 
pre-coronajaar 2019 (figuur 2.1c). Het aandeel dubbele schooladviezen (32,5% in 2022) stijgt net als in 
de voorgaande jaren. In het schooljaar 2021-2022 lag bij 11,3% van de leerlingen het toetsadvies een 
heel niveau of meer boven het schooladvies. Uiteindelijk is het schooladvies bij 47% van deze groep 
bijgesteld (Inspectie van het Onderwijs, 2023f). Dit percentage blijft net als in de voorgaande jaren 
stijgen. Bij een passend schooladvies gaat het uiteraard niet alleen om ‘zo hoog mogelijk’, maar om
