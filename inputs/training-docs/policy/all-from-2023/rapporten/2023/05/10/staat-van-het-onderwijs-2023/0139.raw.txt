5 middelba ar beroepsonderwijs
Sturing
5.3 Sturing op onderwijs
Sturing op kennis, kansen en ontwikkeling van studenten
Onderzoek basisvaardigheden  Medio 2022 heeft de inspectie gesprekken gevoerd over 
•
de basisvaardigheden taal, rekenen en burgerschap met 9 besturen, het management van 29 
opleidingen en docenten van deze 29 opleidingen. Dit onderzoek sloot aan op een onderzoek uit 
2021 waarbij we een groep van 300 opleidingsmanagers en hun 29 besturen in het bekostigd en 
niet-bekostigd mbo een vragenlijst lieten invullen over de kwaliteitszorg inzake het onderwijs in de 
basisvaardigheden. Voor meer informatie, zie Inspectie van het Onderwijs (2023e).
Besturen sturen op beleid voor basisvaardigheden  In de gesprekken gaven meerdere besturen en 
•
opleidingen aan dat zij de noodzaak zien om extra aandacht te schenken aan taal en rekenen en dat zij 
hier werk van (gaan) maken. Zij noemden diverse initiatieven waaraan ze werken of waarmee ze willen 
starten. In de gesprekken gaven besturen aan dat zij werken aan het versterken van de basisva-ar
digheden door deze op de agenda te zetten en bijvoorbeeld beleids- of regiegroepen of practoraten 
in te richten. Docenten, opleidingsmanagers en directeuren hebben in sterke mate invloed op het 
bestuursbeleid, doordat zij deelnemen aan bijvoorbeeld ontwikkelgroepen of beleidscommissies. 
Dit beleid vormt vervolgens het kader waarbinnen de opleidingen hun aanpak en ambities voor de 
basisvaardigheden nader uitwerken. Het bovenstaande geldt niet voor alle geïnterviewde besturen; 
enkele opleidingen gaven aan dat hun bestuur niet stuurt op de basisvaardigheden (Inspectie van het 
Onderwijs, 2023e).
Ambitie is integratie in de beroepsvakken  In de gesprekken zeiden diverse besturen en opleidingen 
•
ernaar te streven de basisvaardigheden te integreren in de beroepsgerichte- en theoretische vakken. 
Het is voor hun studenten van belang om de basisvaardigheden in een betekenisvolle context aan 
te bieden (Inspectie van het Onderwijs, 2023e). Dit streven sluit aan bij één van de adviezen van de 
Onderwijsraad (2022), namelijk: het verankeren van taal en rekenen in andere (beroepsgerichte) vakken 
en leergebieden. 
Besturen en opleidingen vooral algemene doelen voor taal en rekenen  Het merendeel van de 
•
besturen en opleidingen gaf in de vragenlijst aan dat ze concrete doelen voor taal en rekenen heeft. 
In de gesprekken noemden zij vooral doelen die algemeen van aard zijn, zoals: integratie van taal en 
rekenen in andere vakken, het afleveren van goede beroepsbeoefenaars, een goede aansluiting op 
het vervolgonderwijs realiseren of het behalen van het diploma. Soms zijn er concrete doelen, zoals: 
alle docenten die rekenen geven, voldoen aan het landelijk vastgestelde profiel ‘rekendocent mbo’, 
of maximaal 5% van de studenten zakt op de generieke vakken. Een aantal besturen en opleidingen 
noemde de referentieniveaus in het gesprek over doelen voor taal en rekenen en zei ernaar te streven 
dat studenten op het gewenste referentieniveau uitstromen. Toch gaf bijna de helft van de opleidingen 
in de vragenlijst aan dat zij voor hun studenten geen inschatting van de referentieniveaus bij uitstroom 
kunnen maken. Enkele opleidingen noemden dat ze een startmeting uitvoeren bij nieuwe studenten 
om zo maatwerk te kunnen bieden op het gebied van taal en rekenen (Inspectie van het Onderwijs, 
2023e). 
Evaluaties kwalitatief van aard  In de vragenlijst gaf een minderheid van de opleidingen aan dat zij 
•
de resultaten voor taal en rekenen met hun bestuur bespreekt. Ook in de gesprekken zeiden diverse 
opleidingen dat de resultaten voor taal en rekenen en de referentieniveaus geen onderwerp van 
gesprek met het bestuur zijn. Als wordt gesproken over de taal- en rekenresultaten, is dit vooral gericht 
op het proces: hoe gaat het, zijn er bijzonderheden, wat heb je nodig? Eén bestuur noemde dat het 
een dashboard ontwikkelt waarin taal, rekenen en burgerschap een plek krijgen (Inspectie van het 
Onderwijs, 2023e). Om het onderwijs structureel te kunnen evalueren en te verbeteren zijn heldere 
doelen en regelmatige monitoring noodzakelijk (Onderwijsraad, 2022).
