2 primair onderwijs
Sturing
Leerling met extra ondersteuningsbehoeften vraagt ook buiten de les veel tijd  Gevraagd naar de 
•
tijd die een leraar buiten de les besteedt aan 1 specifieke leerling met extra ondersteuningsbehoeften, 
geven leraren gemiddeld als antwoord: ruim 80 uur per jaar buiten de les aan incidentele (18,11 uur per 
jaar) en structurele activiteiten (1,58 uur per week) voor de organisatie van de extra ondersteuning 
(Inspectie van het Onderwijs, 2023k). De meeste leraren voelen zich voldoende toegerust om de leerling 
met extra ondersteuningsbehoeften onderwijs te geven. De hoeveelheid administratie en onvoldoende 
hulp en ondersteuning in de klas ervaren zij vooral als belemmerende factoren. Deze zouden voor 
verdere stimulering van passend onderwijs moeten worden verminderd.
2.3 Sturing op onderwijs
Sturing op kennis, kansen en ontwikkeling van leerlingen 
Onderzoek basisvaardigheden  Voor het verdiepend onderzoek naar de sturing op de basisvaa-r
•
digheden in het primair onderwijs zijn medio 2022 gesprekken gevoerd met 44 besturen, de 
leiding van 49 scholen en leraren van deze 49 scholen. Het verdiepend onderzoek sloot aan op het 
onderzoek dat in het najaar van 2021 heeft plaatsgevonden. Toen heeft een representatieve groep 
van 439 schoolleiders en hun 165 besturen in het primair onderwijs een vragenlijst ingevuld over de 
kwaliteitszorg inzake het onderwijs in de basisvaardigheden. Voor meer informatie, zie Inspectie 
van het Onderwijs, 2023i.
Besturen bieden kaders waarmee scholen zelf hun ambities en doelen bepalen  Besturen en 
•
scholen zeggen de noodzaak te zien om extra aandacht aan taal, rekenen en burgerschap te schenken. 
In de vragenlijst gaf een ruime meerderheid van scholen aan dat zij in sterke mate stimulans van hun 
bestuur ervaren om ambitieuze doelen te stellen voor taal en rekenen. Ook gaven zij aan dat hun 
bestuur kritisch meedenkt en de behaalde resultaten regelmatig met hen bespreekt. De gesprekken met 
besturen en scholen bevestigen dit positieve beeld. De mate waarin het bestuur invloed uitoefent op de 
schooldoelen verschilt. De meeste scholen zeggen dat zij zelf hun ambities en doelen bepalen. Scholen 
stellen het op prijs als het bestuur hierbij kaders en richtlijnen biedt en kritisch met hen reflecteert op 
hun ambities en doelen. Verder waarderen scholen het dat hun bestuur hen betrekt bij het bepalen 
van het bestuursbeleid voor taal en rekenen, bijvoorbeeld tijdens studiedagen en ontwik gkreloepen 
(Inspectie van het Onderwijs, 2023i).
Vooral doelen op leergebieden die de eindtoets meet  Bijna alle besturen en scholen in het po gaven 
•
in de vragenlijst aan doelen te hebben voor taal en rekenen. Als doel noemen zij in de gesprekken vooral 
het behalen van de referentieniveaus bij de eindtoets. Beschikbare benchmarks, waarmee de eigen 
prestaties kunnen worden afgezet tegen die van vergelijkbare scholen, stimuleren besturen en scholen 
om doelen te stellen boven het minimaal vereiste niveau (de signaleringswaarden van de inspectie). 
Doelen voor de referentieniveaus op leergebieden die niet door de eindtoetsen worden gemeten – 
mondelinge taalvaardigheid en schrijven – noemen besturen en scholen niet. In de vragenlijst gaven 
scholen aan geen zicht te hebben op de beheersing van de referentieniveaus voor deze leergebieden. 
Net als in het so geeft een aantal scholen in het sbo aan bij het bepalen van hun doelen voor taal en 
rekenen gebruik te maken van het doelgroepenmodel. Ook zeggen sommige scholen in het sbo te 
streven naar het fundamenteel niveau 1F voor hun leerlingen (Inspectie van het Onderwijs, 2023i).
Bij burgerschap vooral aandacht voor het aanbod  Een minderheid van de scholen en besturen in 
•
het po gaf in de vragenlijst aan concrete doelen te hebben voor burgerschap. De doelen die zij in de 
gesprekken noemen zijn algemeen of procesmatig van aard, bijvoorbeeld: ‘alle scholen voldoen aan de 
wettelijke eisen’, ‘leerlingen opleiden tot wereldburgers’ of ‘in kaart brengen van het aanbod’. Volgens 
besturen en scholen hebben de nieuwe wettelijke burgerschapseisen gezorgd voor meer urgentiebesef 
en aandacht voor burgerschap. Besturen zijn vooral bezig hun visie en ambities voor burgerschap te 
bepalen. Scholen richten zich vooral op het in kaart brengen van hun aanbod, het formuleren van een
