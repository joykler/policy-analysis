inspec tie van het onderwijs | de sta at van het onderwijs 2023
Sturing
visie en/of het ontwikkelen van leerlijnen. Diverse scholen vragen zich af hoe ze de burgersch-aps
competenties van hun leerlingen kunnen volgen (Inspectie van het Onderwijs, 2023i).
Onderzoek vve-beleid  Jaarlijks vullen vrijwel alle Nederlandse gemeenten een vragenlijst in 
•
(respons: 327 gemeenten). Op basis van deze gegevens voert de inspectie een risicoanalyse uit.  
In 2021 hebben we naar aanleiding van de risicoanalyse in 35 gemeenten een onderzoek uitgevoerd 
naar het voor- en vroegschoolse educatiebeleid (vve-beleid). Voor meer informatie, zie Inspectie 
van het Onderwijs, 2022e.
Wel overleg, niet altijd afspraken  Doelgericht vve-beleid is een belangrijke impuls in het bestrijden 
•
van onderwijsachterstanden. Gemeenten zijn verplicht om daartoe overleg te voeren en afspraken te 
maken. De meeste gemeenten voerden in 2021 overleg over de doorgaande lijn (91,1%) en toeleiding 
(88,1%). Iets meer dan driekwart van de gemeenten voerde in 2021 overleg over de doelgroepdefinitie 
(79,2%) en de resultaten van vroegschoolse educatie (79,2%). Iets meer dan de helft van de gemeenten 
maakte afspraken over de doelgroepdefinitie (51,4%), de toeleiding (58,4%) en de doorgaande lijn 
(56,3%). Minder dan de helft van de gemeenten heeft in 2021 afspraken gemaakt over de resultaten 
van vroegschoolse educatie (Inspectie van het Onderwijs, 2022e). We hebben echter niet gevraagd 
of de gemeenten die in 2021 geen afspraken maakten, dat in eerdere jaren wél hadden gedaan. In 
voorgaande jaren bleken gemeenten hierover vaak doorlopende afspraken te hebben.
Sturing op de kwaliteit en continuïteit van het onderwijs 
28% van de besturen onvoldoende  In 2022 zijn 51 van de 179 onderzochte besturen (28%) in het 
•
primair onderwijs met een onvoldoende beoordeeld. De overige 128 besturen zijn als voldoende 
beoordeeld, waarvan 13 met de waardering goed. 79% van de besturen is beoordeeld met minimaal 
een voldoende op de standaard visie, ambities en doelen. Bij de standaard uitvoering en kwalit-eit
scultuur is dat 78%. Ten aanzien van de standaard evaluatie, verantwoording en dialoog is dat 
percentage 86. Opvallend is dat het aantal oordelen met goed bij deze laatste standaard veel lager 
is dan bij de andere 2 standaarden: 2% is met goed gewaardeerd. Bij visie is dat 11% en bij uitvoering 
en kwaliteitscultuur 17% (Inspectie van het Onderwijs, 2023f). Mogelijk kunnen besturen een 
kwaliteitsslag maken door de evaluaties te gebruiken voor het plannen van nieuwe ambities en doelen, 
en zodoende de kwaliteitscyclus sluitend maken. Daarnaast voldoen de jaarverslagen van besturen 
geregeld nog niet helemaal aan de wettelijke voorschriften.
Sturingsstijl heeft invloed op de onderwijskwaliteit  Besturen hanteren het vaakst een 
•
ondersteunende sturingsstijl waarin zij kaders en randvoorwaarden voor het onderwijs creëren. Deze 
sturingsstijl wordt gevolgd door de begeleidende stijl waarbij besturen scholen actief begeleiden 
én ondersteunen. Onderzoek wijst uit dat besturen door de inspectie vaker als voldoende worden 
beoordeeld als ze gebruik maken van de begeleidende sturingsstijl ten opzichte van de ondersteunende 
sturingsstijl. Mogelijke oorzaken hiervoor zijn dat een begeleidende sturingsstijl daadwerkelijk 
vaker voorkomt bij effectieve besturen en/of meer effect heeft op de onderwijskwaliteit, of beter 
waarneembaar is (Lionaar et al., 2023).
Professionele kwaliteitscultuur is succesfactor  Besturen en scholen geven vooral aspecten 
•
van professionalisering en kennisdeling aan, als kansen om de basisvaardigheden te bevorderen 
(Inspectie van het Onderwijs, 2023i). Daarbij bedoelen zij bijvoorbeeld het inrichten van leernetwerken, 
samenwerking en scholing. Dezelfde onderwerpen noemen zij in gesprekken als succesfactoren die 
zij ervaren in de sturing op de basisvaardigheden. Ook vinden besturen en scholen dat een duidelijke 
focus op de basisvaardigheden essentieel is; teveel aandacht voor andere zaken werkt belemmerend 
en werkdrukverhogend. Scholen ervaren een heldere visie en een duidelijk kader vanuit het bestuur als 
helpend. Daarnaast zien besturen en scholen cyclisch werken met duidelijke doelen, goede analyses en 
evaluaties met gebruik van beschikbare data, als succesfactor. Verder noemen zij bottom-up werken 
om draagvlak en eigen verantwoordelijkheid bij alle betrokkenen te realiseren. 
68
