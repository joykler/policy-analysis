inspec tie van het onderwijs | de sta at van het onderwijs 2023
Studenten
Meer baanwisselingen voor entreestudenten en ongediplomeerden  Ongediplomeerde 
•
uitstromers en uitstromers met een entree-diploma zijn vaker dan andere voormalig mbo’ers nooit 
in loondienst geweest. Ook zijn zij minder vaak volledig in loondienst en hebben ze minder vaak één 
baan. Gemiddeld genomen hebben zij de meeste banen, maar zijn gemiddeld weinig uur aan het werk 
(Inspectie van het Onderwijs, 2023a). 
Doorstuderen straks niet langer de norm?  Het aandeel studenten dat na een mbo 4-opleiding (bol) 
•
verder studeert in het hbo is geleidelijk aan het dalen van 39% in 2016-2017 naar 34% in 2021-2022. 
De doorstroom van studenten vanuit de niveau 4-opleiding naar een associate degree-opleiding 
stabiliseert wel en is ongeveer 4% (Inspectie van het Onderwijs, 2023d). Werken na het behalen van een 
mbo-diploma lijkt een volwaardige keuze geworden.
Mbo’ers vallen regelmatig uit in het hoger onderwijs  In 2021-2022 viel bijna 19% van de mbo’ers 
•
uit in het eerste studiejaar in het hbo, tegenover 13% van de havisten. Voor de mbo’ers is dat meer 
dan tijdens de coronaperiode, maar bijna 2% minder dan gemiddeld sinds 2013. Bij beide groepen is 
de uitval in het tweede studiejaar aanzienlijk toegenomen. Van de mbo-studenten die in 2020-2021 
startten in het hbo en niet zijn gestopt in het eerste jaar, is 12% uitgevallen in het tweede jaar. Bij 
havisten is de uitval in het tweede jaar bijna 9% (Inspectie van het Onderwijs, 2023c). Mbo’ers hebben 
moeite met de andere didactiek in het hbo, de complexiteit en het abstractieniveau van de leerstof en 
ze hebben onvoldoende planningsvaardigheden (Slijper, 2017). Maar de belangrijkste reden waarom 
mbo-studenten uitvallen in het hoger onderwijs is een verkeerde studiekeuze. Ze hebben geen 
duidelijk beeld van wat ze van de studie kunnen verwachten als het gaat om inhoud en studieva-ar
digheden (Slijper, 2017; Warps, 2012). 
Voorbereiding op hoger onderwijs  Loopbaanoriëntatie en -begeleiding en de voorbereiding op 
•
studievaardigheden in het hoger onderwijs spelen een belangrijke rol bij de doorstroom naar hoger 
onderwijs. Met behulp van deze 2 onderdelen kunnen studenten ontdekken welke opleiding bij hen 
past en wat van hen wordt verwacht. Als ze een beter idee hebben van hun vervolgopleiding en de 
verwachtingen worden ze niet of minder verrast in het eerste jaar. De studievaardigheden zorgen 
ervoor dat ze minder hoeven te wennen aan de abstractere en zelfstandigere werkwijze in het hoger 
onderwijs.
Gelijke kansen
De mbo-student verdient gelijkwaardige positie  Om de positie van de mbo’ers in het algemeen te 
•
versterken werd in 2020 in wet- en regelgeving de benaming van ‘deelnemer’ gewijzigd in ‘student’. 
De gelijkwaardige positie van studenten wordt gestimuleerd (OCW, 2022a). Mbo-studenten krijgen nu 
ook financiële compensatie als blijk van waardering voor het bekleden van bestuursfuncties, ze hebben 
recht op een ov-studentenkaart en ze deden in 2022 voor het eerst mee met de introductieweek voor 
studenten in Utrecht. Ook is er een eerste eigen mbo-studentenvereniging opgericht. 
Opleidingsniveau ouders hangt samen met passende plaatsing  Het aantal studenten dat met 
•
een vmbo-g/t-diploma niet op niveau 4 wordt geplaatst, neemt sinds 2019 toe. Dit komt met name 
voor bij studenten zonder migratieachtergrond, bij jongens en bij studenten van wie de ouders zelf 
ook een mbo-opleiding hebben gevolgd. Het verschil in plaatsing tussen studenten met ouders van 
verschillende opleidingsniveaus wordt groter. Van de studenten van wie de ouders maximaal een 
niveau 2-diploma hebben behaald, wordt een vijfde van de studenten niet op niveau 4 geplaatst. Dit is 
10% onder studenten van wie de ouders hoger onderwijs hebben gevolgd (Inspectie van het Onderwijs, 
2023d). We weten niet in hoeverre er ook sprake is van een bewuste keuze van de studenten voor een 
lager niveau.
Inkomen ouders houdt verband met verloop van de opleiding  Het inkomen van de ouders hangt 
•
samen met meerdere aspecten van de studieloopbaan van de studenten. Er is een positief verband 
tussen het niveau van de opleiding en het inkomen van de ouders. Hoe hoger het inkomen, hoe groter 
de kans dat studenten een opleiding op een volgend niveau binnen het mbo gaan volgen. Dat geldt
