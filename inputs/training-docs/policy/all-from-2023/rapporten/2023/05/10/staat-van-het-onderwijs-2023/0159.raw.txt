6 hoger onderwijs
Studenten
Bespreken stagediscriminatie vooral met familie, vrienden of met een medestudent  Indien 
•
de studenten actie ondernamen naar aanleiding van de ervaren discriminatie bij het zoeken naar 
een stage of tijdens de stage, dan bespraken zij dit met name met familie of vrienden of met een 
medestudent. Meer dan een derde van de bevraagde studenten die (denken) te maken hebben gehad 
met discriminatie bij het zoeken naar een stage deed niets/ondernam geen actie. Dit geldt voor bijna 
een kwart van de studenten die (denken) te maken hebben gehad met discriminatie tijdens hun stage.  
Een klein deel van de studenten heeft de ervaren discriminatie bij het zoeken naar een stage 
aangekaart bij de instelling (bijvoorbeeld een stagebegeleider of vertrouwenspersoon). Minder dan 
een derde van de studenten besprak de ervaren discriminatie tijdens de stage met hun stagebegeleider 
(Inspectie van het Onderwijs, 2023h). 
Instellingen zetten zich in om stagediscriminatie tegen te gaan  In de zomer van 2022 is het 
•
Manifest tegen stagediscriminatie in het hoger onderwijs getekend. Via dit manifest geven de 
betrokken partijen het statement af dat zij hun verantwoordelijkheid nemen voor een concrete aanpak 
tegen stagediscriminatie en stellen zich als doel om meer samen te werken aan het tegengaan van 
stagediscriminatie (cf. VH et al., 2022). De bovengenoemde onderzoeksresultaten onderstrepen het 
belang van de implementatie van dit manifest. 
Studenten aan de lerarenopleiding 
Instroom in lerarenopleidingen neemt af  Op de pabo na, laten bijna alle lerarenopleidingen al 
•
jaren een afname van hun instroom zien, zowel in absolute aantallen als in een groeipercentage ten 
opzichte van een benchmarkjaar (figuur 6.1d). De afname van de instroom in de tweedegraads lerar-en
opleidingen is vooral zichtbaar in de talensector en in de sector exacte vakken. Bij de universitaire 
lerarenopleidingen (ulo) daalt vooral de instroom in de talensector en de gammasector. Bij de h  bo-
eerstegraadslerarenopleidingen zijn er geen duidelijke trends (Inspectie van het Onderwijs, 2023e).  
De constante afname van de instroom in de talensector en de sector exacte vakken is een zorgwekkende 
ontwikkeling, gezien het lerarentekort. Het tekort aan docenten Nederlands en Engels en docenten 
wiskunde/rekenen is het grootst (De Wilde et al., 2022).
Voortijdige uitstroom uit hbo-lerarenopleidingen groter dan gemiddeld  Onder studenten die 
•
direct in een tweedegraads- of een universitaire lerarenopleiding instromen, is de uitval groter dan 
gemiddeld in het hoger onderwijs (Inspectie van het Onderwijs, 2023e). Ook zijn er naar verhouding 
meer studenten dan gemiddeld in het hbo, die vanuit een hbo-tweedegraadslerarenopleiding en 
vanuit de pabo na een jaar kiezen voor een opleiding in een andere sector. De pabo’s en tweedegraad-s
lerarenopleidingen raken daarmee veel studenten kwijt gedurende het eerste jaar. Onder de studenten 
die indirect instromen in de pabo, dus als zij-instromer of na verandering van opleiding, is de uitval en 
sectorswitch zelfs nog groter. Juist bij pabo’s stromen veel studenten indirect in, vergeleken met het 
totale hbo. Ter illustratie: van de 8.112 in 2021-2022 gestarte pabo-studenten zijn er na 1 jaar opleiding 
1.485 uitgevallen en daarnaast nog 850 een opleiding in een andere sector gaan volgen. Nog 5.777 
pabo-studenten beginnen aan het tweede jaar van een opleiding in de sector onderwijs. Dat is 71,2% 
van de startende groep. Van de startende studenten aan tweedegraadslerarenopleidingen in de 
talensector vervolgt 64,4% na een jaar de opleiding binnen de sector onderwijs. In andere sectoren dan 
het onderwijs vervolgt 75,4% na een jaar de opleiding binnen de eigen sector. 
159
