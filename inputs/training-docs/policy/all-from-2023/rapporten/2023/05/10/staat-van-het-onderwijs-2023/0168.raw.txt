inspec tie van het onderwijs | de sta at van het onderwijs 2023
Sturing
speelt. Andere rpho’s benoemen het kleinschalige karakter van het onderwijs juist als een risico voor 
ongewenst gedrag. Dit vanwege de informele sfeer waar iedereen elkaar kent en de lijnen zogezegd kort 
zijn. Ook de KNAW (2022) zag, weliswaar in een andere context, dat kleinschaligheid risico’s voor sociale 
veiligheid meebrengt. De inspectie vraagt de rpho’s die vanwege hun kleinschaligheid geen risico’s zien 
op het gebied van sociale veiligheid, dit zorgvuldig te onderzoeken en de werking van procedures rond 
sociale veiligheid te evalueren. Mogelijk kan de NRTO hierbij een faciliterende rol spelen.
6.3 Sturing op onderwijs
Kwaliteit hoger onderwijs goed en stabiel  In 2021 heeft NVAO in totaal 469 reguliere accreditaties 
•
van bestaande en nieuwe opleidingen en instellingstoetsen kwaliteitszorg kunnen afhandelen. Een 
zeer groot deel hiervan heeft digitaal plaatsgevonden. Het gemiddelde aantal positieve beoordelingen 
is nauwelijks veranderd in vergelijking met de jaren daarvoor; ongeveer 5% van de bestaande 
opleidingen kreeg een herstelopdracht (NVAO, 2021; NVAO, 2022). 
Sommige kwaliteitsissues niet aan de orde tijdens visitaties  Naast het positieve beeld van 
•
de kwaliteit uit visitaties en accreditaties, worden door anderen kritische opmerkingen geplaatst 
over de kwaliteit in het hoger onderwijs. Zo vraagt de inspectie aandacht voor stagebegeleiding en 
sociale veiligheid in onderwijssituaties (zie paragraaf 6.2). In de media wordt discussie gevoerd over 
ongewenste effecten van internationalisering en stijgende studentenaantallen op de opleidi-ngs
kwaliteit. Volgens de NVAO rijst uit de visitatierapporten wat betreft deze onderwerpen niet 
systematisch een kritisch beeld op; in een accreditatiesysteem met peers komen in visitatierapporten 
vooral die kwaliteitsissues aan de orde die het panel van deskundigen met de opleiding heeft 
besproken. De peers bespreken de zelfstudie van de opleiding die ingaat op de standaarden van 
het onderzoekskader van de NVAO en de issues die de medewerkers en studenten van de opleiding 
aankaarten als problematisch of juist goed. Aangezien er in visitatierapporten over het algemeen geen 
aandacht wordt besteed aan stagebegeleiding, sociale veiligheid en negatieve effecten van internat- io
nalisering, ervaren de direct betrokkenen van de diverse opleidingen deze issues niet als problematisch 
voor de kwaliteit van het onderwijs op de opleiding.
Risico van discrepantie in kwaliteitsopvatting  Deze wijze van rapporteren in visitatierapporten 
•
is inherent aan ons systeem zoals in Europees verband is afgesproken, maar heeft wel als keerzijde 
dat niet systematisch wordt gedocumenteerd welke onderwerpen tijdens een visitatie wel of niet ter 
sprake zijn gekomen. De beschreven basiskwaliteit door peers en de maatschappelijke verwachtingen 
rond kwaliteit lopen soms uiteen. Het huidige (en mogelijk ook toekomstige) accreditatiestelsel bergt 
het risico in zich dat er een te grote discrepantie ontstaat tussen de kwaliteitsdefinitie van opleidingen 
en peers enerzijds en de maatschappelijke verwachtingen rond de kwaliteit van het ho anderzijds.  
Dat kan op termijn het vertrouwen in de kwaliteit van het hoger onderwijs aantasten. 
Verslagen ontwikkelgesprekken vaak niet openbaar  De accreditatiebesluiten en onderliggende 
•
visitatierapporten zijn te vinden op de website van de NVAO. Met de invoering van het ontwikk geelsprek 
in 2018 is de beoordeling van het visitatiepanel gescheiden van het stimulerende gesprek tussen 
instelling en panel. De WHW verplicht instellingen (art 5.13 lid 6 WHW) om zelf (zonder rol van de 
NVAO) het verslag van het ontwikkelgesprek binnen een jaar na vaststelling van het accreditatierapport 
openbaar te maken. Bij een representatieve steekproef van 51 bekostigde en niet-bekostigde 
opleidingen die in 2020 zijn geaccrediteerd, kon de inspectie een ruim jaar later bij slechts een vijfde 
van de instellingen het verslag op de website vinden. De moeilijke vindbaarheid staat op z’n minst 
op gespannen voet met de WHW. De minister heeft niet geëxpliciteerd wat met de publicatie van de 
verslagen wordt beoogd, wat wel zou kunnen bijdragen aan de motivatie van instellingen. De inspectie 
roept de instellingen op om hun verslagen permanent en goed vindbaar op hun website te zetten.
Informatie over klachtenprocedures kan beter  Ongeveer 15% van de studenten geeft aan ooit 
•
officieel een klacht te hebben ingediend bij de eigen instelling (Inspectie van het Onderwijs, 2023h). 
168
