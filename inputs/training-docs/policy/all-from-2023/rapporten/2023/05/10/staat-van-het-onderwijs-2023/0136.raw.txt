inspec tie van het onderwijs | de sta at van het onderwijs 2023
Docenten en lessen
Figuur 5.2a Ontwikkeling aantal fte’s ten opzichte van het voorafgaand schooljaar, in de schooljaren 
2018-2019 tot en met 2021-2022 
1.200
1.000
800
600
400
Directie
Onderwijs
200
gevend 
personeel
0
Onderwijs-
ondersteunend 
personeel 
-200
2018-2019 2019-2020 2020-2021 2021-2022
Bron: Inspectie van het Onderwijs (2023b)
Aandacht voor docenten blijft belangrijk  Hoewel er meer onderwijzend personeel is gekomen, mag 
•
de aandacht voor goede docenten niet verslappen. Het aantal vacatures voor leraren is toegenomen 
in 2021-2022 naar 2.538 fte. In het mbo werden docenten Nederlands het meest gezocht, gevolgd 
door docenten zorg en welzijn en docenten techniek (De Wilde et al., 2022). Er vertrekken veel oudere 
vakdocenten uit het mbo. De leeftijd van mbo-docenten is relatief hoog omdat zij vaak uit andere 
arbeidsmarktsectoren afkomstig zijn voordat zij het onderwijs instromen. De komende jaren worden 
veel pensioneringen verwacht, waardoor nieuw personeel nodig is (OCW, 2022e). Vooruitziend op deze 
mogelijke tekorten nemen 21 regio’s deel aan de ‘regionale aanpak personeelstekort’, waarin wordt 
samengewerkt tussen vo- en mbo-besturen om tekorten te bestrijden (OCW, 2022d). 
Kwaliteit docenten en lessen
Lesgeven in het mbo vraagt om mbo-specifieke vaardigheden  Binnen het mbo werken docenten 
•
met verschillende bevoegdheden: eerste- en tweedegraads docenten, maar ook docenten met een 
bevoegdheid voor het basisonderwijs en zij-instromers met een pedagogisch-didactisch getuigschrift. 
De mate waarin een docent zich toegerust voelt om les te geven aan de verschillende doelgroepen 
in het mbo hangt samen met de gevolgde vooropleiding, volgens een enquête onder onderwijsva-k
bondsleden en leden beroepsverenigingen (Jansma, 2020). Docenten met een eerste- of tweedegraads 
hbo-opleiding, pabo-diploma of pedagogisch getuigschrift voelen zich het beste voorbereid om les te 
geven aan niveau 3- en 4-studenten. Docenten met een academische eerstegraadsopleiding voelen 
zich het beste voorbereid op lesgeven op niveau 4 en minder op de lagere niveaus. Lesgeven in het 
mbo vraagt specifieke vaardigheden: het gaat om vaardigheden om studenten te begeleiden naar een 
vervolgopleiding of de arbeidsmarkt en om pedagogische vaardigheden. Lesgeven aan jongeren vraagt 
weer andere vaardigheden dan aan (jong)volwassenen.
Inspelen op studenten met ondersteuningsbehoefte  Studenten met leerproblemen, beperkingen 
•
of blijvende ziektes hebben vaak op meerdere vlakken extra ondersteuning nodig. Dit geldt zowel voor 
het leren van beroeps- en basisvaardigheden als voor sociale vaardigheden. Docenten voelen zich in 
het algemeen het minst goed voorbereid op de entree-opleiding of op bedrijfsopleidingen (Jansma, 
2020). Dit is zorgelijk, want binnen de entree-opleidingen bevinden relatief veel studenten zich in 
kwetsbare posities. Uit de JOB-monitor (2022b) kwam naar voren dat een deel van de studenten met 
een ondersteuningsbehoefte niet tevreden is over de hulpmiddelen en aanpassingen op school. Het 
blijft belangrijk om zich ervan bewust te zijn dat het soms andere doelen, middelen en vaardigheden 
136
