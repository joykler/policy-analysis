3 voortgezet onderwijs
Sturing
in de schaal) en een klein deel naar extra externe inhuur (personeel niet in loondienst). Daarbij geldt dat 
43,9% van het onderwijzend personeel wordt betaald in LB, 32,1% in de hogere schaal LC en 23,4% in 
LD. Het aandeel in LB is de afgelopen jaren licht gestegen en het aandeel in LD is licht gedaald (Inspectie 
van het Onderwijs, 2023c). De krapte op de arbeidsmarkt is op dit moment niet terug te zien in een 
hogere inschaling. 
Stabiele financiële parameters Het vo heeft al jaren een stabiele solvabiliteit (figuur 3.3 a). 
 • 
Dit betekent dat besturen genoeg geld hebben om ook in de toekomst aan hun financiële verplichtingen 
te voldoen. In 2021 was de verhouding tussen het eigen vermogen (inclusief voorzieningen) en het totaal 
vermogen op sectorniveau 0,63. De inspectie hanteert hier een signaleringswaarde van 0,3. De liquiditeit 
is in 2021 gestegen naar 2,19 (Inspectie van het Onderwijs, 2023c). Ook dit is ruim voldoende. Liquiditeit 
geeft aan of het bestuur genoeg geld beschikbaar heeft om uitgaven die op korte termijn gedaan 
moeten worden, te kunnen doen. De signaleringswaarde voor de beoordeling van de liquiditeit hangt 
af van de baten van het bestuur: hoe hoger de baten van het bestuur, hoe lager de signaleringswaarde 
(tussen 0,75 en 1,5).
Figuur 3.3a Ontwikkeling financiële kengetallen in het vo in de periode 2017-2024
6
5
4
3
2
1
0
Liquiditeit
-1
Solvabiliteit
Rentabiliteit
-2
2017 2018 2019 2020 2021 2022 2023 2024
Bron: Inspectie van het Onderwijs (2023c)
Stijging rentabiliteit Nadat er in 2020 voor het eerst een negatieve rentabiliteit was van min 0,2%, 
 • 
is deze in 2021 gestegen naar een plus van 5,4%. De belangrijkste reden voor de stijging is dat in 
2021 middelen uit het Nationaal Programma Onderwijs zijn ontvangen, waarvan een deel nog niet 
is uitgegeven in 2021. Het deel dat nog niet is uitgegeven, is toegevoegd aan het eigen vermogen. 
Daarnaast speelt mee dat er vacatures zijn die niet konden worden ingevuld. Het geld kon daardoor niet 
altijd worden besteed zoals gewenst. De gerealiseerde inkomsten, uitgaven en resultaten wijken dan 
ook af van de begroting. Zo was het begrote resultaat min 103 miljoen euro en kwam het gerealiseerde 
resultaat uit op een plus van 539 miljoen euro (Inspectie van het Onderwijs, 2023c).
