inspec tie van het onderwijs | de sta at van het onderwijs 2023
Studenten
6.1 De student
Studentenwelzijn nog altijd onder druk  In 2022 constateerden we dat het welzijn van een deel van 
•
de studenten onder druk staat (Inspectie van het Onderwijs, 2022a). Dat is nog steeds zo. Verschillende 
onderzoeken – niet altijd representatief - tonen dat veel studenten het moeilijk hebben, waarbij de 
coronamaatregelen soms een rol speelden. Zo geeft bijna 1 op de 4 mbo- en ho-studenten aan een 
slechte tot zeer slechte mentale gezondheid te hebben. In het ho zijn het vooral de bachelorstudenten 
en de voltijdstudenten die vaker dan andere groepen aangaven een slechte mentale gezondheid te 
ervaren (OCW, 2022b). Psychische aandoeningen (angst-, stemmings- en middelenstoornissen) komen 
dubbel zo vaak voor bij studenten: van 22% in 2007-2009 naar 44% in 2019-2022 (Ten Have et al., 2022). 
Een grote groep internationale studenten ervaart negatieve emoties als eenzaamheid en nog meer 
voelen zich vaak of altijd gestrest (Nuffic, 2022). Veel internationale studenten kampen met mentale 
problemen (ESN et al., 2022). 
Schoolloopbanen 
Inschrijvingen en instroom met name in hbo omlaag  In het hbo is het aantal inschrijvingen in 
•
2022-2023 gedaald en bijna terug op het niveau van 2019, dus vóór corona (Inspectie van het Onderwijs, 
2023e). Dit komt vooral door een afname van het aantal direct startende voltijdstudenten vanuit het 
toeleverend onderwijs in 2021-2022 en 2022-2023. Het aantal havo- en mbo niveau 4-gediplomeerden 
vanuit de beroepsopleidende leerweg (bol) is afgenomen. Ook is het aandeel studenten afgenomen 
dat direct na diplomering aan een voltijdopleiding in het hbo begint. Direct na het eindexamen havo in 
examenjaar 2021-2022 is 69% een hbo-opleiding gaan volgen. Dit was 77% in examenjaar 2019-2020 
(Inspectie van het Onderwijs, 2023g). In 2022 is, direct na de afronding van mbo niveau 4 (bol), 37,9% 
een hbo-opleiding gaan volgen. Dat was 44,2% in examenjaar 2019-2020 (Inspectie van het Onderwijs, 
2023f). Dit betekent dat studenten vaker een tussenjaar nemen, direct aan het werk gaan of dat 
leerlingen nog een andere opleiding gaan doen, zoals het vwo na de havo (zie ook hoofdstuk 4). Ook de 
instroom in de wo-bachelor is in 2022-2023 lager dan een jaar eerder, maar is naar verhouding minder 
gedaald dan in het hbo (figuur 6.1a). Dit komt mede door de toegenomen instroom van internationale 
studenten. 
Figuur 6.1a Directe instroom in voltijd bachelor hbo- en wo-studenten in de periode 2013-2014 tot en met 
2022-2023 
100.000
90.000
80.000
70.000
60.000
50.000
40.000
30.000
20.000
Hbo voltijd 
bachelor
10.000
Wo voltijd 
bachelor
0
2013- 2014- 2015- 2016- 2017- 2018- 2019- 2020- 2021- 2022-
2014 2015 2016 2017 2018 2019 2020 2021 2022 2023
Bron: Inspectie van het Onderwijs (2023e)
