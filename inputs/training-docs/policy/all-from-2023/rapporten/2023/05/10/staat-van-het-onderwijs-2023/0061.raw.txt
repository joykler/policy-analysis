2 primair onderwijs
Leraren en lessen
Voorschoolse educatie
Vaker te weinig voorschoolse kindplaatsen in matig en zeer sterk stedelijke gebieden  Vooral 
•
doelgroepkinderen met een niet-westerse migratieachtergrond en kinderen met een andere thuistaal 
lijken te profiteren van het voorschoolse aanbod en halen taalachterstanden (deels) in (Leseman 
& Veen, 2022). Voldoende voorschoolse kindplaatsen zijn een belangrijke randvoorwaarde om het 
inlopen van achterstanden mogelijk te maken, zodat doelgroepkinderen voldoende voorbereid op 
de basisschool kunnen instromen. Het aantal (bereikte) doelgroepkinderen bleef stabiel tussen 2019 
en 2021. Het aantal voorschoolse kindplaatsen nam tussen 2020 en 2021 echter af. Landelijk gezien is 
het totale aantal plaatsen nog steeds ruim voldoende voor het aantal doelgroepkinderen (Inspectie 
van het Onderwijs, 2022e). De reden van deze afname is bij de inspectie niet bekend; mogelijk 
wordt het veroorzaakt door een tekort aan pedagogisch medewerkers of is dit nog een effect van 
de coronapandemie. Ouders maakten toen minder vaak gebruik van de voorschool (Inspectie van 
het Onderwijs, 2021a). In Nederland bieden 53 gemeenten onvoldoende kindplaatsen aan. In matig 
stedelijke gebieden (32,6%) en zeer sterk stedelijke gebieden (28,6%) ligt het aandeel gemeenten 
met onvoldoende voorschoolse kindplaatsen hoger dan gemiddeld (23,2%). Een deel van de 
doelgroeppeuters in deze gemeenten krijgt zo minder kansen om een betere start in groep 3 te maken. 
2.2 De leraren en lessen
Lerarentekort 
Lerarentekort stijgt en ongelijk verdeeld over scholen  Het tekort aan leraren en schoolleiders 
•
stijgt. Het lerarentekort in het basisonderwijs is 9,2% van de werkgelegenheid; dat komt overeen met 
7.900 fte. In het regulier bo treft het lerarentekort vooral scholen met leerlingen in een kwetsbare 
situatie. Bij scholen met een hoge achterstandsscore is het lerarentekort groter dan op scholen met 
een lagere weging (Adriaens et al., 2022) en ook is het verloop van leraren groter (OCW, 2022b) (figuur 
2.2a). Voor het sbo is het tekort nog groter dan in het bo: 15,2% van de werkgelegenheid, oftewel 700 
fte (Adriaens et al., 2022). Dit is zorgelijk: de meest kwetsbare kinderen hebben het meeste last van het 
lerarentekort. 
Figuur 2.2a Percentage leraren dat van schoolbestuur wisselt of het onderwijs verlaat naar a-chter
standsscore in de periode 2017-2022*
100%
5,9
6,0
6,4
6,2 6,7
95%
7,4
7,8
90%
8,0
9,0
10,3
85%
86,7
86,0 86,0
80%
84,6
83,0
Niet veranderd
Andere school
75%
Laatgste Tweede Derde Vierde Hoogste 
Uit onderwijs
kwintiel kwintiel kwintiel kwintiel kwintiel
Kwintielindeling achterstandsscore scholen
*het laagste kwintiel is de 20% scholen met de laagste schoolweging; het hoogste kwintiel de 20% scholen met de hoogste 
schoolweging
