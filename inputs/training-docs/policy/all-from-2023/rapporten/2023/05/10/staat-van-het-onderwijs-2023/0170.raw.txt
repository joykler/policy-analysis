inspec tie van het onderwijs | de sta at van het onderwijs 2023
Sturing
Betrokkenheid van alle studenten bij inspraak mager  Goed bestuur wordt gevoed in de driehoek 
•
bestuur, intern toezicht en medezeggenschap (zie ook hoofdstuk 1 en 5). De WHW schrijft voor het 
bekostigd onderwijs voor dat studenten medezeggenschap hebben via de opleidingscommissie en via 
de medezeggenschapsraad. Veel studenten blijken zich echter zeer beperkt betrokken te voelen bij de 
medezeggenschap; slechts 25% van de studenten weet wat een opleidingscommissie is en slechts 13% 
weet wat de opleidingscommissie van de eigen opleiding belangrijk vindt voor de kwaliteitsverbetering 
van het onderwijs (Inspectie van het Onderwijs, 2023h). Daarnaast zijn de opkomstpercentages van 
studenten bij verkiezingen voor de medezeggenschapsraad vaak laag (Inspectie van het Onderwijs, 
2022a) en tonen ze een neerwaartse tendens. Al decennia wordt de medezeggenschap gestimuleerd 
door maatregelen als betere facilitering, betere informatievoorziening, het versterken van de open 
cultuur en professionalisering. Dit heeft niet geresulteerd in een toename van de betrokkenheid van 
de meeste studenten bij de medezeggenschap. Zonder die maatregelen aan de kant te willen zetten, 
adviseert de inspectie dat overheid, koepels en studentorganisaties een landelijk debat voeren. De 
vraag hierbij is of er alternatieve mogelijkheden zijn voor de inrichting van de medezeggenschap, 
wellicht meer passend bij de huidige tijd. 
Verouderde WHW leidt tot onduidelijkheid  Het hoger onderwijs speelt in op nieuwe ontwi-k
•
kelingen en zoekt creatieve oplossingen voor de uitdagingen die daarbij ontstaan. Soms ontstaan er 
praktijken waarbij de student in de knel kan komen, zoals in de voorbeelden hieronder bij complexe 
rechtspersonen en internationale samenwerking. De inspectie heeft dit in eerdere jaren ook in de 
Staat van het Onderwijs aangegeven en doet de laatste jaren steeds meer instellingsonderzoeken naar 
aanleiding van signalen. Tijdens die onderzoeken blijkt dat instellingen soms de grenzen van de wet 
opzoeken en die grenzen zijn lang niet altijd duidelijk. Interpretatie in de geest van de wet is lastig als 
die wet uit een tijd stamt waarin internationalisering en digitalisering nauwelijks een rol speelden.  
Dat levert een risico op voor de studenten, een gebrekkig handhavingsinstrumentarium voor de 
inspectie en onzekerheid voor de instellingen over wat wel en niet kan. 
Wettelijke begrenzingen voor flexibilisering nog onduidelijk  Met flexibilisering willen instellingen 
•
hun onderwijsaanbod beter afstemmen op de onderwijswens van studenten en de behoeften van 
het beroepenveld. De WHW bevat evenwel bepalingen die op z’n minst op gespannen voet staan met 
flexibiliseringsvormen die gepromoot worden door de overheid of instellingen. De wetgeving gaat 
namelijk uit van de traditioneel bestaande volledige opleidingen aangeboden door een instelling 
en uitgevoerd op locatie. Dit uitgangspunt kan in de praktijk een impliciete belemmering vormen 
voor nieuwe flexibiliseringsvormen. De inspectie heeft signalen ontvangen dat de belemmeringen 
de instellingen beperken in nieuwe initiatieven, risico’s meebrengen voor de student en voor de 
kwaliteitsborging en het toezicht. 
Rechtsonzekerheid voor de student bij ingewikkelde rechtspersoon  De juridische organisatie van 
•
instellingen voor hoger onderwijs is in veel gevallen complex (Inspectie van het Onderwijs, 2023i). 
Vaak zijn meerdere rechtspersonen betrokken, die in de meeste gevallen onderling zijn verbonden via 
aandeelhouders c.q. eigenaarschaps- en bestuursrelaties. De WHW spreekt echter in het enkelvoud 
over ‘de instelling’ en ‘het bestuur’. Het is daarom lastig begrippen uit de WHW goed toe te passen op 
de juridische werkelijkheid bij instellingen. Uit de WHW valt bijvoorbeeld niet duidelijk af te leiden welke 
rechtspersonen ‘de instelling’ vormen en daarmee onder de WHW vallen. Hierdoor ontstaan grijze 
gebieden waarin de rechtspositie van studenten kwetsbaar is. Studenten weten soms niet tot welke 
rechtspersoon zij zich juridisch verhouden en onder welke wet- en regelgeving deze rechtspersoon 
valt. Het is voor studenten dan ingewikkeld om precies te weten welke rechten en plichten zij hebben. 
Het moet altijd duidelijk moet zijn welke rechtspersoon verantwoordelijk is voor welke wettelijke 
taken. Studenten moeten van meet af aan duidelijk over hun rechtspositie zijn geïnformeerd. Deze 
problematiek wint aan urgentie nu het stelsel beweegt richting instellingsaccreditatie, waarin heel 
duidelijk moet zijn op welke rechtspersonen die accreditatie wel en niet van toepassing is.
WNG beschermt studenten  De Wet bescherming namen en graden gaat misleiding van studenten 
•
tegen door bescherming van de namen ‘hogeschool’ en ‘universiteit’ en het stellen van kaders voor 
het verlenen van graden (bijvoorbeeld bachelor of master). In 2022 heeft de inspectie naar aanleiding 
170
