4 (voortgezet) specia al onderwijs
Leraren en lessen
krijgen op reguliere vo-scholen. Voorgenomen inclusietrajecten kunnen op deze manier door het 
lerarentekort worden versneld. 
Kwaliteit leraren en lessen
Monitor leskwaliteit  In 2021 onderzocht de inspectie of kenmerken van een effectieve les terug 
•
waren te zien in de onderwijspraktijk van het speciaal onderwijs. In 2022 is dit in beeld gebracht 
voor het voortgezet speciaal onderwijs bij een representatieve steekproef van 50 scholen. In dit 
onderzoek is ervan uitgegaan dat de indicatoren voor een effectieve les in het regulier onderwijs 
ook van toepassing zijn in het (voortgezet) speciaal onderwijs. De lesobservaties richtten zich op 
het gedrag van de leraar. Daarbij is geen rekening gehouden met de inhoud van de ontwikkelin-gs
perspectieven van leerlingen en het niveau, de leerroute of het uitstroomprofiel van leerlingen. 
De beelden van het speciaal onderwijs en het voortgezet speciaal onderwijs komen overeen. Voor 
meer informatie, zie Inspectie van het Onderwijs, 2022b; 2022c.
Lesklimaat en klassenmanagement vaak in orde Bij het grootste deel van de lessen in het vso zijn 
• 
het lesklimaat en het klassenmanagement in orde (Inspectie van het Onderwijs, 2022b; 2022). Dc it 
betekent dat leraren erin slagen om leerlingen positief te bejegenen en voor een ontspannen lesklimaat 
te zorgen. Ook lukt het leraren om leerlingen goed te laten meedoen in de les, bijvoorbeeld door 
afwisseling van werkvormen en alle lestijd te benutten. 
Instructie, afstemming en stimuleren van zelfregulerend leren kunnen beter Leraren in het vso 
• 
leggen de lesstof meestal duidelijk uit en bieden oplossingsstrategieën aan. De lessen zijn echter niet 
altijd gericht op diep begrip. Zo wordt het nut van de les vaak niet uitgelegd en worden leerlingen 
te beperkt gestimuleerd om na te denken over de lesstof. Aan het einde van de les geven de meeste 
leraren geen samenvatting over wat er tijdens de les is geleerd. Verbetering van deze elementen kan 
leerlingen helpen bij de beheersing van de lesstof. Ook afstemming op zichtbare verschillen in niveau 
werden beperkt geobserveerd. Het stimuleren van zelfregulerend leren, bijvoorbeeld door leerlingen te 
laten nadenken over wat zij niet begrepen hebben en hoe zij dat daarna wel zouden kunnen begrijpen, 
namen de inspecteurs weinig waar (Inspectie van het Onderwijs, 2022b; 2022c). Een deel van deze 
observaties wordt mogelijk verklaard door de ondersteuningsbehoefte en het niveau van de leerlingen 
en bijbehorend uitstroomniveau.
Onderzoek kennis en vaardigheden beginnende leraren  Aan het begin van schooljaar 
•
2022-2023 zijn 28 (v)so schoolleiders (niet-representatief) met een vragenlijst gevraagd naar 
hun zicht op het functioneren van beginnende leraren en hun beoordeling van de inhoudelijke 
kennis, (vak)didactische vaardigheden, aspecten van leskwaliteit en basisvaardigheden van een 
beginnende leraar op hun school. Voor meer informatie, zie Inspectie van het Onderwijs, 2023d.
Begeleiding beginnende leraren belangrijk Goede begeleiding kan uitval onder beginnende leraren 
• 
verminderen (Van der Grift & Helms-Lorenz, 2014). Alle 28 schoolleiders gaven aan dat de beginnende 
leraar begeleiding krijgt. Een deel gaf echter aan dat de school of het bestuur geen vastgelegd 
introductieprogramma heeft. Daarnaast vindt een deel van de begeleiding niet onder werktijd plaats. 
Begeleidingsactiviteiten die scholen organiseren, zijn bijvoorbeeld een introductie in de schoolcultuur 
en het schoolbeleid, intervisie met andere (beginnende) leraren, feedback op basis van lesobservaties 
en begeleiding door een ervaren leraar of coach In(spectie van het Onderwijs, 2023d). Het is van belang 
dat de inhoud van deze activiteiten aansluit bij wat beginnende leraren nodig hebben om zich verder te 
ontwikkelen.
