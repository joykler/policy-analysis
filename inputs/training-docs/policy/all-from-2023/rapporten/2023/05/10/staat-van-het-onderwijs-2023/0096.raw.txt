inspec tie van het onderwijs | de sta at van het onderwijs 2023
Sturing
termen uit over doelen voor burgerschap, bijvoorbeeld: leerlingen opleiden om te participeren in de 
maatschappij, het leren omgaan met mensen met andere opvattingen, geloof of seksuele voorkeur. 
Scholen noemen daarnaast procesdoelen, zoals het in kaart brengen van het aanbod, leerdoelen 
bepalen of een doorgaande leerlijn ontwikkelen. Besturen en scholen geven aan dat zij burgerschap 
belangrijk vinden en dat hier in de lessen al veel aan wordt gedaan. De nieuwe wettelijke bur-ger
schapseisen hebben volgens hen geleid tot meer bewustwording. Sommige besturen hebben een 
speciale commissie of leernetwerk ingericht, vroegen hun scholen beleid te formuleren of hebben de 
burgerschapsscan van de VO-raad door hun scholen laten uitvoeren. Het meten van burgerschapsc-om
petenties wordt door meerdere scholen als knelpunt genoemd (Inspectie van het Onderwijs, 2023h). 
Aanscherping wetgeving vrijwillige ouderbijdrage  De inspectie ziet toe op de naleving van 
•
de wet waarin staat dat in schoolgidsen duidelijk moet staan dat de ouderbijdrage vrijwillig 
is. In augustus 2021 is de wet aangescherpt: ook als de vrijwillige bijdrage door ouders niet 
wordt betaald, mogen scholen leerlingen niet uitsluiten van deelname aan de betreffende 
school activiteiten. Het doel van deze aanscherping is het vergroten van de kansengelijkheid: 
alle leerlingen moeten aan alle schoolactiviteiten kunnen deelnemen, ongeacht hun financiële 
thuissituatie. In 2022 deden wij onderzoek naar de naleving van de wetgeving rond de vrijwillige 
ouderbijdrage. Voor meer informatie, zie Inspectie van het Onderwijs, 2023i.
77% schoolgidsen voldoet niet aan wetgeving vrijwillige ouderbijdrage Informatie over 
 • 
schoolkosten en de ouderbijdrage is op veel plaatsen te vinden. Op verschillende plaatsen in 
de schoolgids en op andere vindplaatsen zoals de website, een link naar een download met een 
kostenoverzicht, brieven en e-mails aan ouders en na inloggen in het betalingssysteem. Daarbij wordt 
de informatie vaak verspreid over het schooljaar gecommuniceerd. Hierdoor is de informatie en 
communicatie niet geheel overzichtelijk voor ouders. De inspectie houdt toezicht op de formulering 
van de vrijwillige ouderbijdrage in de schoolgidsen. Een kwart van de onderzochte schoolgidsen 
vermeldt in duidelijke termen dat de ouderbijdrage vrijwillig is. 77% van de schoolgidsen voldoet niet 
voldoet aan de wet- en regelgeving rond de ouderbijdrage (Inspectie van het Onderwijs, 2023Si). 
Wetgeving resulteert volgens besturen, scholen en ouders in spagaat tussen kansengelijkheid en 
behoud breed aanbod Met een aantal ouders, scholen en besturen spraken we over schoolkosten 
 • 
(Inspectie van het Onderwijs, 2023i). De bedoeling van de wetgeving is voor hen duidelijk. Namelijk 
het bevorderen van kansengelijkheid door te eisen dat geen enkele leerling wordt uitgesloten van 
door de school georganiseerde activiteiten. In de uitvoering ervaren scholen een ‘spagaat’ tussen het 
willen voldoen aan de wet en het willen voldoen aan de wens (van school en ouders) om een breed 
en aantrekkelijk aanbod te realiseren. Die spagaat resulteert volgens de betrokkenen in dwingende 
communicatie over de vrijwillige ouderbijdrage om zoveel mogelijk financiële middelen te genereren 
om het aanbod in stand te houden. In de gesprekken benadrukken ouders, scholen en besturen 
allemaal, zeker in deze post-corona-periode, het belang van de socialiserende functie van de school en 
de bijdrage die buitenschoolse activiteiten en extra aanbod daaraan leveren. De betalingsbereidheid 
is daardoor bij ouders die wij spraken heel hoog, ook als zij weten dat de school op onderdelen (te) 
dwingend communiceert aan ouders. Tegelijkertijd gaven onze gesprekspartners aan dat er scholen 
zijn met veel ouders die de bijdragen niet kunnen betalen. Voor leerlingen met ouders die de bijdragen 
niet kunnen betalen is de toegang tot dergelijke activiteiten extra belangrijk. Deze leerlingen hebben 
vanwege de financiële thuissituatie waarschijnlijk buiten schooltijd minder toegang tot bijvoorbeeld 
culturele- of sportactiviteiten. Wij vragen besturen en scholen om de financiering van het (extra) 
aanbod kritisch te bekijken, de reguliere bekostiging hierbij te betrekken, en na te gaan of en wat 
de scholen aan de ouders aan vrijwillige bijdrage mogen en willen vragen. Daarnaast vragen wij alle 
betrokkenen (ouders, belangenvertegenwoordigers, de wetgever) om vanuit ieders rol een betere 
naleving van de wetgeving rond de vrijwillige ouderbijdrage te realiseren, in het belang van de kan-sen
gelijkheid: elk kind moet aan elk onderdeel van het aanbod deel kunnen nemen.
96
