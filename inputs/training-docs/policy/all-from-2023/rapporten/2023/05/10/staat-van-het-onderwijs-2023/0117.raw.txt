4 (voortgezet) specia al onderwijs
Leraren en lessen
Meestal niet-vakgebonden lesmateriaal  De meeste leraren zeiden bij hun burgerschapsonderwijs 
•
lesmateriaal te gebruiken, soms een bestaande methode, maar vaker materiaal gekoppeld aan 
niet-vakgebonden curriculumonderdelen, zoals Schooltv. Werkvormen die vaak voorkomen, zijn het 
bespreken van actuele kwesties en klassikale werkvormen. Volgens de leerlingen gebruiken de leraren 
vooral het Jeugdjournaal en Nieuwsbegrip om burgerschapsthema’s aan de orde te stellen.  
Op sommige scholen zijn de leerkrachten bewust bezig met methoden, materialen en een doorlopende 
leerlijn voor burgerschapsvorming, terwijl andere schoolteams zich in een oriënterende fase bevinden 
en nog gesprekken voeren over wat met burgerschap wordt bedoeld (Inspectie van het Onderwijs, 
2022d).
Seksuele weerbaarheid, een belangrijk doel  Schoolleiders en leraren gaven aan dat er in de 
•
lessen veel aandacht is voor seksuele diversiteit, seksuele vorming en bevordering van seksuele 
weerbaarheid. Vooral bewustwording en weerbaarheid zijn belangrijke doelen die op dit gebied 
worden nagestreefd. Op een ruime meerderheid van de scholen zijn afspraken gemaakt over de wijze 
waarop er in het onderwijs aandacht is voor seksuele ontwikkeling en seksuele voorlichting. De scholen 
gebruiken lesmateriaal in de vorm van methoden en los materiaal van organisaties. Daarnaast heeft 
ongeveer driekwart van de scholen een signalerings- en zorgstructuur ingericht, bijvoorbeeld voor als 
leerlingen te maken krijgen met ongewenst seksueel gedrag (Inspectie van het Onderwijs, 2022d). 
Entreeonderwijs
Entreeonderwijs  In 2022 stuurde de inspectie aan alle besturen met vso-scholen onder hun 
•
bevoegd gezag een vragenlijst om na te gaan welke scholen hun leerlingen binnen het vso een 
entreetraject aanbieden. Van hen deden 14 dat in samenwerking met een niet bekostigde mbo-  
instelling (nbi). Dat is in strijd met de wet. In gesprekken met deze 14 scholen werd de wettelijke 
tekortkoming definitief vastgesteld en bij een enkeling bleek de samenwerking al te zijn beëindigd. 
Daarop kregen de besturen een herstelopdracht. Bij de gesprekken had de inspectie ook aandacht 
voor de beweegredenen van de scholen om de samenwerking met een nbi aan te gaan.
Kans op mbo 1-diploma binnen het vso  Sommige vso-scholen bieden hun leerlingen binnen het 
•
vso een entreeopleiding aan om daarmee hun kansen op de arbeidsmarkt te helpen vergroten. De 
entreeopleiding is een opleiding op niveau 1 van het mbo en richt zich vooral op praktijkvorming en 
stage. Het betreft dan veelal kwetsbare leerlingen, die voor het welslagen van zo’n opleiding gebaat zijn 
bij een kleinschalige vso-setting met veel begeleiding en ondersteuning van mensen die hun vertrouwd 
zijn. Sommige leerlingen die een entreeopleiding volgen, zijn langs deze weg vervolgens in staat om 
door te stromen naar mbo niveau 2. 
Mogelijkheid om baankans te vergroten  Als een leerling de streefniveaus voor de theorievakken in 
•
het vmbo niet kan bereiken, maar wel in staat is een entreeopleiding te doen, kan dat voordelen bieden 
bij het vinden van een baan. Zo’n leerling kan dan bijvoorbeeld in plaats van een vso-diploma een 
mbo-diploma laten zien, dat een erkend bewijs is dat hij of zij zich succesvol heeft ingespannen om een 
goede werknemer te zijn. De ontwikkeling van werknemersvaardigheden is een belangrijke doelstelling 
van het entreetraject. 
Entreeopleiding in samenwerking met bekostigde mbo-instelling  Indien een vso-school een 
•
entreeopleiding wil aanbieden, moet zij daarvoor samenwerken met een regionaal opleidingscentrum 
(roc). Een roc is een bekostigde instelling voor middelbaar beroepsonderwijs. Een vso-school kan 
zelf geen mbo-diploma’s uitreiken. Met de mbo-instelling sluit de vso-school een samenwerking- s
overeenkomst. Hierin zijn de afspraken over het onderwijs, het examentraject en de diplomering 
vastgelegd. Uit een handhavingsonderzoek dat de inspectie in 2022 uitvoerde, bleek dat 14 vso-scholen 
voor de entreeopleiding samenwerken met een niet-bekostigde mbo-instelling. Dat is in strijd met de 
wet, omdat alleen een samenwerking met een bekostigde instelling mogelijk is. Reden daarvan is dat er 
geen kruissubsidiëring tussen bekostigd en niet-bekostigd onderwijs plaats mag vinden. 
117
