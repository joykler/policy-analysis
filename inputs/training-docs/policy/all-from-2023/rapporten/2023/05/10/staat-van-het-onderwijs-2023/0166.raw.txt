inspec tie van het onderwijs | de sta at van het onderwijs 2023
Onderwijs
belang van feedback op schrijfopdrachten: indien dit niet gebeurt, ervaart een deel van de studenten 
dat zij onvoldoende mogelijkheden krijgen om hun schrijfvaardigheden te verbeteren. 
Weinig oefening Nederlandse schrijfvaardigheid aan Engelstalige opleidingen  Van de 
•
ho-studenten die een Nederlandstalige opleiding volgen, geeft 96% aan minimaal 1 Nederlandse 
schrijfopdracht in het afgelopen studiejaar te hebben gemaakt. In de deels Engels en deels Nederlandse 
opleidingen, geeft 88% dit aan. Van de Nederlandse studenten die aangeven een Engelstalige opleiding 
te volgen, heeft 11% het afgelopen jaar een schrijfopdracht in het Nederlands gemaakt. Dit terwijl 58% 
van de studenten in een Engelstalige opleiding die stage hebben gelopen aangeeft dat Nederlandse 
schrijfvaardigheid van belang was voor de gelopen stage. Deze studenten krijgen dus weinig 
mogelijkheid om hun Nederlandse schrijfvaardigheid te oefenen tijdens de opleiding, maar hebben 
deze vaardigheid wel nodig tijdens hun stage en daarmee mogelijk ook bij hun toekomstige beroep.
Verduidelijking eisen Nederlandse taalvaardigheid nodig  De hoeveelheid Engelstalige 
•
opleidingen, in combinatie met de beperkte ontwikkeling van de Nederlandse schrijfvaardigheid in 
die opleidingen, baart ons zorgen. Veel studenten die een deels Engelstalige opleiding volgen, zullen 
toch de Nederlandse arbeidsmarkt betreden en geven aan dat Nederlandse schrijfvaardigheid van 
belang is voor hun stage. We roepen instellingen op om werk te maken van het bevorderen van hun 
Nederlandse taalvaardigheid. Tevens benadrukken we de noodzaak van een helder juridisch kader voor 
de verplichting van instellingen om de Nederlandse taalvaardigheid te onderhouden en/of verder te 
ontwikkelen. Daarvoor is een wijziging nodig van de WHW.
Sociale veiligheid 
Grote meerderheid studenten voelt zich veilig om zichzelf te zijn  Uit de Nationale Studenten 
•
Enquête blijkt dat ongeveer 85% van de studenten zich veilig voelt om zichzelf te zijn. Ongeveer 
4% geeft aan zich niet veilig te voelen. Studenten uit de sector taal en cultuur in het bekostigd hbo, 
reageren het meest kritisch op de vraag of ze zich veilig voelen om zichzelf te zijn op hun instelling: 
6% geeft aan zich niet veilig te voelen. Ook het kunst- en modeonderwijs valt onder deze sector 
(Studiekeuze 123, 2022b). 
Veelal positieve interactie  De meerderheid van de studenten (70 à 80%) vindt dat docenten 
•
respectvol op hen reageren, en ook dat studenten respectvol naar elkaar reageren. Toch heeft ongeveer 
20% van de studenten ervaren dat een enkele docent zich naar sommige studenten denigrerend uit 
(Inspectie van het Onderwijs, 2023h). Studenten noemden in een groepsdiscussie met de inspectie 
voorbeelden van negatieve opmerkingen over gender. Ook werd een bepaalde docent genoemd die 
meermaals onpedagogisch optrad, bijvoorbeeld door de aandacht te vestigen op een student die 
moeite heeft met een bepaald onderdeel. Het is aan het management om waar nodig een docent 
professionalisering aan te bieden of mogelijk corrigerend op te treden. Ook studenten reageren soms 
weinig respectvol naar elkaar. Als zich dit voordoet, is het de taak van de docent om de studenten 
hierop aan te spreken en een veilig onderwijsklimaat te scheppen, waar nodig met ondersteuning van 
het management. De inspectie beveelt instellingen aan om, voor zover dat nog niet gebeurt, hier intern 
het gesprek over te organiseren.
Deel studenten voelt zich niet vrij vragen te stellen of mening te uiten  Ongeveer 14% van de 
•
studenten voelt zich niet vrij om een afwijkende mening te uiten over maatschappelijke problemen 
of ethische kwesties, in situaties waarin zij een andere mening zou hebben dan de docent of de 
meerderheid van de studenten (tabel 6.2a). Ongeveer 6% van de studenten voelt zich niet vrij om 
vragen te stellen als ze de uitleg niet goed begrijpen (Inspectie van het Onderwijs, 2023h). Vergelijkbare 
cijfers komen uit de Nationale Studenten Enquête (Studiekeuze 123, 2022b): ruim driekwart van de 
studenten vond dat docenten ervoor zorgen dat het prettig is om vragen te stellen. 5% vond van n iet. 
In de sectoren hbo techniek (7%) en hbo recht (9%) zijn er relatief veel studenten die vinden dat 
docenten er niet voor zorgen dat het prettig is vragen te stellen.
