5 middelba ar beroepsonderwijs
Studenten
Studenten kunnen dan wel hun mbo-diploma hebben gehaald, maar het referentieniveau niet.  
Een soepele opstroom naar een hoger niveau is belangrijk, maar beheersing van basisvaardigheden is 
minstens zo belangrijk. Dat vraagt om een zorgvuldige afweging bij het verstrekken van vrijstellingen. 
Temeer omdat een aanzienlijk deel van de studenten die instromen in het mbo vanuit het vmbo een 
onvoldoende heeft voor wiskunde (zie ook hoofdstuk 3). 
Validering rekenexamens van belang  Rekenen telt weer mee voor de zak- en slaagregeling.  
•
Het risico bestaat dat het niveau van rekenen onvoldoende wordt geborgd, omdat er alleen een in-stel
lingsexamen en geen centraal examen wordt afgenomen. We zien wel dat wordt ingezet op landelijk 
ontwikkelen en valideren van instellingsexamens, maar we hebben nog onvoldoende zicht of scholen 
gebruik gaan maken van deze rekenexamens. De validering is ook belangrijk in verband met een goede 
programmatische aansluiting en doorstroom vanuit zowel het voortgezet onderwijs (vo) naar het mbo 
 
als van het mbo naar het hoger onderwijs (Kennispunt MBO Taal en Rekenen, 2022D).oor de nieuwe 
rekeneisen kunnen opleidingen het rekenen aanpassen aan het vakgebied waartoe studenten worden 
opgeleid en aan situaties die aansluiten bij het dagelijks leven van studenten. Dat sluit aan bij het advies 
van de Onderwijsraad om taal en rekenen meer te verbinden met andere vakken (Onderwijsraad, 
2022). Mbo-instellingen verwerken nu de rekeneisen in de onderwijsprogramma’s. Daarbij maken ze 
gebruik van nieuwe methodes en laten zich daarin trainen (ECBO, 2022). Bij het maken van rekenbeleid 
moeten instellingen ook rekening houden met de eventuele ondersteuningsbehoeften van studenten bij 
rekenen, bijvoorbeeld als een student dyscalculie heeft. 
Digitale basisvaardigheden ook relevant  Naast rekenen en taal zijn ook digitale vaardigheden 
•
in steeds meer beroepen en functies onmisbaar. Digitale geletterdheid is nodig om te kunnen 
functioneren in de maatschappij, bijvoorbeeld bij het gebruik van een DigiD en de aanvraag van een 
zorgverzekering. Het is een uitdaging voor het vmbo om het vakkenaanbod continu aan te passen aan 
de technologische ontwikkelingen. Docenten moeten de trends in het beroepenveld bijhouden, zodat 
zij hun studenten deze (digitale) vaardigheden kunnen leren. Als de vaardigheden zeer bedrijfsspecifiek 
zijn, kunnen studenten de vaardigheden op hun stageplek leren en hoeft dat niet via het curriculum op 
de instelling te worden verzorgd. 
Schoolloopbaan 
De inspectie heeft de schoolloopbaan in kaart gebracht van studenten die direct aansluitend 
op het behalen van een vmbo-diploma zijn gestart met een opleiding in de beroepsopleidende 
leerweg (bol) van het mbo. Voor meer informatie, zie Inspectie van het Onderwijs (2023d).
Uitval toegenomen, doorstroom afgenomen  De afgelopen jaren zijn de uitval en op- en afstroom 
•
van studenten in de eerste 2 jaren na de start in het mbo vrij stabiel. Dit veranderde bij het cohort dat in 
het schooljaar 2020-2021 startte in het mbo. Deze studenten zaten in het laatste jaar van het vo toen de 
coronapandemie begon, het centraal examen verviel en de scholen gesloten werden. Deze studenten 
zijn 2 jaar na de start in het mbo vaker zonder diploma uitgevallen (3 procentpunt) dan eerdere 
cohorten (figuur 5.1b). De uitval in het schooljaar 2020-2021 was, afhankelijk van het niveau, 12-15% Op 
alle niveaus in het mbo is de sector handel de sector met de hoogste uitval na 1 jaar. De uitval na 1 jaar 
is relatief laag bij de sector techniek en mobiliteit op niveau 3 en 4, hoewel de afstroom vanuit niveau 4 
daar hoger is dan in andere sectoren. Na 2 jaar in het mbo is er gemiddeld ook minder doorstroom naar 
een volgend niveau onder de studenten die in 2020-2021 startten, ten opzichte van eerdere cohorten 
(3 procentpunt). Specifiek de afname van de doorstroom vanuit niveau 3 naar 4 was al in eerdere jaren 
ingezet, ruim voor de coronaperiode aanbrak (Inspectie van het Onderwijs, 2023d). 
131
