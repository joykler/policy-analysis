5 middelba ar beroepsonderwijs
Sturing
Financieel beheer
Gestegen baten en gestegen personeelslasten  De totale baten van het mbo zijn gestegen van 
•
5,2 miljard euro in 2017 naar 6,0 miljard euro in 2021. De personeelskosten zijn ook gestegen van 3,8 
miljard euro in 2017 naar 4,4 miljard euro in 2021. Ongeveer de helft van de extra personeelslasten is 
naar extra fte’s met een dienstverband gegaan. De andere helft zit in hogere salarissen (cao, indexatie 
en doorgroei in de schaal). De externe inhuur – personeel dat niet in loondienst is – steeg niet. Daarbij 
geldt dat 54,2% van het onderwijzend personeel wordt betaald in schaal LB, ruim 41,0% in schaal LC en 
4,3% in schaal LD. Het aandeel in LB is de afgelopen jaren licht gestegen en het aandeel in LC en LD is 
licht gedaald (Inspectie van het Onderwijs, 2023b). De krapte op de arbeidsmarkt is op dit moment niet 
terug te zien in een hogere inschaling. 
Stabiele financiële parameters  Het mbo kent al jaren een stabiele solvabiliteit (figuur 5.3a). Dit 
•
betekent dat besturen genoeg geld achter de hand hebben om ook in de toekomst aan hun financiële 
verplichtingen te kunnen voldoen. In 2021 was de verhouding tussen het eigen vermogen (inclusief 
voorzieningen) en het totaal vermogen op sectorniveau 0,64 (signaleringswaarde is 0,3). De liquiditeit is 
in 2021 gestegen naar 1,58 (Inspectie van het Onderwijs, 2023b). Dat is ruim voldoende. Liquiditeit geeft 
aan of het bestuur genoeg geld beschikbaar heeft voor de uitgaven die op korte termijn moeten worden 
gedaan. De signaleringswaarde voor de beoordeling van de liquiditeit hangt af van de baten van het 
bestuur: hoe hoger de baten van het bestuur, hoe lager de signaleringswaarde (tussen 0,75 en 1,5).
Figuur 5.3a Ontwikkeling financiële kengetallen in het mbo in de periode 2017 tot en met 2024
5
4
3
2
1
0
-1
Liquiditeit
Solvabiliteit 
Rentabiliteit
-2
2017 2018 2019 2020 2021 2022 2023 2024
Bron: Inspectie van het Onderwijs (2023b)
Rentabiliteit gestegen in 2021  De rentabiliteit is gestegen van 1,5% in 2020 naar 4,1% in 2021. Een van 
•
de redenen voor deze stijging is dat in 2021 NP-Onderwijsmiddelen zijn ontvangen, waarvan een deel 
nog niet is uitgegeven in 2021. Het deel dat niet is uitgegeven, is toegevoegd aan het eigen vermogen. 
Daarnaast zijn er andere redenen, zoals hogere rijksbijdragen. De gerealiseerde inkomsten, uitgaven en 
resultaten wijken dan ook af van de begroting. Het begrote resultaat was 66 miljoen euro negatief.  
Het resultaat was een plus van 243 miljoen euro (Inspectie van het Onderwijs, 2023b).
