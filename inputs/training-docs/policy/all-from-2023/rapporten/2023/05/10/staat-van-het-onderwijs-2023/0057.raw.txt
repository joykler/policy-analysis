2 primair onderwijs
Leerlingen
Leerlingen in het sbo behalen fundamentele lees- en rekenniveaus vaak niet  Voor het eerst is er 
•
zicht op de beheersing van de referentieniveaus door leerlingen in het sbo. Het aandeel leerlingen in 
het sbo dat deelneemt aan de eindtoets (85%) en de fundamentele niveaus behaalt, is 79% (lezen), 75% 
(taalverzorging) en 30% (rekenen). Het aandeel leerlingen dat daarbij ook het streefniveau beheerst, is 
17% (lezen), 13% (taalverzorging) en 3% (rekenen) (figuur 2.1b) (Inspectie van het Onderwijs, 2022c). Het 
gemiddelde functioneringsniveau van alle schoolverlaters ligt voor begrijpend lezen op eind groep 5 
en voor rekenen tussen halverwege en eind groep 5. Ook voor sbo-scholen is het van belang gericht te 
sturen op het behalen van de fundamentele niveaus aan het eind van het speciaal basisonderwijs, ook 
bij uitstroom naar het praktijkonderwijs. 
 
Figuur 2.1b Percentage sbo-leerlingen dat de referentieniveaus beheerst in 2021-2022 (n=5.817)
100%
2,5
13,3
17,3
90%
27,6
80%
70%
60%
61,4
61,6
50%
40%
69,9
30%
Onder 1F
20%
Fundamen-
25,4 teel niveau 1F
21,1
10%
Streefniveau 
1S/2F
0%
Rekenen Lezen Taalverzorging
Bron: Inspectie van het Onderwijs (2023b)
Kenmerken effectief leesonderwijs  School- ,leerling- en curriculumkenmerken zijn van invloed op 
•
de leesvaardigheid van leerlingen. Zo hangt groepsgerichte instructie op de basisschool samen met 
een hogere leesvaardigheid, terwijl dit in het sbo geldt voor instructie per niveaugroep of individuele 
leerling. Ook zijn onder andere de kwaliteit van de instructie en de kwaliteit van de teksten die voor 
het leesonderwijs worden gebruikt van invloed op het leesonderwijs. Verder bestaat er een sterke 
samenhang tussen leesgedrag, interesse en attitude van leerlingen. Leerlingen die meer vertrouwen 
hebben in de eigen leesvaardigheid halen zowel in het bo als in het sbo hogere leesprestaties. 
Ook leerlingen die vaker buiten school lezen, hebben een hogere leesvaardigheid. De helft van de 
leerlingen leest echter minder dan 15 minuten per dag buiten school. Lezen wordt bij weinig leerlingen 
van huis uit gestimuleerd. Integratie van begrijpend lezen in de zaakvakken hangt samen met een 
hogere leesvaardigheid van leerlingen. Deze conclusie is in lijn met het advies van de Onderwijsraad 
(Onderwijsraad, 2022). 
Niet altijd rekenaanbod op 1S  42% van de leerlingen is in staat om aan het einde van het 
•
basisonderwijs te rekenen op 1S-niveau. Er bestaan daarmee grote verschillen in de rekenniveaus van 
leerlingen. Leerlingen die minder goed zijn in rekenen, geven aan dat zij minder leerstof op 1S-niveau 
krijgen aangeboden dan leerlingen die beter zijn in rekenen. Ook geven leraren aan dat reken-on
derwerpen in mindere mate zijn behandeld, naarmate het percentage leerlingen dat het streefniveau 
1S behaalt op een school, lager is (Inspectie van het Onderwijs, 2023h). Hierin ligt een risico: als het 
leerstofaanbod te snel wordt aangepast tot bijvoorbeeld alleen de stof voor het fundamentele re-feren
t i e n iv ea u 1F, krijgen leerlingen onvoldoende de kans om zich ook de leerstof van een hoger niveau 
eigen te maken. Deze vorm van afstemming leidt zo tot niveauverlaging in plaats van niveauverhoging. 
Leraren die recent bijscholing hebben gevolgd voor rekenen zeggen dat ze de rekendoelen op 1S-niveau 
meer aan bod laten komen. Mogelijk hebben deze leraren meer zicht gekregen op differentiatie naar 
oplossingsstrategie of handelingsniveau, in plaats van vooral af te stemmen in het leerstofaanbod.
