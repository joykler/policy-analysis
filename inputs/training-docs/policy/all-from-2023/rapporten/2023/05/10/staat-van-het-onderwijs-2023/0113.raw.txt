4 (voortgezet) specia al onderwijs
Leerlingen
Arbeidsperspectief direct na uitstroom opnieuw beperkt  Nog steeds is het arbeidsperspectief 
•
voor leerlingen die uitstromen uit het arbeidsmarkgerichte uitstroomprofiel somber. Dit is nauwelijks 
verbeterd in vergelijking met de voorgaande jaren. Slechts ongeveer een kwart van de leerlingen die 
in 2020-2021 uitstroomden, heeft direct na uitstroom een baan. Dit is 4 procentpunt hoger dan het 
cohort 2019-2020 en vergelijkbaar met het cohort 2018-2019 (Inspectie van het Onderwijs, 2023e). 
We zien voor deze leerlingen de kans op werk nauwelijks verbeteren. Afgelopen jaren stroomde een 
vergelijkbaar aandeel (bijna 34%) direct door naar vervolgonderwijs.
Arbeidsperspectief vso-leerlingen meest kwetsbaar  De arbeidsmarktpositie van vso-leerlingen 
•
in het arbeidsmarktgerichte uitstroomprofiel is, 1 jaar na uitstroom, kwetsbaar voor economische 
schommelingen, zoals ontwikkelingen op de arbeidsmarkt. Bij vso-leerlingen dalen vanaf 2016 – net als 
bij leerlingen met een andere opleidingsachtergrond – de kansen om geen werk te hebben (figuur 4.1c). 
Deze trend werd doorbroken tijdens de coronapandemie. Dit patroon is vergelijkbaar voor leerlingen 
met een achtergrond in het praktijkonderwijs of mbo niveau 1 of mbo ongediplomeerd. Het aandeel 
leerlingen zonder werk is echter voor leerlingen met een achtergrond in het vso het hoogst (Inspectie 
van het Onderwijs, 2023b). Inspecteurs zien bij schoolbezoeken dat vso-scholen zich inspannen om 
leerlingen goed voor te bereiden op de arbeidsmarkt. Desondanks merken werknemers met een 
achtergrond in het vso als eersten de gevolgen van economische schommelingen.
Figuur 4.1c De kans op geen werk 1 jaar na uitstroom in de jaren 2011-2021, naar uitstroomniveau 
80%
Vso arbeidsmarktprofiel
70%
Praktijkonderwijs
Mbo entreeopleiding
60% Mbo niveau 2
Mbo niveau 3
50%
Mbo niveau 4
Mbo ongediplomeerd
40%
Hbo bachelor
Hbo ongediplomeerd havo 
vooropleiding
30%
Hbo ongediplomeerd mbo 
vooropleiding
20% Wo bachelor
Wo master
Wo ongediplomeerd vwo 
10%
vooropleiding
Wo ongediplomeerd hbo 
vooropleiding
0%
2011 2012 2013 2014 2015 2016 2017 2018 2019 2020 2021
Bron: Inspectie van het Onderwijs (2023b), eigen bewerkingen op basis van niet openbare microdata van het CBS
Vso-leerlingen uitstroomprofiel arbeid structureel minder kans op arbeid  Van de vso-leerlingen 
•
die in 2014-2015 en 2015-2016 uitstroomden uit het arbeidsmarktgerichte uitstroomprofiel, hebben we 
de arbeidspositie en arbeidsduur 5 jaar na uitstroom in beeld gebracht (Inspectie van het Onderwijs, 
2023b). Ongeveer 40% van deze leerlingen heeft in 5 jaar nooit (tijdelijk) werk gevonden én is in deze 
periode ook nooit opnieuw gestart met onderwijs. Deze leerlingen hebben hiermee minder kans op werk 
dan leerlingen die uitstromen uit het praktijkonderwijs of ongediplomeerden uit mbo niveau 1 en 2. Dit 
laat zien dat vanaf de introductie van de uitstroomprofielen de beoogde werking van het arbeidsm-ark
gerichte profiel in de vorm van uitstroom naar arbeid, niet is gerealiseerd. Dat de uitstroom naar arbeid 
tekortschiet, kan samenhangen met factoren buiten de voorbereiding van de school, zoals ont-wik
kelingen op de arbeidsmarkt. Het vraagt daarom een gemeenschappelijke inspanning van bijvoorbeeld 
school, gemeenten en de arbeidsmarkt om vso-leerlingen een duurzaam perspectief op werk te bieden.
113
