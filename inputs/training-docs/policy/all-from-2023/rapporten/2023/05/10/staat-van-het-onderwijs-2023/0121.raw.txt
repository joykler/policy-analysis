4 (voortgezet) specia al onderwijs
Sturing
een onvoldoende zijn tekortkomingen geconstateerd op de standaard evaluatie, verantwoording 
en dialoog’. Daarnaast werd 3 keer de standaard visie, ambities en doelen en 3 keer de standaard 
uitvoering en kwaliteitscultuur als onvoldoende beoordeeld (Inspectie van het Onderwijs, 2023e). 
Geen heldere ambities, doelen en resultaten  Indien het stelsel van kwaliteitszorg van een bestuur 
•
niet voldoet aan de wettelijke vereisten, betekent dit vooral dat de ambities en doelen van het bestuur 
vaak onvoldoende duidelijk en concreet zijn. Daardoor is het voor het bestuur slechts beperkt mogelijk 
om op de kwaliteit en de resultaten van het onderwijs en de voorwaarden te sturen. Ook zijn de 
evaluatie en beoordeling in hoeverre de ambities, doelen en het beleid zijn gerealiseerd, dan vaak 
onvoldoende. Bovendien constateert de inspectie vaker dat de schoolgidsen van de scholen en het 
jaarverslag van het bestuur geen onderwijsdoelen bevatten en geen beschrijving van de resultaten die 
met het onderwijsleerproces zijn bereikt. 
Informatie ontbreekt in het jaarverslag  De jaarverslagen van besturen schieten ook vaak op 
•
andere punten tekort. Daarin ontbreekt soms een continuïteitsparagraaf waarin het bestuur 
duidelijk maakt welke beheersmaatregelen het neemt bij belangrijke risico’s die het heeft benoemd. 
Bijzondere aandacht vraagt de verslaglegging van de intern toezichthouder in het jaarverslag. Die is 
vaak onvoldoende omdat er niets beschreven staat over het toezicht op de doelmatige besteding van 
middelen (Inspectie van het Onderwijs, 2023c). Ook ligt niet duidelijk vast hoe en met welk resultaat de 
intern toezichthouder het bestuur ondersteunt bij beleidsvraagstukken. 
Financieel beheer
Bekostiging onrechtmatig ontvangen en/of besteed  De inspectie constateert jaarlijks dat een aantal 
•
besturen onrechtmatig bekostiging ontvangen of bekostiging onrechtmatig hebben besteed. Zo zijn er 
(v)so-scholen die buiten de bestaande mogelijkheden om de bekostiging gebruiken om het onderwijs 
op een particuliere instelling te laten verzorgen of die onderwijs geven op een locatie die formeel geen 
schoollocatie is. Het komt ook voor dat besturen onterecht een BRIN-nummer in stand houden bij 
scholen die samen feitelijk één school vormen. Ook is er soms vermenging van groepen leerlingen van 
verschillende onderwijssoorten, zonder dat er sprake is van symbiose of de experimenteerregeling. Ten 
slotte zijn er scholen die verzuimen ontheffing aan te vragen voor afwijking van de onderwijstijd. In 
deze gevallen is niet voldaan aan de bekostigingsvoorwaarden die voortvloeien uit de wet. Een andere 
bekostigingsvoorwaarde is dat leerlingen op de teldatum ingeschreven dienen te staan én de leerling is 
toegelaten met een toelaatbaarheidsverklaring tot het speciaal onderwijs. Bij een controle hierop heeft 
de inspectie geconstateerd dat hieraan meestal is voldaan, maar ook enkele gevallen aangetroffen waar 
dat niet zo was. 
Gezonde financiële positie voor besturen  De besturen ontvingen in 2021 ongeveer 1,2 miljard euro 
•
aan rijksbijdragen. Deze besturen laten, gemiddeld genomen, een gezonde financiële positie zien. 
De liquiditeit (3,05) en de solvabiliteit (0,73) liggen in 2021 ruim boven de signaleringswaarden van 
de inspectie. De rentabiliteit geeft de verhouding weer van het resultaat ten opzichte van de totale 
baten. De rentabiliteit is in 2021 toegenomen tot 1,89%. De belangrijkste reden voor de stijging zijn 
vermoedelijk de middelen uit het Nationaal Programma Onderwijs die besturen in de laatste maanden 
van 2021 ontvingen, maar dat jaar nog niet volledig uitgaven (Inspectie van het Onderwijs, 2023c).
