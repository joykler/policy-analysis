inspec tie van het onderwijs | de sta at van het onderwijs 2023
Studenten
Aandacht voor coronacohorten noodzakelijk  De studenten die vanaf 2019-2020 en 2020-2021 
•
instroomden hebben uitstel of versoepeling van het bindend studieadvies gekregen. Naast een 
versoepelde doorstroom, hebben deze studenten zich minder goed kunnen oriënteren op hun studie 
in het hoger onderwijs, hebben ze (gedeeltelijk) online onderwijs moeten volgen en hebben ze een 
crisis doorgemaakt die veel vraagt van de mentale weerbaarheid. Dit kan de toename van de uitval 
verklaren. Op alle fronten blijft aandacht voor deze zogenaamde corona-cohorten noodzakelijk: 
welzijn, studievoortgang en studiebegeleiding.
Wisselend beeld behaalde diploma’s  Het aantal behaalde diploma’s in de hbo-bachelor is weer 
•
terug op het niveau van voor corona. In de wo-bachelor en -master neemt het aantal behaalde 
diploma’s gestaag toe. Deze trends houden gelijke tred met het aantal inschrijvingen in het hbo en 
wo van een aantal jaar terug. Het diplomarendement van de voltijds associate degree en de eenjarige 
wo-masters is voor het eerst sinds jaren afgenomen. Voor de associate degree is dit afgenomen van 
53,1% voor starters in 2018-2019 naar 51,3% voor starters in 2019-2020. Voor de eenjarige wo-masters is 
dit gedaald van 86,4% voor starters in 2019-2020 naar 78,9% voor starters in 2020-2021 (Inspectie van 
het Onderwijs, 2023e). 
Groot deel Nederlandse bevolking in bezit van hbo- of wo-diploma  Van de kinderen in Nederland 
•
die 4 jaar waren op 1 oktober in het jaar 2000, had 25,3% na 19 jaar een diploma in het hoger onderwijs. 
Zij waren toen rond de 23 jaar oud. Rond hun 24ste was dit percentage 31,7% en op 25-jarige leeftijd 
36,4%. Ruim een derde van alle kinderen die in Nederland in het jaar 2000 de school-toelaatbare 
leeftijd bereikten, heeft dus op de leeftijd van 25 jaar een ho-diploma behaald (Inspectie van het 
Onderwijs, 2023c). Ook na deze leeftijd worden nog veel diploma’s in het hoger onderwijs behaald.  
In 2021 heeft in de leeftijdsgroep van 25 tot 35 jaar inmiddels 55,2% een hbo- of wo-niveau bereikt, 
(CBS, 2022a). Daarmee is één van de doelstellingen van de Europese Unie dat tenminste 50% van de 30- 
tot 34-jarigen in 2030 een diploma tertiair onderwijs heeft, in Nederland bereikt (Europees Parlement, 
2023).
Het merendeel van hbo-bachelors en wo-masters in loondienst, mits gediplomeerd  De meeste 
•
hbo-bachelor- en wo-mastergediplomeerden hebben een jaar na hun afstuderen een baan in loondienst 
of zijn als zelfstandige aan de slag. Van de vwo’ers die in het wo zijn begonnen, maar vervolgens het 
onderwijs zonder wo-diploma verlieten, is in 2021 28,4% niet in loondienst of als zelfstandige aan 
het werk, een jaar nadat ze de universiteit hebben verlaten. Voor de uitstromers met een wo-master 
diploma gaat het om maar 3,6% (figuur 6.1c) O. ok havisten die een hbo-opleiding voortijdig afbreken 
en niet in het onderwijs terugkeren, maken minder kans op een baan in loondienst of als zelfstandige 
na het verlaten van de hogeschool (16,8%). Dit zijn overigens niet veel studenten. Respectievelijk 4,0% 
van de totale wo-uitstroom, stroomde voortijdig uit met een vwo-vooropleiding en 11,0% van de totale 
hbo-uitstroom deed dit voortijdig met een havo-vooropleiding. Voortijdige uitvallers uit het ho die wel 
een beroepsgericht diploma op zak hebben (mbo of hbo), hebben meer kans op een baan in loondienst 
of werk als zelfstandige. Daarbij verdienen ongediplomeerde uitvallers uit het ho gemiddeld ongeveer 
evenveel per uur als gediplomeerde werknemers die een niveau 4-opleiding in het mbo hebben 
afgerond (Inspectie van het Onderwijs, 2023c).
