2 primair onderwijs
Leraren en lessen
Aantal lesuren van leraren stijgt licht  Uit een bevraging onder 26 scholen blijkt dat maatregelen 
•
zoals uitbreiding van uren van medewerkers, vermindering van het aantal lesuren en vergroting van de 
klassen populair zijn om de werkdruk te verminderen (Inspectie van het Onderwijs 2022k). Vergelijkend 
onderzoek van de OECD leert dat leraren in het bo in vergelijking met de omringende buurlanden veel 
uren voor de klas staan (OECD, 2022): in een schooljaar van 40 weken (rond het OECD gemiddelde) 
staat de Nederlandse leraar 200 dagen – 940 uren – voor de klas om les te geven. Dat is gemiddeld 10 
uur per jaar méér dan 5 jaar geleden. De Nederlandse leraar overtreft daarmee collega’s uit alle andere 
Europese OECD-landen, gevolgd door Frankrijk en Ierland (900 uren). Leraren in Finland geven zo’n 260 
uren per jaar minder les.
Kwaliteit leraren en lessen
Monitor leskwaliteit  In het schooljaar 2021-2022 heeft de inspectie een aantal kenmerken 
•
van effectieve lessen in het basisonderwijs gemonitord met een lesobservatie-instrument. 
Dit instrument meet of lesklimaat, klassenmanagement, instructie, afstemming en zelf-re
gulerend leren meer of minder overtuigend gezien worden in lessen. We observeerden bij een 
representatieve steekproef van 198 scholen, 919 lessen taal/lezen, rekenen en wereldoriëntatie 
(biologie, geschiedenis en aardrijkskunde). Voor meer informatie, zie Inspectie van het Onderwijs, 
2022d.
Lessen over het algemeen veilig, ordelijk en duidelijk  In een groot deel van de lessen realiseren 
•
leraren de voorwaarden om tot leren te komen en is de uitleg doorgaans voldoende duidelijk (85%) 
(figuur 2.2c). Leraren zorgen bijvoorbeeld dat leerlingen zich veilig voelen (99%) en creëren een werksfeer 
waarin leerlingen zich kunnen concentreren (ongeveer 88%). Leraren zorgen meestal dat de les ordelijk 
verloopt en dat weinig tijd wordt verspild aan dingen die niet met de les te maken hebben (Inspectie 
van het Onderwijs, 2022d). Uit ander onderzoek blijkt dat leraren gemiddeld 85% van de les besteden 
aan leerdoelgerichte activiteiten, 5% aan ordemaatregelen en 10% aan overige niet-leerdoelgerichte 
activiteiten (zie Inspectie van het Onderwijs, 2023k). Uiteraard blijft het noodzakelijk dat schoolleiders en 
besturen erop sturen dat de lessen in 100% van de klassen duidelijk, veilig en ordelijk zijn.
Meer verdieping in didactisch handelen nodig  Verbetering van enkele didactische vaardigheden 
•
van leraren kan de effectiviteit van de lessen verhogen. Leraren leggen in slechts 30% van de 
geobserveerde lessen het nut van de les uit en stimuleren in ruim een derde van de geobserveerde 
lessen tot dieper nadenken. In bijna een derde van de geobserveerde lessen, sluiten deze aan bij 
leerlingen die de lesstof al begrijpen (Inspectie van het Onderwijs, 2022d). Juist voor leerlingen die 
meer uitdaging nodig hebben, is het belangrijk hogere orde denkvragen te stellen. Kenmerken van 
zelfregulerend leren komen slechts in 25 tot 54% van de lessen voor. Hier is ruimte voor verbetering. 
Professionalisering gericht op verdieping van de (vak)didactische vaardigheden in plaats van op 
meer algemene pedagogische en didactische vaardigheden kan bijdragen aan het verhogen van de 
effectiviteit van de lessen.
