5 middelba ar beroepsonderwijs
Docenten en lessen
vraagt om studenten met een ondersteuningsbehoefte (basis)vaardigheden mee te geven. Dit geldt 
ook voor migranten, vluchtelingen en statushouders. Uiteindelijk heb je in een team vakdocenten met 
praktijkervaring nodig en docenten die pedagogisch-didactisch goed onderlegd zijn.
Startende docenten tevreden maar veel werkdruk  Startende leraren zijn tevreden over werken 
•
in het mbo, maar ongeveer 61% van de starters ervaart (zeer) veel werkdruk. Onder zij-instromers is 
de ervaren werkdruk nog iets hoger. De belangrijkste oorzaken van de werkdruk zijn de hoeveelheid 
administratieve en niet-lesgebonden taken. Werkdruk heeft een negatief effect op de werk-te
vredenheid. Werktevredenheid beïnvloedt samen met het type baan, de begeleiding en of de baan bij 
iemand past of startende leraren in het onderwijs blijven. 18% van de beginnende docenten zoekt naar 
ander werk. Daarvan zoekt het merendeel binnen het onderwijs een andere baan en 5% daarbuiten. 
Voor die laatste groep zijn werkdruk, de mogelijkheid tot een hoger salaris en de wens om buiten het 
onderwijs ervaring op te doen, de belangrijkste drijfveren. Begeleiding van beginnende (én zittende 
docenten) blijft belangrijk. Starters die intensief worden begeleid, zijn meer tevreden over hun werk 
dan starters die niet of nauwelijks begeleiding krijgen (Centerdata, 2021). 
Professionalisering van docenten LOB  Loopbaanoriëntatie en -begeleiding speelt een belangrijke 
•
rol bij de voorbereiding van studenten op een vervolgstudie, de arbeidsmarkt en de samenleving. 
Driekwart van de docenten voelt zich toegerust om LOB-taken uit te voeren. Tegelijkertijd heeft twee 
derde van de docenten behoefte aan verdere professionalisering. Daarbij denken zij aan kennis over 
loopbaancompetenties en theorieën over LOB. Een derde tot 40% van de docenten is niet bekend 
met het scholingsaanbod op het gebied van LOB (Oberon, 2022). Er ligt een taak voor instellingen om 
het scholingsaanbod onder de aandacht te brengen. Uit verkennend kwalitatief onderzoek kwam 
naar voren dat studenten meer maatwerk willen in LOB. Ze vinden persoonlijke coaching nuttiger dan 
groepsactiviteiten met de hele klas (Youngworks, 2020). Het liefst doen ze ervaring op in de praktijk, of 
gaan ze aan de slag met levensechte vraagstukken. Doordat studenten niet altijd door hebben wanneer 
ze met LOB bezig zijn, zien ze geen samenhang in het aanbod. Het zou zinvol zijn als jongeren bewuster 
ervaren dat ze tijdens hun hele onderwijsloopbaan met LOB bezig zijn en wat de toegevoegde waarde 
daarvan is.
Studenten tevreden over de beroepspraktijkvorming  Studenten geven hun stage gemiddeld 
•
een 8,2 (SBB, 2022b). Studenten (92%) geven aan (zeer) tevreden te zijn over de begeleiding vanuit 
het leerbedrijf. Dit is positiever dan in 2020. De meeste stages (87%) konden in 2021 doorgaan zoals 
gepland en 13% werd op een alternatieve manier ingevuld. 14% van de studenten en 12% van de 
praktijkopleiders hebben problemen ervaren. Bij de praktijkopleiders betrof dit in ongeveer een kwart 
van de gevallen informatievoorziening en begeleiding door de instelling. De inzet en motivatie van 
de studenten is echter het grootste ervaren probleem (48% bol en 43% bbl). Bij de studenten ging 
het zowel om begeleiding vanuit de werkplek als om begeleiding vanuit de instelling. Bbl-studenten 
ervoeren vaker problemen bij de begeleiding door hun leerbedrijf dan door de instelling. Bij 
bol-studenten was dat gelijker verdeeld. Studenten zijn minder positief over de manier waarop school-
opdrachten aansluiten bij de stageplek (JOB, 2022b). Uiteindelijk is de opleiding verantwoordelijk voor 
de kwaliteit van de gehele opleiding, waaronder de stage. 
Kwaliteit werkplekbegeleiding onder druk door krapte op arbeidsmarkt  De tekorten aan 
•
stageplaatsen zijn afgenomen (SBB, 2022a). In sectoren zoals de zorg en zakelijke dienstverlening 
zijn nog wel te weinig stageplekken. Ook specifieke groepen studenten, zoals entree- en niveau 
2-studenten, hebben moeite met het vinden van een stageplek. De tekorten hebben niet alleen 
consequenties voor de diplomering - zonder stage is het niet mogelijk een mbo-diploma te halen -, 
maar ook voor de kwaliteit van de begeleiding. Binnen de zorgsector zorgen de hoge werkdruk en het 
personeelstekort ervoor dat er weinig tijd overblijft voor de begeleiding van studenten (SBB, 2022a). 
Bij zakelijke dienstverlening werken de praktijkopleiders vaker thuis. Hierdoor kunnen ze studenten 
minder goed begeleiden op hun werkplek. Dit is extra zorgelijk voor studenten die meer begeleiding 
nodig hebben (zoals eerstejaars-, of entree- en niveau 2-studenten). Ook krijgen we signalen dat 
studenten niet boventallig worden ingezet en dus werkzaamheden moeten uitvoeren waarin ze nog 
niet zijn geschoold en waarvoor ze niet worden betaald.
137
