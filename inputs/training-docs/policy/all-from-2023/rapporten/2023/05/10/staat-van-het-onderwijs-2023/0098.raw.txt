inspec tie van het onderwijs | de sta at van het onderwijs 2023
Sturing
door expliciet middelen te koppelen aan de (strategische) doelen (Inspectie van het Onderwijs, 2023c), 
waaronder doelen op het gebied van basisvaardigheden. Het doel van deze verbeteringen is het 
versterken van de kwaliteit van de besturingscyclus en het interne toezicht daarop.
Onderwijsresultaten afdelingen  Voor elke afdeling berekent de inspectie of de onderwi-js
•
resultaten (on)voldoende zijn. Het gaat om 4 indicatoren: de onderwijspositie van leerlingen in 
leerjaar 3 ten opzichte van het basisschooladvies, de onderbouwsnelheid, het bovenbouwsucces 
en het gemiddelde cijfer op het centraal examen. In 2022 hebben we, net als in 2021, de indicator 
examencijfers buiten beschouwing moeten laten. In 2020 vond er geen centraal examen plaats 
en in 2021 en 2022 konden leerlingen ervoor kiezen 1 (niet-kern)vak buiten beschouwing te laten 
bij het bepalen van de examenuitslag. Voor de overige 3 indicatoren is voor iedere afdeling een 
norm vastgesteld en bekeken of daaraan wordt voldaan. Een afdeling heeft een berekend oordeel 
onvoldoende voor de onderwijsresultaten, wanneer het resultaat van 2 of meer indicatoren 
gemiddeld over de afgelopen 3 schooljaren (voor het berekenende oordeel 2022 zijn dat 2018-2019, 
2019-2020 en 2020-2021) onder de norm ligt. Als het berekend oordeel onvoldoende is, is dit voor 
ons een signaal om verder onderzoek te doen. Vanwege de effecten van de coronacrisis hebben we 
het berekende oordeel 2022 alleen gebruikt als risico-indicator en niet als basis voor een oordeel 
over de resultaten.
Verdere toename afdelingen met voldoende onderwijsresultaten In 2021 waren er meer 
 • 
afdelingen met een berekend oordeel voldoende dan in 2020 (Inspectie van het Onderwijs, 2022a).  
In 2022 zijn er opnieuw iets meer afdelingen met een berekend oordeel voldoende dan in 2021. De havo 
is in 2022 de enige schoolsoort waar geen toename, maar juist een, geringe, afname is van het aandeel 
afdelingen met een berekend oordeel voldoende (van 97,9% in 2021 naar 97,5% in 2022) (Inspectie van 
het Onderwijs, 2023f). 
Verbetering van onderwijspositie in leerjaar 3, afname onderbouwsnelheid Al meerdere jaren 
 • 
stijgt het percentage scholen dat boven de norm presteert op de indicator onderwijspositie in leerjaar 
3 ten opzichte van het basisschooladvies. Dit geldt ook voor 2022 (van 94,2% boven de norm in 2021 
naar 95,4% in 2022). Dit komt doordat er gemiddeld minder leerlingen afstromen en meer leerlingen 
opstromen (zie paragraaf 3.1). Tegelijk nam het aandeel zittenblijvers in de onderbouw in 2020-2021 
toe ten opzichte van 2019-2020. Mogelijk komt dit door uitgestelde zittenblijvers als gevolg van 
het ruimhartiger overgangsbeleid van de scholen in het eerste coronajaar. Bij het resultaat op de 
indicator onderbouwsnelheid komt dit terug: in 2022 haalde 90,5% van de scholen de norm voor 
onderbouwsnelheid. Dat is minder dan in 2021 (92,1%) en ook minder dan in eerdere jaren (Inspectie 
van het Onderwijs, 2023f).
Bovenbouwsucces havo het laagst De indicator bovenbouwsucces omvat zittenblijven in de 
 • 
bovenbouw, de op- en afstroom in de bovenbouw en het slagingspercentage. In 2022 presteerden 
meer vmbo-afdelingen boven de norm op bovenbouwsucces dan in voorgaande jaren. Dit betreft in 
2022 91,0% van de afdelingen vmbo-basis, 98,1% vmbo-kader en 95,9% vmbo-gemengd/theoretisch. 
Het percentage vwo-afdelingen dat boven de norm presteerde is net iets lager dan in 2021 (van 95,3% 
in 2021 naar 95,1% in 2022). Nadat in 2021 een groter percentage havo-afdelingen erin slaagde om 
boven de norm voor bovenbouwsucces te presteren, bleef dit percentage tussen 2021 en 2022 gelijk. 
Met 83,1% van de havo-afdelingen boven de norm, blijft de havo de minst presterende schoolsoort op 
de indicator bovenbouwsucces (Inspectie van het Onderwijs, 2023f). 
Financieel beheer
Meer baten en hogere personeelskosten In de periode 2017-2021 zijn de totale baten gestegen 
 • 
van 8,5 miljard euro naar 10,0 miljard euro. De personeelskosten stegen ook, van 6,7 miljard euro in 
2017 naar 7,6 miljard euro in 2021. Deze stijging van 0,9 miljard euro is zeer beperkt besteed aan een 
toename van het aantal fte’s. Het overgrote deel ging naar hogere salarissen (cao, indexatie, doorgroei 
98
