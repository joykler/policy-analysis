6 hoger onderwijs
Sturing
Daarmee bedoelen we een klacht bij een instantie binnen de instelling die de taak heeft om klachten te 
behandelen: een klachtenloket, een vertrouwenspersoon of een examencommissie. 
De meeste klachten van studenten gaan over het onderwijs of de toetsing, bij het niet-bekostigd 
onderwijs gaat het daarnaast vaak over de informatievoorziening en financiële aangelegenheden. 
Ongeveer de helft van de studenten vindt achteraf dat de opleiding hen niet duidelijk genoeg had 
geïnformeerd over hoe een klacht ingediend kan worden. Instellingen moeten een toegankelijk 
klachtenloket voor studenten hebben. Toegankelijkheid gaat uit van een goede informatievoorziening. 
Van alle studenten (ongeacht of ze een klacht hebben ingediend of niet), zegt ongeveer 40% niet actief 
te zijn geïnformeerd over de klachtenprocedure en zelf op zoek te moeten gaan of er informatie over 
beschikbaar is. Hier is verbetering wenselijk: een klacht is, naast een signaal van een student dat er 
mogelijk iets in zijn onderwijssituatie mis is, ook een bron van informatie voor instellingen om het 
onderwijs te kunnen verbeteren.
Meeste studenten tevreden met klachtenbehandeling  De meeste studenten (80%) hebben geen 
•
klachten of lossen problemen op zonder een klacht in te dienen. Van de studenten die wel een klacht 
hebben ingediend, is de meerderheid tevreden over de klachtenbehandeling. Een beperkt deel heeft 
een negatieve ervaring: ze konden de klacht onvoldoende toelichten (11%), en/of ze kregen geen 
zorgvuldig beargumenteerde reactie (31%), en/of de klacht is onvoldoende vertrouwelijk behandeld 
(26%), en/of ze hebben nadelige gevolgen ondervonden van het indienen van de klacht (20%) (Inspectie 
van het Onderwijs, 2023h). Bij een negatieve ervaring kan het uitmaken of de student wel of niet in het 
gelijk is gesteld, en hoe met hem is gecommuniceerd. 
Verbetersuggesties voor klachtenprocedures  Sommige hogescholen werken samen in het 
•
versterken van hun voorzieningen en procedures om met klachten, bezwaren en feedback om te 
gaan. Zij geven een aantal verbetersuggesties:
• zorgen dat via zoekwoord klacht de ‘faciliteit’ als eerste resultaat volgt;
• optimaliseren van de vindbaarheid van klachtenregelingen en informatie over de procedures en 
eventuele klachtencommissies of een ombudsfunctionaris;
• evaluaties van studentervaringen;
• fysieke balies voor studentvragen;
• helder communiceren over onafhankelijke rol examencommissies, CBE en GAC;
• publicatie van interne jurisprudentie;
• aan klachtafhandeling de mogelijkheid tot een onafhankelijk oordeel (commissie of ombu-ds
functionaris) toevoegen;
• het delen van uitkomsten van onderzoeken naar (verbetering van) toegankelijkheid en 
afdoening, vragen en best practices, waarvoor ook een werkgroep is ingericht;
• inzetten van studentenstages voor onderzoeken naar bekendheid, verbetering communicatie.
Ook studenten deden suggesties:
• aan het begin van de opleiding duidelijk communiceren over waar je terecht kunt met eventuele 
klachten;
• frequent de mogelijkheid om een klacht in te dienen aan de orde stellen, bijvoorbeeld door de 
Studieloopbaanbegeleider;
• bij de aanvang van de klachtenprocedure duidelijk uitleggen wat er met de klacht gaat gebeuren;
• de drempel om een klacht in te dienen verlagen; bijvoorbeeld door middel van een vast 
contactpersoon die je via WhatsApp kunt benaderen;
• het invoeren van een centraal punt binnen de instelling waar je fysiek je klacht kunt indienen in 
plaats van alleen maar schriftelijk;
• duidelijk de mogelijkheid om een klacht in te dienen weergeven op de persoonlijke digitale 
leeromgeving;
• niet langer docenten deel laten uitmaken van de klachtencommissie om de objectiviteit te 
waarborgen;
• ervoor zorgen dat er niet langer kosten zijn gebonden aan de klachtenprocedure (hetgeen nu in 
het niet-bekostigd onderwijs soms wel het geval is).
