6 hoger onderwijs
Studenten
Studenten aan niet-bekostigde instellingen 
Veel diplomastudenten aan niet-bekostigde instellingen  In het kalenderjaar 2021 waren iets 
•
minder dan 58.000 studenten ingeschreven aan een niet-bekostigde instelling (nbi) (tabel 6.1a). 
De meesten stonden ingeschreven als diplomastudent (86,1%). Dat betekent dat ze een volledige 
geaccrediteerde opleiding volgen en de intentie hebben om een diploma te behalen. De meeste 
diplomastudenten aan een nbi studeren aan een hbo-opleiding: in 2021 betrof dit 41.794 studenten.  
In het wo ging het om 7.952 diplomastudenten. Nog maar 6,3% van de studenten aan een niet-bekostigde 
hogeschool stond in 2021 ingeschreven bij een traject vraagfinanciering. Hier kunnen studenten met 
vouchers modules van geaccrediteerde opleidingen volgen en stapelen tot een diploma. Dit is een 
verdere afname ten opzichte van 2020 en 2019, vanwege het stopzetten van het experiment vraa -g
financiering. In 2021 volgde 8,5% van de studenten aan niet-bekostigde instellingen een of meer modules 
zonder meteen de bedoeling te hebben een geaccrediteerde opleiding met een diploma af te ronden 
(Inspectie van het Onderwijs, 2023e). 
Tabel 6.1a Aantal studenten aan niet-bekostigde instellingen, naar type inschrijving in 2019, 2020 en 2021
Modulaire student Diplomastudent Vraagfinanciering Totaal
2019 3.333 48.450 5.806 57.589
2020 4.150 49.574 4.439 58.163
2021 4.918 49.746 3.133 57.797
Bron: Inspectie van het Onderwijs (2023e)
Sector economie het grootst  De meeste nbi-studenten volgden een opleiding in deeltijd. De meeste 
•
hbo-diplomastudenten zijn ingeschreven in de sector economie en in de sector gedrag en maatschappij 
(tabel 6.1b). Maar ook in de sectoren techniek, onderwijs en zorg staan veel studenten ingeschreven. 
In het wo staan de meeste diplomastudenten ingeschreven in de sector economie, maar ook daar zien 
we veel inschrijvingen in de sector gezondheidszorg bij de voltijd masteropleidingen (Inspectie van het 
Onderwijs, 2023e). 
Tabel 6.1b Aantal diplomastudenten aan niet-bekostigde instellingen naar sector in 2021
  Sector- Onderwijs Natuur Techniek Gezond- Economie Recht Gedrag Taal en Totaal
over- heidszorg en cultuur
stijgend maat-
schappij
Hbo 8 1.677 - 3.103 6.272 19.062 2.086 6.899 2.687 41.794
Wo 240 3 225 597 802 5.814 271 - - 7.952
Bron: Inspectie van het Onderwijs (2023e)
6.2 Het onderwijs
Studentenvragenlijst  De inspectie heeft in het voorjaar van 2022 een vragenlijst verstuurd naar 
•
16.496 hbo- en wo-studenten van zowel bekostigde als niet-bekostigde instellingen. De vragenlijst 
is door ruim 15% van de studenten beantwoord: door 1.742 studenten van bekostigde en 806 
studenten van niet-bekostigde instellingen. Na weging op een aantal kenmerken is de steekproef 
representatief voor de doelpopulatie. De vragenlijst richtte zich op een aantal onderwerpen: 
basisvaardigheden, stages, stagediscriminatie (zie paragraaf 6.1), klachten, feedback en de mate 
waarin de student zich vrij kan uiten. Op meerdere plaatsen in dit hoofdstuk wordt naar dit 
onderzoek verwezen. Voor meer informatie, zie Inspectie van het Onderwijs (2023h).
