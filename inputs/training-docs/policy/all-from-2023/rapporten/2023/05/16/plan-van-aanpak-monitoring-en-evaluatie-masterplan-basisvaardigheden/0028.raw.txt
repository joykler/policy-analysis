7 Verspreiding van onderzoeksresultaten 
7.1 Inleiding 
 
Bij een goede uitvoering van het Masterplan horen monitoring en evaluatie. Net zo belangrijk is 
dat onderzoeksresultaten op de juiste plek terecht komen. Denk bijvoorbeeld aan de Tweede 
Kamer, als verantwoording over (de werking van) het beleid. Maar de resultaten zijn ook 
belangrijk voor het onderwijsveld, zodat zij kunnen leren van de opgedane inzichten. In de 
onderstaande paragrafen wordt daarom toegelicht hoe de komende periode gecommuniceerd 
wordt over de onderzoeksresultaten. 
7.2 Twee keer per jaar een voortgangsbrief over het Masterplan 
 
Twee keer per jaar zal de Kamer ge√Ønformeerd worden over de voortgang over het Masterplan. 
Dit gebeurt middels een voortgangsbrief, waarvan de scope breder is dan de monitoring en 
evaluatie van het programma. De onderzoeken die in dit plan van aanpak beschreven worden, 
zullen zoveel mogelijk via deze halfjaarlijkse rapportage worden aangeboden. Sommige 
onderzoeken hebben echter een ritme dat niet per se samenvalt met het ritme van de 
voortgangsbrief. Per onderzoek wordt daarom bekeken hoe de resultaten het beste gedeeld 
kunnen worden. Het is ons streven om alle onderzoeksresultaten zo snel mogelijk met het 
onderwijsveld, de Tweede Kamer en andere betrokken partijen te delen, zodat eenieder gebruik 
kan maken van de opgedane inzichten. 
7.3 Website en nieuwsbrief 
 
Alle onderzoeken die in het kader van het Masterplan worden uitgevoerd, worden in ieder geval 
via de website van de Rijksoverheid openbaar gemaakt. Om het bereik te vergroten, worden de 
onderzoeksrapporten ook verspreid via de website en nieuwsbrief van het Masterplan.
