2 Beleidstheorie 
2.1 Aanleiding 
 
Een goede beheersing van de basisvaardigheden is belangrijk om mee te kunnen doen op de 
arbeidsmarkt en in de maatschappij. Wanneer je beschikt over goede taal- en 
rekenvaardigheden ben je namelijk vaker dan anderen actief op de arbeidsmarkt. Ook ben je 
3
minder vaak werkloos. Ook voor jongeren is een goede beheersing van de basisvaardigheden 
noodzakelijk. Als je niet goed kunt lezen, kun je andere schoolvakken bijvoorbeeld niet goed 
volgen. 
Uit diverse nationale en internationale onderzoeken blijkt dat niet alle leerlingen de 
basisvaardigheden in voldoende mate beheersen. Om de aansluiting naar het vervolgonderwijs 
te verbeteren en leerlingen optimaal mee te laten doen in de samenleving, moeten de prestaties 
van leerlingen op de basisvaardigheden omhoog. Het Masterplan basisvaardigheden heeft als 
doel scholen te ondersteunen met de ontwikkeling van de basisvaardigheden en daarmee de 
resultaten van leerlingen op de basisvaardigheden aantoonbaar te verbeteren. 
 
Voordat we ingaan op de wijze waarop we de voortgang en resultaten van het Masterplan de 
komende periode willen volgen, beschrijven we eerst de overkoepelende doelen van het 
programma en de activiteiten die hieraan bijdragen. Deze informatie vormt het vertrekpunt voor 
het plan van aanpak (zie hoofdstuk 3 en verder). 
2.2 Probleemanalyse 
 
In de onderstaande paragrafen wordt per basisvaardigheid kort beschreven welke 
aandachtspunten er op dit moment zijn.  
 
Taal 
Taal is een van de vier basisvaardigheden in het Masterplan basisvaardigheden. Het 
taalonderwijs Nederlands kent vier domeinen: lezen, schrijven, mondelinge taalvaardigheid en 
taalbeschouwing en taalverzorging. De laatste staat in dienst van de drie taalvaardigheden. 
 
Uit onderzoek blijkt dat: 
• De streefwaarde voor leesvaardigheid in het po door veel leerlingen niet wordt gehaald. Het 
niveau 2F voor leesvaardigheid wordt door 50% van de leerlingen in het bao en 7% van de 
4
leerlingen in het sbo behaald. 
• Vanuit alle niveaus leerlingen in het schooljaar 2020/2021 het vo verlieten zonder een 
voldoende voor Nederlands (vmbo-b: 9%; vmbo-k: 13%; vmbo-g/t: 17%; havo: 18%; vwo: 
5
13%). 
• Tijdens de coronapandemie hebben leerlingen minder geleerd dan vergelijkbare groepen 
leerlingen voor het uitbreken van de pandemie. Dit geldt in het bijzonder voor spelling in het 
6
po en Nederlands woordenschat en leesvaardigheid in de onderbouw van het vo. 
• De leesmotivatie van leerlingen is laag: een op de vijf 15-jarigen benoemt lezen als een 
7
favoriete hobby. Bijna de helft van de 15-jarigen vindt lezen tijdsverspilling. In het po leest 
8
de helft van de leerlingen minder dan 15 minuten per dag in de thuisomgeving. 
 
3
 Buisman, M., Allen, J., Fouarge, D., Houtkoop, W., & Van der Velden, R. (2013). PIAAC 2012: de belangrijkste resultaten. 
Expertisecentrum Beroepsonderwijs i.s.m. het Researchcentrum voor Onderwijs en Arbeidsmarkt (ROA), Universiteit Maastricht: 's 
Hertogenbosch. 
4
 Inspectie van het Onderwijs (2022). Peil.leesvaardigheid einde (speciaal) basisonderwijs 2020-2021. Inspectie van het Onderwijs: 
Utrecht. 
5
 Inspectie van het Onderwijs (2022). Staat van het Onderwijs 2022. Inspectie van het Onderwijs: Utrecht.  
6
 Ministerie van OCW (2022). Derde voortgangsrapportage NP Onderwijs. Ministerie van OCW: Den Haag. 
7
 Dood, C., Gubbels, J. & Segers, P. (2020). PISA-2018 De verdieping: Leesplezier, zelfbeeld bij het lezen, leesgedrag  
en leesvaardigheid en de relatie daartussen. Nijmegen: Expertisecentrum Nederlands: Nijmegen. 
8
 Inspectie van het Onderwijs (2022). Peil.leesvaardigheid einde (speciaal) basisonderwijs 2020-2021. Inspectie van het Onderwijs:
