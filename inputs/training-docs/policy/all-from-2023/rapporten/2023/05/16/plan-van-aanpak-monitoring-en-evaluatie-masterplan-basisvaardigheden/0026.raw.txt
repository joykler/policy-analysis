vragenlijsten voor leerlingen, docenten, directies en ICT-coördinatoren wordt vervolgens 
onderzocht in welke context de computer- en informatiegeletterdheid van leerlingen wordt 
ontwikkeld. 
 
ICCS onderzoekt de burgerschapscompetenties van jongeren en het burgerschapsonderwijs op 
scholen. Ook wordt de relatie tussen kenmerken van scholen en de burgerschapskennis, - 
houding en -vaardigheden van leerlingen onderzocht. In 2020 maakte het Nederlandse 
onderzoek geen deel uit van het internationale ICCS onderzoek. Om een vergelijking met 
eerdere onderzoeken mogelijk te maken, is wel (een deel van) hetzelfde instrumentarium 
toegepast. 
 
Een blik op de Nederlandse positie in internationale onderwijsrankings 
Uit recent onderzoek van het CPB  blijkt dat internationaal peilingsonderzoek niet altijd een 
accurate graadmeter is voor onderwijsprestaties. Dit komt doordat verschillende problemen 
de score en positie van een land kunnen beïnvloeden: 
1. Veranderingen in de afnamemodus, zoals de overstap van papieren naar digitale toetsing, 
pakken voor sommige landen gunstiger uit dan voor andere. Dit maakt een vergelijking van 
scores over de tijd en tussen landen lastiger.  
2. De uitvoerende organisaties voeren soms veranderingen en verbeteringen door in de 
statistische methoden. Dergelijke aanpassingen komen de betrouwbaarheid van de cijfers in 
de nieuwe peiljaren ten goede, maar maken een vergelijking met eerdere peiljaren lastiger.  
3. De uitvoerende organisaties herzien het toetsingskader met enige regelmaat. Zo is door 
de jaren heen veranderd wat ‘goed kunnen lezen’ inhoudt. Dit heeft voordelen, maar het 
bemoeilijkt ook het vergelijken van uitkomsten.  
4. Er zijn verschillen tussen landen in de motivatie waarmee leerlingen een toets maken. 
Gebreken bij de steekproef kunnen de betrouwbaarheid en vergelijkbaarheid beïnvloeden.  
 
De optelsom van deze problemen staat een zuivere vergelijking van de scores tussen 
landen en tussen peiljaren in de weg. Hierdoor staan verschillen in scores niet altijd gelijk 
aan verschillen in kennis en vaardigheden van leerlingen. 
 
Gevolgen voor plan van aanpak 
Bij het opstellen van dit plan van aanpak houden wij rekening met deze aandachtspunten. 
Dat doen wij onder andere door niet enkel te varen op de uitkomsten van internationale 
peilingsonderzoeken en door de vergelijkbaarheid tussen landen (‘ranglijsten’) niet centraal 
te stellen. Vanzelfsprekend is in het kader van het Masterplan een vergelijking door de tijd 
heen wel relevant. Om dit zo correct mogelijk te doen, maken we gebruik van verschillende 
nationale informatiebronnen, zoals lvs-data, die in samenhang met elkaar bekeken worden.
