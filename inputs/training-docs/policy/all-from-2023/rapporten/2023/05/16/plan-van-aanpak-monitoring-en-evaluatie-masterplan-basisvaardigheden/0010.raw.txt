onderwijspersoneel, klassenmanagement en effectieve leer- en ontwikkelmiddelen. Een 
school mag de basissubsidie ook gebruiken voor de aanschaf van instrumenten voor het 
meten van de voortgang van leerlingen. Bijvoorbeeld voor objectieve toetsen of 
leerlingvolgsystemen die vaardigheidscores laten zien op het gebied van taal, rekenen of 
wiskunde. 
 
Aanvullende subsidie - basisteams 
Er is ook aanvullende subsidie beschikbaar, in combinatie met ondersteuning van een 
basisteam. Een basisteam werkt vraaggericht en helpt de school met het maken van een 
plan ter verbetering van de basisvaardigheden. Ook ondersteunt het team de school bij de 
uitvoering en verantwoording van interventies. 
 
Meer informatie over de subsidieregeling vindt u op: https://www.dus-
i.nl/subsidies/verbetering-basisvaardigheden  
 
23
Beleidsmaatregelen Masterplan: vijf pijlers 
Het Masterplan is een integraal en duurzaam programma. De aanpak moet er voor zorgen dat 
leraren toegerust zijn om het beste onderwijs te geven in taal, rekenen, burgerschap en digitale 
geletterdheid. Via diverse beleidsmaatregelen worden scholen gestimuleerd en gefaciliteerd om 
dit doel te realiseren. Het Masterplan bestaat uit vijf pijlers.  
 
I. Extra tijd en ruimte voor kwalitatief goede leraren 
- Sociale partners uren nemen in de cao uren op voor professionalisering op de 
basisvaardigheden en curriculumherziening. 
- Het wetsvoorstel strategisch personeelsbeleid, met eisen voor professionele ontwikkeling, 
wordt uitgewerkt. 
- In aanbod van bij- en nascholing wordt ingezet op taal en rekenen, en het aanbod rond 
burgerschap en digitale geletterdheid wordt uitgebouwd. 
 
II. Breder gebruik bewezen aanpakken stimuleren 
- Om scholen te ondersteunen is het Expertisepunt Burgerschap (EB) in het leven geroepen. 
- Er komt een ondersteuningsstructuur digitale geletterdheid, in aanvulling op het bestaande 
ondersteuningsaanbod en passend bij de behoeften in het veld. 
- Samen met leermiddelenmakers wordt een meerjarig onderzoeksprogramma opgestart, met 
praktische tips ter verbetering van de leermiddelen. 
- Er wordt onderzocht welke kwaliteitscriteria we kunnen stellen aan leermiddelen, en hoe we 
dit inzichtelijk kunnen maken. 
 
III. Aansluiting school en omgeving: versterken van taalomgeving 
- Er komen nieuwe BoekStartlocaties in de kinderopvang en nieuwe vestigingen van de 
Bibliotheek op school po en vmbo, inclusief Caribisch Nederland. 
- Succesvolle voorbeelden van samenwerkingen tussen bibliotheken, kinderopvanglocaties 
en scholen worden verzameld en gedeeld. 
 
IV. Duidelijke opdracht aan het funderend onderwijs 
- De kerndoelen voor Nederlands, rekenen en wiskunde, burgerschap en digitale 
geletterdheid worden in 2023 in concept opgeleverd. Vervolgens worden ze beproefd op 
scholen en voorgelegd aan OCW. Hierna volgt vastlegging in de wet. 
24
- Er worden in 2024 concept examenprogramma’s voor Nederlands, wiskunde en 
maatschappijleer opgeleverd. Vervolgens worden de programma’s beproefd op scholen. 
Hierna volgt de uitwerking van schoolexaminering en centrale examinering. 
 
23
 Zie https://open.overheid.nl/documenten/ronl-a18f29b2466f5e313d7d43d5390100d3750a9083/pdf voor een volledige beschrijving 
van de actielijnen. 
24
 Naast de genoemde examenprogramma’s werkt SLO momenteel ook aan de actualisatie van de natuurwetenschappelijke vakken 
en moderne vreemde talen. Deze programma’s hebben hetzelfde tijdpad als de bovengenoemde examenprogramma’s.
