4.5.1 Toelichting bronnen 
Fase van beproeving kerndoelen 
De kerndoelen brengen in kaart wat leerlingen moeten kennen en kunnen na het doorlopen van 
het curriculum in het po en de onderbouw van het vo. De huidige kerndoelen zijn onvoldoende 
actueel en ruim geformuleerd. OCW heeft SLO daarom de opdracht gegeven om samen met het 
onderwijsveld de kerndoelen voor Nederlands, rekenen en wiskunde, burgerschap en digitale 
geletterdheid te actualiseren. 
 
Nadat de conceptkerndoelen bekend zijn, volgt een fase waarin zij getoetst worden op 
bruikbaarheid (uitvoerbaarheid) in de schoolpraktijk. Er wordt gevolgd hoe deze fase van 
beproeving verloopt, in hoeverre de conceptkerndoelen uitvoerbaar zijn in de schoolpraktijk en 
welke lessen hieruit te trekken zijn. 
Fase van beproeving examenprogramma’s  
Actuele examenprogramma’s dragen bij aan een goede doorstroom naar vervolgonderwijs en 
tussen schoolsoorten en leerwegen. Ook bereiden ze leerlingen beter voor op hun plek in de 
maatschappij. Er vindt onder andere een actualisatie plaats van de examenprogramma’s voor 
Nederlands, wiskunde en maatschappijleer. Na deze actualisatie volgt een fase van beproeving 
op scholen. Er wordt gevolgd hoe deze pilotfase verloopt, in hoeverre de concept 
examenprogramma’s uitvoerbaar zijn in de schoolpraktijk en welke lessen hieruit te trekken zijn.
