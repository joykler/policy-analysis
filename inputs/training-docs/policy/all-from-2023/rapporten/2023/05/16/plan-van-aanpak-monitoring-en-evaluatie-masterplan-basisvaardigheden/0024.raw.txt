6. De (ontwikkeling van het) vaardigheidsniveau van vo-
onderbouw leerlingen op rekenen en wiskunde. 
Bronnen De monitor basisvaardigheden maakt gebruik van diverse 
databestanden en onderzoeken, zoals: 
 
LVS-gegevens NCO (po) en Stichting Cito 
(vo) 
Eindtoets po DUO 
SE en CE DUO 
Peil.onderwijs IvhO 
PIRLS en TIMMS International Association for 
the Evaluation of Educational 
Achievement 
PISA OECD 
ICILS International Association for 
the Evaluation of Educational 
Achievement 
ICCS Cito, GION Rijksuniversiteit 
Groningen, Hogeschool van 
Amsterdam, Kohnstamm 
Instituut en Universiteit van 
Amsterdam 
 
5.3 Toelichting bronnen 
5.3.1 lvs-gegevens 
Basisscholen werken verplicht met een leerlingvolgsysteem (lvs). Hiermee houdt een school de 
vorderingen en resultaten van leerlingen en groepen bij. Dit gebeurt in ieder geval voor 
Nederlandse taal en rekenen-wiskunde. Ook in de onderbouw van het vo werkt een deel van de 
scholen met een lvs-systeem. Doordat scholen gebruik maken van genormeerde toetsen zijn de 
prestaties over de tijd heen vergelijkbaar. Een analyse van lvs-data biedt OCW daarom 
relevante inzichten over de leerprestaties van leerlingen voor en tijdens de looptijd van het 
Masterplan.  
 
OCW heeft NCO (po) en Stichting Cito (onderbouw vo) in het kader van het NP Onderwijs 
eerder gevraagd om landelijke rapportages op te stellen. Het gaat om gegevens over begrijpend 
lezen, spelling en rekenen-wiskunde in het po. In het vo is informatie beschikbaar voor de 
domeinen leesvaardigheid Nederlands en Engels, woordenschat Nederlands en Engels en 
rekenen en wiskunde voor de leerjaren 1 t/m 3. Waar mogelijk, wordt onderscheid gemaakt naar 
leergebied/domein en jaar, naar leerlingkenmerken (zoals de opleiding van ouders, geslacht en 
etniciteit) en schoolkenmerken (zoals de achterstandsscore en omvang van een school). In het 
kader van het Masterplan wordt beide organisaties gevraagd deze analyses voort te zetten. 
5.3.2 Eindtoets 
Leerlingen in het basisonderwijs maken aan het eind van groep 8 een eindtoets (wordt: 
doorstroomtoets). De eindtoets is een belangrijk markeermoment voor leerlingen en geeft ons 
inzicht in de leerprestaties van leerlingen aan het einde van het po. DUO beschikt over een 
scala aan cijfers over de eindtoets. Daarbij kan onderscheid gemaakt worden tussen groepen 
leerlingen (o.a. geslacht, onderwijsscore) en scholen (o.a. regio en stedelijkheid).  
5.3.3 Eindexamens vo 
Voor leerlingen in het vo is het eindexamen een belangrijk markeermoment. Gegevens over de 
examens geven ons meer inzicht in de leerprestaties van leerlingen aan het eind van het vo. 
DUO brengt jaarlijks de examenresultaten in beeld. Omdat dit ieder schooljaar gebeurt, ontstaat 
er een historisch beeld.
