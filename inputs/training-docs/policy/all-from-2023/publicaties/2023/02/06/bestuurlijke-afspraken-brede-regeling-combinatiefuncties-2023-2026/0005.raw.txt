het bijzonder voor de periode vanaf 2026, wanneer een nieuwe 
 
financieringssystematiek moet worden ingevoerd; 
 
e. De btw-vrijstelling voor diensten op het gebied van sport is verruimd. Dit 
kan ook van toepassing zijn op de inzet van buurtsportcoaches, waardoor 
gemeenten btw die aan hen in rekening wordt gebracht in relatie tot deze 
activiteiten niet langer in aftrek zouden kunnen brengen. Hiervoor geldt 
geen compensatiemogelijkheid vanuit het btw-compensatiefonds. Wel 
wordt gemeenten compensatie geboden via de Specifieke uitkering Sport.  
 
Caribisch Nederland 
Caribisch Nederland kent een andere historie met de Brede Regeling 
Combinatiefuncties. Op Bonaire, Sint Eustatius en Saba zijn sinds 2019 
buurtsportcoaches actief en in 2023 worden de cultuurcoaches geïntroduceerd. De 
functies zijn daarmee (relatief) nieuw. Dit in combinatie met de specifieke context 
van de eilanden maakt het doeltreffender om voor Caribisch Nederland separate 
afspraken te maken voor het toepassen van de Brede Regeling 
Combinatiefuncties. Die afspraken zijn, waar het kan en past, in lijn met de 
ambities en richtlijnen voor Europees Nederland. Het is de ambitie om op de 
eilanden toe te groeien naar een vergelijkbaar voorzieningenniveau.  
 
Ondersteuning  
De ondersteuning van gemeenten, werkgevers en de functionarissen bestaat uit 
het organiseren van passend opleidings- en scholingsaanbod, het creëren van een 
netwerk met uitwisselingsmogelijkheden en het verwerven en delen van kennis.  
De verantwoordelijkheid van de landelijke coördinatie van deze ondersteuning ligt 
bij Vereniging Sport en Gemeenten, ondersteund door het Kenniscentrum Sport 
en Bewegen, het Landelijk Kennisinstituut Cultuureducatie en Amateurkunst, POS, 
NOC*NSF en Wij Buurtsportcoaches. Er wordt nauw samengewerkt met de 
ondersteuning rond de uitvoering van het GALA. Lokaal maatwerk is het 
uitgangspunt. Er wordt zoveel mogelijk gebruik gemaakt van bestaande 
scholingsmogelijkheden en ondersteuningsstructuren zoals de regionale 
buurtsportcoach academies. 
 
Monitoring en evaluatie  
De voortgang van de Brede Regeling Combinatiefuncties wordt gemonitord en de 
impact en resultaten geëvalueerd. Gemeenten dragen bij aan kennisdeling en de 
daarmee gepaard gaande monitoring zoals ook vastgesteld in de brede Specifieke 
uitkering ten behoeve van het bevorderen van de gezondheid, sport- en 
beweegstimulering, cultuurparticipatie en het versterken van de sociale basis. 
 
 
Ondertekening  
 
Minister LZS,  
 
C. Helder  
 
Pagina 5 van 6
