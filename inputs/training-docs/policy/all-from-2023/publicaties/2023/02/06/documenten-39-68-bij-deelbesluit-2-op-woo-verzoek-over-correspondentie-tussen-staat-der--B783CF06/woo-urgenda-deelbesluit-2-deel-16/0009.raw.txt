Context:
Eerder zijn de mogelijkheden voor een nationale heffing op primair fossiel plastic verkend door CE 
Delft, in opdracht van Fin en lenW. Naar aanleiding van een recente toezegging van lenW aan de 
kamer worden twee varianten verder doorgerekend om de ecologische en economische effecten van 
zo een heffing te kunnen kwantificeren. Het gaat dan om het heffingsmoment vroeg in de keten 
(wanneer polymeren op de markt komen) en een heffingsmoment later in de keten (wanneer mede 
uit plastic bestaande eindproducten op de markt komen). Het onderzoek wordt uitgevoerd door CE 
Delft en begeleid door lenW, FIN, EZK en PBL.
In het onderzoeksrapport naar bovengenoemde heffingsvarianten zal ook worden benoemd dat er 
andere mogelijke heffingsvarianten zijn, zoals een feedstockheffing eerder in de keten, met een 
aanbeveling tot vervolgonderzoek naar de effecten daarvan. In het beleidsprogramma klimaat is 
reeds toegezegd om onderzoek te doen naar een nationale heffing voor plastics. Een verdere 
toezegging is op dit moment niet mogelijk omdat het onderzoek nog loopt, voor een afgewogen 
besluit ook andere alternatieven moeten worden onderzocht/gewogen (zoals normering) en tot slot 
een dergelijke plasticheffing op het vlak van o.a. de uitvoering verder moet worden uitgewerkt. Het is 
nu dus te vroeg voor verdere besluitvorming.
5. (Onderzoek naar) normering koopwoningen
Er zal voor koopwoningen onderzoek gedaan worden naar de mogelijkheden voor normering voor 
isolatie op transactiemomenten. Met normeren op transactiemomenten wordt aangesloten op 
natuurlijke momenten en gaan er minder momenten verloren om te verduurzamen. Op basis van het 
onderzoek, dat eind 2022 klaar is, zullen keuzes worden gemaakt ten aanzien van normering bij 
koopwoningen. Hierbij worden ook de verplichtingen betrokken die worden voorgesteld door de 
Europese Commissie in de EPBD IV (Energy Performance of Buildings Directive). Deze variant wordt 
eveneens onderzocht.
6. Subsidies circulair bouwen
In aanvulling op de voorgestelde normerende maatregel gericht op circulair bouwen eerder 
beschreven in deze notitie, kan biobased bouw worden gestimuleerd door een combinatie van 
verschillende subsidie-maatregelen
Circulaire innovaties versnellen en breder toepassen:
• extra stimulering (subsidie) voor meer circulair isoleren bij verduurzaming,
• extra stimulering innovaties om de energietransitie (warmtepompen, zonnepanelen) meer 
circulair te ontwerpen en te produceren met meer milieuvriendelijke materialen en technieken 
zodat ze langer meegaan, beter te repareren zijn en beter te hergebruiken; mede in lijn met de 
zonnebrief (circulaire zonnepanelen)
• versnellen procesinnovaties zoals pre-fab en modulair (in het kader van industrieel bouwen)
Stimuleren versnellen aanbod en marktontwikkeling biobased materialen
Dit geldt specifiek voor houtbouw en isolatiematerialen (in het kader van nieuwe verdienmodellen 
voor boeren zoals genoemd in Coalitieakkoord); in lijn met het duurzaamheidskader biogrondstoffen, 
en zie ook de motie over o.a. koolstofcertificaten (vastlegging) voor combi gewassen - 
bouwmaterialen die we moeten uitvoeren (LNV, BZK, lenW ism EZK, Tweede Kamer, vergaderjaar 
2021-2022, 33 576, nr. 291).
CO2-reductie
De CO2-reductie in de gebouwde omgeving wordt bepaald aan de hand van CO2-emissies in de 
gebruiksfase. Reductie van CO2 in productiefase levert een bijdrage aan de CO2-opgave in de
9
