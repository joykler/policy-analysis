Historie 
 
 
Vanaf  2008: Impuls brede scholen, sport en cultuur  
In 2008 start de Impuls Brede scholen Sport en Cultuur vanuit een samenwerking 
tussen het ministerie van OCW en VWS en de VNG. De oorspronkelijke 
doelstellingen zijn dat de combinatiefunctie moet bijdragen aan de uitbreiding van 
de brede scholen met sport- en cultuuraanbod, het versterken van de 
sportverenigingen, het stimuleren van een dagelijks sport- en beweegaanbod op 
en rond de scholen en/of het vertrouwd raken met en beoefenen van kunst en 
cultuur door de jeugd. De combinatiefunctionaris is een persoon die ten minste 
werkzaam is in twee sectoren (onderwijs, sport en cultuur) en in dienst is in één 
van deze twee sectoren. 
 
Vanaf  2012: Uitbreiding van de bestaande afspraken: Brede Impuls 
Combinatiefuncties 
In 2012 is de oorspronkelijke Impuls brede scholen, sport en cultuur verbreed en 
uitgebreid en is verder voortgezet onder de naam Brede Impuls 
Combinatiefuncties. Met deze uitbreiding en verbreding wilde de toenmalig 
minister van VWS bereiken dat meer mensen kunnen sporten en bewegen in de 
buurt, dat sportverenigingen versterkt worden en dat er een verbinding wordt 
gelegd tussen sport en bewegen en andere sectoren zoals het onderwijs, welzijn, 
de kinderopvang, de zorg en het bedrijfsleven. Door in te zetten op deze 
verbinding kunnen de buurtsportcoaches tevens een bijdrage leveren aan lokale 
opgaven zoals het bevorderen van de gezondheid en de leefbaarheid van een wijk. 
Door de verbrede inzet kunnen buurtsportcoaches breder worden ingezet dan de 
combinatie Sport en school, waarmee alleen de jeugd werd bereikt.  
 
Vanaf 2019: De Brede Regeling Combinatiefuncties 
In 2019 is gekozen de Impuls om te vormen naar een Regeling die meer de 
continuïteit en het commitment van Rijk en gemeenten aangeeft. De Regeling 
werd met een aantal fte uitgebreid en de doelstellingen kwamen te liggen op het 
bereiken van een leven lang inclusief sporten, bewegen en beoefenen van 
culturele activiteiten. De nadruk kwam te liggen op jeugd, kwetsbare groepen, 
verbindingen tot stand brengen en het versterken van sport-, beweeg- en 
cultuuraanbieders. Hierin werd ook de verbinding gelegd met het ministerie van 
SZW.  
 
Afspraken  
 
Ten aanzien van de inzet vanaf 2023 gelden de volgende afspraken: 
 
1. Algemeen 
a. de ambities en doelen uit het Hoofdlijnen Sportakkoord II, het programma 
School en omgeving en de meerjarenbrief ‘De kracht van creativiteit’ 
(2023-2025) worden als leidraad genomen bij de inzet van de 
functionarissen; 
 
Pagina 2 van 6
