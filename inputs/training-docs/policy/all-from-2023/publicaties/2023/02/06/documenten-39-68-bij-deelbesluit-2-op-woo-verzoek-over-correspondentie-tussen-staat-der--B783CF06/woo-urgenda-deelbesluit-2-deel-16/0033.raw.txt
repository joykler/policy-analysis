Bijlage 1 – Overzicht maatregelen  
Hieronder is een overzicht opgenomen van de maatregelen die het kabinet treft. 
 
Kolencentrales 
Het kabinet werkt aan maatregelen gericht op de tijdelijke wettelijke beperking van de 
elektriciteitsproductie met kolen per eind 2020. Doel daarbij is om een aanvullende CO -reductie te 
2
realiseren van 5 tot 7,5 Mton. Daarbij zal het kabinet ook nadrukkelijk bezien of het mogelijk is om 
op korte termijn nog een kolencentrale op basis van vrijwilligheid te sluiten. Voor de zomer zal ik 
uw Kamer hierover nader informeren. 
 
Stimulering specifieke maatregelen in de industrie 
Het kabinet heeft de afgelopen periode projecten geïdentificeerd waarmee op korte termijn op 
kosteneffectieve wijze CO2-reductie kan worden gerealiseerd. Op dit moment werkt het kabinet 
samen met een aantal bedrijven aan concrete maatregelen, bijvoorbeeld voor de versnelde 
ombouw van installaties, procesoptimalisatie of installaties van CO2-arme technieken. Met deze 
maatregelen kan gezamenlijk circa 0,5- 0,9 Mton CO2 worden gereduceerd. 
  
Strengere controle F-gassen 
De maatregel betreft het intensiveren van controles door de Inspectie Leefomgeving en Transport 
(ILT) op lekkages van koelinstallaties en op illegale handel in F-gassen. Daarnaast wordt in 2020 
onderzocht of er meer mogelijkheden voor stimulering van natuurlijke koudemiddelen binnen de 
bestaande financiële instrumenten zijn. Met deze maatregel kan circa 0 - 0,1 Mton CO2 in worden 
gereduceerd.  
 
Retourpremie Koel- en vrieskasten 
De maatregel ziet toe op het inzamelen en recyclen van oude koel- en vrieskasten met toepassing 
van een retourpremie van minimaal €35 per oude koel- of vrieskast. De retourpremie als financiële 
prikkel kan worden uitgevoerd binnen het reeds bestaande wettelijke systeem van uitgebreide 
producentenverantwoordelijkheid waarbinnen een correcte verwerking van Regeling afgedankte 
elektrische en elektronische apparatuur (Regeling AEEA) plaatsvindt. Met deze maatregel kan circa 
0,1- 0,2 Mton CO2 worden gereduceerd. 
  
Circulaire maatregelen in de GWW 
De maatregel is onderdeel van het eerste pakket Urgenda-maatregelen. De maatregel ziet toe op 
het ophogen van het budget bij Rijkswaterstaat voor circulaire maatregelen in de Grond-, weg- en 
waterbouw. Het gaat hier o.a. om nieuwe asfalt of betonmengsels en de toepassing van gerecycled 
staal. In een aantal van de komende contracten (zowel aanleg als onderhoudscontracten van droge 
en natte infrastructuur) die in 2020 en 2021 worden opgesteld, kan expliciet worden gestuurd op 
CO2-reductie. Met deze maatregel kan circa 0-0,1 Mton CO worden gereduceerd. 
2
  
Actieplan financiering energiebesparing 
De maatregel ziet toe op het ondersteunen van de financiering van maatregelen met een grote 
impact op energiebesparing in de industrie. Aansluitend op het project 6-25 van de industriesector 
zal bekeken worden hoe de financiering van grootschalige energiebesparingsprojecten in de 
industrie kan worden versneld. Tegelijkertijd wordt ook het budget van de ISDE verruimd voor de 
komende drie jaar (met in totaal 100 miljoen euro), voor investeringen in duurzame energie door 
in het bijzonder het MKB. Met deze maatregel kan circa 0,1-0,2 Mton CO worden gereduceerd. 
2
 
Maatregelen in de gebouwde omgeving  
Het gaat om een pakket aan maatregelen dat toeziet op reductie van energiegebruik bij 
huishoudens en MKB, het faciliteren van financiering van verduurzaming VVE’s en het versnellen 
van verduurzaming van huur, koop en maatschappelijk vastgoed.  
Met dit pakket kan circa 0.2-0.5 Mton CO2 worden gereduceerd. 
 
Versterking en ondersteuning uitvoering energiebesparingsverplichting 
Met de invoering van de informatieplicht, die per 1 juli 2019 is ingevoerd, is voor bedrijven - met 
name mkb - de uitvoering van de wordt voor energiebesparingsverplichting vergemakkelijkt. Via de 
Erkende Maatregelenlijsten worden bedrijven ondersteund om maatregelen te treffen die
