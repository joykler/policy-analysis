Bijlage 1 - Alternatieve maatregelen
De afgelopen dagen hebben verschillende departementen alternatieve maatregelen aangedragen die 
mogelijk overwogen kunnen worden. Bij uitwerking bleek dat niet voor alle voorgestelde opties op 
korte termijn besluitvorming mogelijk is. Hieronder wordt voor elk van deze maatregelen een korte 
toelichting weergegeven.
1. Vervroegen MRB+van 2030 naar 2028
Het eerder invoeren van MRB+ leidt tot een betere beprijzing van de externe effecten in het vervoer 
en CO2-reductie. Of dit mogelijk is, is echter nog zeer onzeker. Het verleden leert dat de 
implementatie vaak langer duurt dan eerder is ingeschat. Binnen het betalen naar gebruik traject 
wordt momenteel door lenW en FIN een extern onderzoek uitgezet naar de wijze waarop het aantal 
gereden kilometers kan worden geregistreerd (inclusief eerste inschatting van o.a. betrouwbaarheid, 
uitvoerbaarheid, implementatietermijn en kosten). De resultaten van dit onderzoek worden in het 
najaar verwacht en kunnen mogelijk meer richting geven aan de vraag of een versnelling van de 
invoering technisch mogelijk is.
2. Gecombineerd maatregelenpakket gericht op zwaardere voertuigen
Met een combinatie van beprijzing en subsidies gericht op voertuigen met een zwaar gewicht kan 
een significante CO2-reductie worden gerealiseerd. Dit pakket bevat:
a) een MRB gewichtscorrectie (deze is vooral van belang voor particulieren en betreft daardoor 
het gros van alle auto's in NL);
een kleine bijtellingskorting (beperkte kosten, deze zitten voornamelijk in de derving van 
b)
accijnzen) en;
het eventueel doortrekken van subsidie aanschaf voor particulieren (met een evt. verhoging 
c)
BPM als dekkingsbron).
Versnelling invoering beperken vrijstelling elektriciteitsproductie (waaronder WKK)
3.
Eerder werd er ook gekeken naar de versnelling van invoering beperken vrijstelling 
elektriciteitsproductie (waaronder WKK) als mogelijk maatregel. Een versnelling van deze maatregel 
lijkt niet mogelijk. Er is namelijk eerst nader onderzoek nodig naar de technische uitwerking van de 
beperking (met name hoe de gasinput straks moet worden gesplitst in een belast en onbelast deel). 
Tevens is naar verwachting zeker een jaar nodig om de uitvoering zodanig in te richten dat de 
gasinput in elektriciteit producerende installaties kan worden gesplitst in een belast en onbelast deel. 
Daarnaast moet onder andere ook de samenhang met de Europese Energiebelasting Richtlijn (het is 
een verplichte vrijstelling) nader in kaart worden gebracht. Het beperken van de vrijstelling voor 
elektriciteitsproductie heeft gevolgen voor de energiesector, de industrie en glastuinbouw.
4. Nationale heffing op primair fossiel plastic
Toelichting maatregel:
De maatregel betreft een nationale heffing op primair fossiel plastic. Op dit moment is de prijs van 
primair fossiel plastic lager dan van secondair plastic. Een heffing maakt de kostprijs van primair 
fossiel plastic hoger en stimuleert de vraag naar secundair plastic en duurzaam biogebaseerd plastic. 
De onderzochte heffing zorgt voor een reductie van CO2-uitstoot omdat: 1) er minder CO2 vrijkomt 
bij de productie van gerecycled plastic dan bij primair fossiel plastic; 2) er minder CO2 vrijkomt als 
gevolg van verbranding van plastic afval in AVI's; 3) er minder plastic op de markt komt door 
hergebruik en ander productontwerp. Wat de exacte CO2 reductie van de maatregel zal zijn, is o.a. 
afhankelijk van de heffingsvariant.
CO2-effect:
De kwantitatieve effecten van de heffing op milieu en economie en de bijdragen aan CO2-reductie 
worden nog onderzocht. De uitkomsten worden in september gepresenteerd
8
