verder uitwerken. Daarbij zal het kabinet ook nadrukkelijk bezien of het mogelijk is om op korte 
termijn, tegen een redelijk te achten vergoeding, nog een kolencentrale op basis van vrijwilligheid 
te sluiten. Voor de zomer zal ik uw Kamer nader informeren over de uitwerking van deze 
maatregelen en over de mogelijke gevolgen voor de werkgelegenheid. De insteek van het kabinet 
daarbij is uiteraard om eventuele negatieve gevolgen zo goed mogelijk op te vangen, op wijze die 
vergelijkbaar is met de aanpak die gevolgd is bij de vroegtijdige sluiting van de Hemwegcentrale,. 
 
Met de maatregelen rond de kolencentrales kan de resterende reductieopgave in potentie al geheel 
worden gerealiseerd. Om recht te doen aan de onzekerheden die er zijn rond deze maatregelen en 
de reductieopgave in z’n geheel, vindt het kabinet het belangrijk om meer zekerheid in te bouwen 
voor de uitvoering van het vonnis. Daarom neemt het kabinet, naast de maatregel gericht op 
kolencentrales, aanvullende maatregelen waarmee zowel op de korte termijn alsook in de jaren na 
2020 extra reductie wordt gerealiseerd. Zo heb ik op 4 maart jl. al aangekondigd dat het budget 
van de voorjaarsronde voor de SDE+ met €2 miljard wordt verhoogd, zodat nog dit jaar extra 
hernieuwbare energieprojecten worden gerealiseerd (Kamerstuk 31 239, nr. 313).  
 
Daarnaast heeft het kabinet de afgelopen periode in de industrie verschillende kosteneffectieve 
projecten geïdentificeerd waar op korte termijn de CO2-uitstoot kan worden gereduceerd. Op dit 
moment werkt het kabinet samen met een aantal bedrijven aan concrete maatregelen, 
bijvoorbeeld voor de versnelde ombouw van installaties, procesoptimalisatie of installaties van 
CO2-arme technieken. .  
 
Ook wordt het door diverse maatregelen voor mensen gemakkelijker en goedkoper om zelf aan de 
slag te gaan met de verduurzaming van hun eigen woning, bijvoorbeeld door energie te besparen. 
[Daarnaast stelt het kabinet de komende jaren extra middelen ter beschikking voor een korting 
van de verhuurdersheffing voor woningcoöperaties die extra willen investeren in de verduurzaming 
van hun woningen.] Voor de glastuinbouw komt er extra subsidie beschikbaar voor innovatieve 
maatregelen die elektrificatie en energie-efficiëntie stimuleren en wordt de ondersteuning voor 
bedrijven om te voldoen aan de energiebesparingsverplichting verder geïntensiveerd. Net als bij 
het vorige maatregelenpakket ter uitvoering van het Urgenda vonnis neemt het kabinet CO -
2
reducerende maatregelen die van belang zijn om te komen tot meer en beter hergebruik van 
grondstoffen en materialen in het kader van de transitie naar een circulaire economie.  
 
In bijlage 1 bij deze brief is een overzicht opgenomen van alle aanvullende maatregelen die het 
kabinet neemt. In de bijlage 2 geef ik uitvoering aan de motie Van Raan (Kamerstuk 35 236, nr. 4) 
door voor de 14 aanvullende maatregelen die de afgelopen maanden door Stichting Urgenda zijn 
voorgesteld een kabinetsappreciatie te geven.  
 
Dekking  
Met alle bovengenoemde maatregelen is op korte termijn een extra CO -reductie van [circa 8] 
2
Mton in zicht. De kosten van deze maatregelen zijn daarentegen ook fors. Het kabinet wil hiervoor, 
gegeven de overige urgente maatschappelijke opgaven die er liggen, geen beroep doen op 
aanvullende middelen. Daarom is maximaal gezocht naar mogelijkheden om de kosten binnen de 
bestaande middelen van de verschillende departementen op te vangen. Dat heeft ertoe geleid dat 
een aantal maatregelen door middel van kasschuiven op departementale begrotingen gedekt zal 
worden. Het overige deel van de maatregelen zal gedekt worden door gebruik te maken van de 
beschikbare ruimte de komende jaren in de middelen voor de SDE+ en de SDE++. Daarbij is 
geborgd dat deze inzet van middelen niet ten koste gaat van onze langetermijndoelen: deze inzet 
van middelen vormt dus geen beperking voor het realiseren van de afgesproken 49% CO -reductie 
2
in 2030.  
 
Vervolg 
Met deze maatregelen komt, rekening houdend met de eerdere maatregelenpakketten die het 
kabinet reeds heeft aangekondigd, het totale reductie-effect dat nog in de raming verwerkt moet 
worden in potentie op bijna 12 Mton. Met realisatie van de reductie van deze 12 Mton kan naar het 
oordeel van het kabinet dus in potentie voldaan worden aan de hiervoor genoemde restopgave van 
9 tot 11 Mton. Het kabinet zal de uitvoering van de maatregelen per direct oppakken. Voor 
optimale effectiviteit van maatregelen wordt aangestuurd op een zo spoedig mogelijke
