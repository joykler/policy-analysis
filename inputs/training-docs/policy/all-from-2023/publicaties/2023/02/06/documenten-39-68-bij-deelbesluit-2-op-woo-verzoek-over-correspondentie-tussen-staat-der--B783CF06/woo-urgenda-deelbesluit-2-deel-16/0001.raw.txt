57
DG-overleg 8 juli 2022
Alternatieve maatregelen productiebeperking kolencentrales
Op maandag 20 juni heeft de Minister voor Klimaat en Energie een vroegtijdige waarschuwing 
afgekondigd naar aanleiding van de situatie op de Europese gasmarkten. Daarbij is per direct de 
handhaving van de productiebeperking gericht op kolencentrales teruggetrokken. MKE heeft in de 
Kamerbrief van 20 juni en tijdens het debat op woensdag 22 juni aangekondigd dat het terugtrekken 
van deze maatregel gepaard moet gaan met aanvullende maatregelen die CO2-reductie realiseren 
ter compensatie van de intrekking van de productiebeperking, en de Kamer hier met Prinsjesdag over 
te informeren.
Deze zomer start het traject waarin het ontwerp-beleidsprogramma klimaat i.s.m. externe 
onderzoeksbureaus en stakeholders wordt geanalyseerd en bezien wordt waar versnelling of 
aanvulling van het beleidsprogramma mogelijk is. In dit traject worden maatregelen in kaart gebracht 
die een bijdrage moeten leveren aan realiseren van 55-60% emissiereductie in 2030, ten behoeve 
van besluitvorming in het voorjaar van 2023. Ter vervanging van de maatregelen gericht op 
kolencentrales is voorgesteld om, vooruitlopend op de besluitvorming in het voorjaar 2023, reeds 
enkele maatregelen aan te kondigen met Prinsjesdag. Hieronder wordt het proces hiervoor 
toegelicht.
Gevraagd besluit:
In te stemmen met voorgestelde maatregelen als alternatief op de kolencentrales ten 
behoeve van politieke besluitvorming in het BWO van PM juli.
Een keuze te maken welke dekkingsmaatregelen worden genomen (in het huidig 
voorgestelde maatregelenpakket dient alleen de maatregel normering lease zakelijk 
wagenpark gedekt te worden).
A. Uitgangspunt maatregelen
Naar verwachting levert de productiebeperkende maatregel ca. 4 tot 4,5 Mton CO2-reductie/jaar op 
onder de huidige marktomstandigheden. Het intrekken van de productiebeperking betekent 
cumulatief ca. 10 Mton extra uitstoot (2,5 jaar keer 4 tot 4,5 Mton CO2-reductie per jaar).
Uitgangspunt is dat de maatregelen die over de komende periode genomen worden naar order grote 
hetzelfde effect hebben.
Om het bereiken van deze doelstellingen te waarborgen heeft MKE aangekondigd te werken aan een 
pakket aanvullende maatregelen dat uiterlijk met Prinsjesdag gepresenteerd wordt. Uitgangspunt 
van dit aanvullende pakket is dat het:
Structureel - Zo veel als mogelijk een structurele bijdrage levert aan het 2030-doel van 55- 
60% emissiereductie. Dit betekent dat de extra maatregelen door de sectoren benut kunnen 
worden voor het realiseren van de (indicatieve) restemissies. Er is daarmee geen sprake van 
een aanvullende opgave per sector.
Significant - Significante maatregelen betreft, die gericht zijn op een evenwichtige mix tussen 
normering, beprijzing en subsidiÃ«ren met een grote mate van zekerheid van emissiereductie 
en als richtlijn in de periode t/m 2030 cumulatief ca. 10 Mton reduceert.
B. Voorstel voor maatregelen Prinsjesdagpakket
Voorstel is om de komende weken een beperkte selectie van concrete en structurele maatregelen uit 
te werken waarvan significante impact wordt verwacht, ten behoeve van de Augustusbesluitvorming, 
zodat dit kan worden aangekondigd op Prinsjesdag. Een bredere inventarisatie van maatregelen
1
