Directoraat-generaal Klimaat 
en Energie 
 
Directie Klimaat 
 
 
 
 
Ons kenmerk 
 
DGKE-K / 20085445 
 
Mede namens de minister van Binnenlandse Zaken en Koninkrijksrelaties, de 
minister van Landbouw, Natuur en Voedselkwaliteit en de minister voor Milieu en 
Wonen, licht ik in deze brief toe hoe het kabinet invulling wil geven aan de 
1
uitvoering van het vonnis. In deze brief zal ik achtereenvolgens ingaan op de 
omvang van de aanvullende opgave aan de hand van de meest recente ramingen 
van het Planbureau voor de Leefomgeving (PBL), de uitgangspunten van het 
kabinet voor de uitwerking van maatregelen, een beschrijving van de maatregelen 
die het kabinet wil inzetten om aan het Urgenda-vonnis te voldoen en een 
toelichting op het vervolgproces.  
 
Reductieopgave 
Om uitvoering te geven aan het Urgenda-vonnis moet 25% broeikasgasreductie 
worden gerealiseerd in 2020 ten opzichte van 1990. Het kabinet baseert zich voor 
het vormgeven van haar klimaatbeleid op de ramingen van het PBL. In de 
Klimaat- en Energieverkenning (KEV) 2019 raamde het PBL de verwachte 
emissiereductie in 2020 op 23%, met een onzekerheidsbandbreedte van 19 â€“ 
26% (Kamerstuk 32 813, nr. 400). Daarmee bedroeg de reductieopgave voor 
uitvoering van het vonnis, zonder rekening te houden met nagenoeg alle 
maatregelen die het kabinet op 28 juni had aangekondigd (Kamerstuk 32 813 nr. 
341), op basis van de middenwaarde nog ca. 5 Mton. Bij het uitkomen van de KEV 
2019 heeft het kabinet aanvullende maatregelen aangekondigd die ook in 2020 en 
daarna tot extra CO -reductie leiden. 
2
 
Op 17 december jl. heb ik uw Kamer nieuwe ramingen van het PBL gestuurd. 
Daaruit blijkt dat met de op dat moment meest actuele verwachtingen voor de 
brandstof- en CO -prijzen, de middenwaarde van de CO -emissiereductie volgens 
2 2
het PBL uitkomt op 20-21%. Dit percentage bevindt zich binnen de bandbreedte 
van de raming in de KEV 2019, maar is aanzienlijk lager dan de daarin geraamde 
middenwaarde van 23%. Dit komt overeen, wederom zonder rekening te houden 
met nagenoeg alle maatregelen die het kabinet al had aangekondigd, met een 
resterende reductieopgave van 9 - 11 Mton. 
 
De geactualiseerde raming van PBL uit december laat zien dat de verwachte CO -
2
uitstoot in 2020 omgeven is met onzekerheden. De CO -uitstoot fluctueert als 
2
gevolg van wijzigingen in brandstof- en CO -prijzen (en daarmee de inzet van 
2
kolen- en gascentrales in Nederland), de weersomstandigheden en bredere 
economische ontwikkelingen. Om recht te doen aan deze onzekerheden en 
bijbehorende fluctuaties richt het kabinet zich voor de uitvoering van het Urgenda-
vonnis op een maatregelenpakket dat minimaal de opgave realiseert die volgt uit 
de recente actualisatie van het PBL.  
 
Net als in de KEV 2019 heeft het PBL in haar actualisatie, met uitzondering van de 
sluiting van de Hemweg-centrale die per 1 januari 2020 is gerealiseerd, geen 
 
1
 Hiermee voldoe ik tevens aan de moties van de leden Sienot en Dik Faber om aan te geven met welk plan het 
kabinet uitvoering geeft aan het vonnis (Kamerstuk 35 236, nr. 10), het lid Van der Lee, om voor 1 april een 
aanvullend pakket te presenteren (Kamerstuk 35 236, nr. 7), het lid Van Raan om het risico te minimaliseren dat 
de ondergrens van minimaal 25% CO -reductie in 2020 gemist zou worden (Kamerstuk 35 235, nr. 6), en een 
2
toezegging uit het Wetgevingsoverleg Urgenda op 27 november 2019 om het effect van de maatregelen die het 
kabinet heeft ingezet om uitvoering te geven aan het Urgenda-vonnis te verfijnen. 
 
 Pagina 2 van 12
