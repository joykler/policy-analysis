Bestuurlijke afspraken Brede Regeling Combinatiefuncties 
 
2023-2026 
 
Met de Brede Regeling Combinatiefuncties wordt deelname aan sport en cultuur 
verbonden met ten minste één andere sector, zoals de zorg of het onderwijs. Door 
de jaren heen hebben de functionarissen zich ingezet om de verbinding tussen 
sectoren te realiseren.  
 
Inzet vanaf 2023: functionarissen binnen het sport-, beweeg- en 
cultuurdomein 
De gezamenlijke ministeries en VNG/VSG zetten zich in om de komende jaren 
vraaggericht de toeleiding en begeleiding naar sport-, beweeg- en cultuuraanbod 
te versterken, zodat meer mensen actief betrokken raken bij en deelnemen aan 
sport, bewegen en cultuur en daarmee gezonder, actiever en fitter worden.  
 
Onze doelen  
• Meer kinderen, jongeren en volwassenen die sporten, bewegen en 
meedoen aan cultuur. Het gaat hierbij ook om kwetsbare groepen en 
mensen die achterblijven in sport-, beweeg- en cultuurdeelname; 
• Sterke aanbieders in sport, bewegen en cultuur waarbij kwaliteit, 
veiligheid en toegankelijkheid geregeld is; 
• Een sterke verbinding tussen sport, bewegen en cultuur met andere 
domeinen en programma’s (onderwijs, gezondheid, zorg, welzijn en 
sociale zaken/armoede & schulden) die bijdragen aan de bovenste twee 
ambities. 
 
De inhoudelijke afspraken bouwen nadrukkelijk voort op het Nationaal 
Sportakkoord en de ‘Geactualiseerde Bestuurlijke afspraken Brede Regeling 
Combinatiefuncties 2019-2022’. De herziene bestuurlijke afspraken kennen een 
looptijd van 1 januari 2023 t/m 31 december 2026.  
 
Belangrijke inhoudelijke speerpunten zijn de gestelde doelen in Hoofdlijnen 
Sportakkoord II, het programma School en omgeving en de meerjarenbrief ‘De 
kracht van creativiteit’ (2023-2025). 
 
Met het onderbrengen van de Brede Regeling Combinatiefuncties in de brede 
specifieke uitkering (SPUK) gericht op gezondheid, sport- en beweegstimulering, 
cultuurparticipatie en het versterken van de sociale basis zetten we de volgende 
stap in het doelgericht inzetten van functionarissen. Als onderdeel van de brede 
SPUK kunnen gemeenten een budget aanvragen voor sport-, beweeg en 
cultuurstimulering. Middels deze financiële constructie kunnen zij beter zicht 
houden op de besteding van de middelen.  
 
  
Pagina 1 van 6
