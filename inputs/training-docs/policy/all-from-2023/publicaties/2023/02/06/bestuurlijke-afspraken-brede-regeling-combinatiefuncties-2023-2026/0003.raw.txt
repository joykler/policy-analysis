b. Er is ruimte voor zes profielen in de Brede Regeling Combinatiefuncties: 
 
1
Buurtsportcoach, Cultuurcoach , Combinatiefunctionaris Onderwijs, 
Clubkadercoach (incl. Verenigingsmanager en Sportparkmanager), 
Beweegcoach en Coördinator Sport en Preventie; 
 
c. De domeinen waarbinnen de functionarissen werkzaam zijn, zijn: Sport, 
Bewegen, Cultuur, Onderwijs, Preventie, Gezondheid, Zorg en Welzijn c.q. 
het sociaal domein (zoals sociale zaken inclusief aanpak armoede & 
schulden). Er is hierbij altijd sprake van een combinatie van minimaal 
twee domeinen, waarbij sport en/of cultuur leidend zijn; 
 
De inzet van de functionarissen in de Brede Regeling Combinatiefuncties 
hangt samen met de doelen die zijn afgesproken in programma’s zoals het 
Gezond en Actief Leven Akkoord (GALA). De functionaris die hiermee de 
verbinding legt is de Coördinator Sport en Preventie. Andere programma’s 
waarop de inzet van de functionarissen is gebaseerd zijn bijvoorbeeld 
Cultuureducatie met kwaliteit, het programma Cultuurparticipatie en de 
Human Capital Agenda Sportsector; 
 
d. De bekostiging van de bevoegde vak- of groepsleerkracht 
bewegingsonderwijs wordt vanuit het onderwijs gefinancierd. De inzet van 
functionarissen voor extra aanbod bovenop de onderwijstijd voor 
bewegingsonderwijs kan vanuit de Brede Regeling Combinatiefuncties 
worden bekostigd. Voor de looptijd van de huidige Brede Regeling 
Combinatiefuncties ontwikkelen we een afbouwmodel en heeft het 
onderwijs tot en met 31 december 2026 de tijd om de inzet van 
combinatiefunctionarissen in onderwijstijd af te bouwen met als doel 
uiteindelijk de combinatiefunctionarissen alleen voor extra aanbod, buiten 
onderwijstijd, in te zetten. Gedurende de looptijd worden de 
ontwikkelingen gemonitord en is het van belang jaarlijks deze afbouw te 
gaan zien.  
 
2. Arbeidsvoorwaardelijk 
a. Gemeenten maken met opdrachtnemers afspraken die in lijn zijn met de 
Wet arbeidsmarkt. Het staat gemeenten echter vrij om lokaal de best 
passende arbeidsconstructie te kiezen; 
 
b. Gemeenten en werkgevers volgen het principe van eerlijke beloning, zoals 
de Fair Practice Code voor cultuur. Dit houdt in dat er wordt gestreefd 
naar een gelijkwaardige beloning voor functionarissen bij gelijkwaardige 
inzet, conform cao-afspraken en andere bestaande richtlijnen; 
 
c. Overeenkomstig het beleid van een leven lang ontwikkelen en het 
stimuleren van toekomstbestendige inzetbaarheid van werkenden, is het 
wenselijk dat gemeenten met werkgevers afspraken maken over de 
scholing en de arbeidsvoorwaarden van de medewerkers. Hierbij dient 2% 
van de lokale middelen beschikbaar te zijn voor opleidingen en het 
 
1
 Onder andere gaat het hier ook om cultuurmakelaar, cultuuraanjager, cultuuradviseur, 
intendant, etc. 
Pagina 3 van 6
