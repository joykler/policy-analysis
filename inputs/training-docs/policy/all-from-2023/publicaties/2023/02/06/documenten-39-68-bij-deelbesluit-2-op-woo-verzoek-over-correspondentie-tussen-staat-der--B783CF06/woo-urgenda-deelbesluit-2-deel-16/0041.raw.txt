Directoraat-generaal Klimaat 
en Energie 
 
Directie Klimaat 
 
 
 
 
Ons kenmerk 
maatregel verder uitwerken. Daarbij zal het kabinet ook bezien of het mogelijk is 
DGKE-K / 20085445 
 
om op korte termijn, tegen een redelijk te achten vergoeding, nog een 
kolencentrale op basis van vrijwilligheid te sluiten. Voor de zomer zal ik uw Kamer 
nader informeren over de uitwerking van deze maatregelen en over de mogelijke 
gevolgen voor de werkgelegenheid. De insteek van het kabinet daarbij is uiteraard 
om eventuele negatieve gevolgen zo goed mogelijk op te vangen, op een wijze die 
vergelijkbaar is met de aanpak die gevolgd is bij de vroegtijdige sluiting van de 
Hemwegcentrale. 
 
De mogelijke impact van het coronavirus op de elektriciteitsmarkt is onzeker. Juist 
vanwege onzekerheden constateerde TenneT dat er mogelijk 
leveringszekerheidsproblemen zouden kunnen ontstaan bij het sluiten van drie 
kolencentrales. Om die reden hebben we van die optie afgezien waardoor er 
kolencapaciteit voor de periode tot 2030 resteert om een rol te spelen bij evt. 
leveringszekerheidsproblemen. Ook bij het volledig sluiten van 1 kolencentrale 
kunnen de resterende kolencentrales hierbij een rol spelen. De komende periode 
wordt gemonitord of de Corona-crisis tot extra risico voor leveringszekerheid leidt. 
Indien dat risico ontstaat en blijvend zou zijn wordt daarmee uiteraard rekening 
gehouden bij de uitwerking van maatregelen ter vermindering van de inzet van 
kolencentrales. 
 
Overige maatregelen 
Met de maatregelen rond de kolencentrales kan de resterende reductieopgave in 
potentie al geheel worden gerealiseerd. Om recht te doen aan de onzekerheden 
die er zijn rond deze maatregelen en de reductieopgave in z’n geheel, vindt het 
kabinet het belangrijk om meer zekerheid in te bouwen voor de uitvoering van het 
vonnis. Daarom neemt het kabinet, naast de maatregel gericht op kolencentrales, 
aanvullende maatregelen waarmee zowel op de korte termijn alsook in de jaren 
na 2020 extra reductie wordt gerealiseerd. Zo heb ik op 4 maart jl. al 
aangekondigd dat het budget van de voorjaarsronde voor de SDE+ met €2 miljard 
wordt verhoogd, zodat nog dit jaar extra hernieuwbare energieprojecten worden 
gerealiseerd (Kamerstuk 31 239, nr. 313).  
 
Daarnaast heeft het kabinet de afgelopen periode in de industrie verschillende 
kosteneffectieve projecten geïdentificeerd waar op korte termijn de CO -uitstoot 
2
kan worden gereduceerd. Op dit moment werkt het kabinet samen met een aantal 
bedrijven aan concrete maatregelen, bijvoorbeeld voor de versnelde ombouw van 
installaties, procesoptimalisatie of installaties van CO -arme technieken en extra 
2
reductie van lachgasemissie.  
 
Ook wordt het door diverse maatregelen voor mensen gemakkelijker en 
goedkoper om zelf aan de slag te gaan met de verduurzaming van hun eigen 
woning, bijvoorbeeld door energie te besparen. Daarnaast stelt het kabinet de 
komende jaren extra middelen ter beschikking voor een korting van de 
verhuurdersheffing voor woningcoöperaties die extra willen investeren in de 
verduurzaming van hun woningen. Voor de glastuinbouw komt er extra subsidie 
beschikbaar voor innovatieve maatregelen die elektrificatie en energie-efficiëntie 
stimuleren. Het kabinet realiseert zich dat de impact van de Coronacrisis voor 
deze sector groot is, maar wil de sector toch deze subsidiemogelijkheid bieden. 
 
 Pagina 4 van 12
