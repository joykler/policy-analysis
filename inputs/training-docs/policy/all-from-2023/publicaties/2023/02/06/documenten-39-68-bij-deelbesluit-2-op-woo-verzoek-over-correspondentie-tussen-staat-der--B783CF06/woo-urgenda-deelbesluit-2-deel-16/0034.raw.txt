kostenbesparend zijn en die zich in 5 jaar terugverdienen. Met deze additionele middelen worden 
achterblijvers opnieuw nadrukkelijker aangespoord en ondersteund de informatie aan te leveren en 
de energiebesparingsmaatregelen te treffen. Daarmee wordt ook een gelijk speelveld tussen 
mkb’ers beter gewaarborgd. Met deze maatregel kan circa 0 - 0,2 Mton CO2 worden gereduceerd.  
 
LED in de glastuinbouw  
Maatregel ziet toe op subsidiering via de bestaande Energie-efficiëntie Glastuinbouw (EG-)regeling. 
Hiermee kan de SONT-verlichting (de algemeen toegepaste assimilatieverlichting in kassen) 
worden vervangen door full spectrum LED-verlichting (eventueel op gelijkstroom) met een 
equivalente lichtopbrengst. Met deze maatregel kan circa 0,05 Mton CO2 worden gereduceerd.  
 
Extra budget voorjaarsronde SDE+ 
Deze maatregel ziet toe op het ophogen van het budget voor de voorjaarsronde met 2 miljard euro 
naar 4 miljard euro. Dit is reeds aangekondigd door het Kabinet in de kamerbrief van 4 maart. Met 
deze maatregel is er meer geld beschikbaar voor onder meer zon op dak en kan circa 0,4 Mton 
CO2 worden gereduceerd. 
 
Maatregelen in de landbouw gericht op reductie van stikstofdepositie 
Het kabinet heeft op 7 februari maatregelen in het kader van de stikstofaanpak aangekondigd 
4
(Kamerstuk 35334, nr. L) . Met deze maatregelen wordt de emissie van zowel stikstof als 
broeikasgassen verminderd. De maatregelen leiden tot een aanvullende reductie waarbij de 
omvang afhankelijk is van daadwerkelijke uitwerking van de maatregelen.  
 
Stimulering toepassing biobased en gereyclede plastics  
De maatregel ziet toe op meer toepassing van biobased en gerecyclede plastics en sturen op 
betere kwaliteit van het gerecycled materiaal zodat het toegepast kan worden. De maatregel 
vraagt om wettelijke verankering en afstemming met Europa in het kader van de interne markt. 
Tegelijkertijd wordt onderzocht of en hoe tot een hergebruiksdoelstelling te komen. Vooruitlopend 
op beide maatregelen wordt ingezet op voortvarende uitvoering van het Nederlandse en Europese 
Plastic Pact waar beide elementen al in terugkomen. Met deze maatregel kan op termijn naar 
schatting 0,15 Mton CO2 in 2025 en 0,30 Mton CO2 in 2030 worden gereduceerd. 
  
 
4
 Dit betreft bijvoorbeeld maatregelen die toezien op de ophoging van de sanering van de varkenshouderij en 
de beëindigings- en opkoopregeling voor veehouderijbedrijven.
