vooralsnog de eerste taxatie dat het niet langer aftrekbaar maken van de kosten van fossiele 
voertuigen het fiscaal stelsel compliceert en door de oogharen bezien zal leiden tot complicaties voor 
de uitvoering zeker als het de informatievoorziening raakt. De eerste inschatting is dus dat het een 
fiscaal ingrijpende maatregel is die nader onderzoek vraagt en niet rijp is voor besluitvorming bij 
augustusbrief/Prinsjesdag.
Budgettaire derving en mogelijke dekkingsmaatregelen:
Normering van het zakelijk wagenpark versnelt de ingroei van elektrische auto's, waardoor de 
overheidsinkomsten uit de bpm en brandstofaccijnzen (versnelt) teruglopen. De budgettaire derving 
van alleen de normering bedraagt cumulatief (t/m 2030) naar verwachting circa 4 tot 5 miljard euro 
en moet conform de begrotingsregels gedekt worden. Dekking vindt in beginsel plaats in het domein 
waar de derving plaatsvindt, het autodomein, of als dit niet mogelijk is het bredere 
mobiliteitsdomein. NB: dit is een eerste inschatting, de maatregel wordt de komende weken 
doorgerekend.
Binnen het mobiliteitsdomein zijn de volgende dekkingsopties mogelijk:
• Verhogen tarief motorrijtuigenbelasting personenauto's (optioneel: ook voor bestelauto's)
• Verhogen tarief bpm personenauto's (dit zal naar verwachting slechts de ingroei van EV 
versnellen en daardoor geen adequate dekking geven)
• Afschaffen verlaagd tarief en introduceren brandstoftoeslag in de motorrijtuigenbelasting 
voor bestelauto's van ondernemers
• Verhogen brandstofaccijnzen
• Verhogen vliegbelasting
De dekkingsopties van mrb en vliegbelasting zullen voor dit maatregelpakket worden uitgewerkt. 
Mogelijk komen er nog middelen vrij vanuit de intrekking van de productiebeperking van de 
kolencentrales, maar deze middelen zijn niet proportioneel tot dekking van de mobiliteitsmaatregel.
CO2-effect:
De CO2-reductie van de normering van het zakelijk wagenpark bedraagt naar verwachting cumulatief 
circa 4 tot 6 Mton. NB: dit is een eerste inschatting, de maatregel wordt de komende weken 
doorgerekend.
