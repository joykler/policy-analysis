Directoraat-generaal Klimaat 
en Energie 
 
Directie Klimaat 
 
 
 
 
Ons kenmerk 
Bijlage 2 – Kabinetsappreciatie 14 aanvullende maatregelen Stichting 
DGKE-K / 20085445 
 
Urgenda 
Het kabinet waardeert de inzet waarmee Urgenda en de betrokken stakeholders 
nog 14 aanvullende maatregelen bij het 40-puntenplan hebben uitgewerkt. In de 
Kamerbrief van 1 november 2019, heb ik reeds op de eerste 40 maatregelen uit 
het 40-puntenplan gereageerd. Het kabinet heeft ook de aanvullende maatregelen 
zorgvuldig bestudeerd en meegenomen in de uitwerking van het 
maatregelenpakket dat bijdraagt aan het realiseren van CO2-reductie op korte 
termijn. 
 
Het merendeel van de maatregelen aangedragen door Stichting Urgenda is op 
enigerlei wijze onderdeel van het maatregelenpakket van het kabinet. Daarbij is 
prioriteit gegeven aan maatregelen die kosteneffectief en snel uitvoerbaar zijn, 
kunnen rekenen op draagvlak in de samenleving en handelingsperspectief bieden 
aan de burger. Een deel van deze maatregelen zijn niet door het kabinet 
overgenomen omdat ze naar verwachting geen of zeer beperkt CO₂-reducerend 
effect hebben in 2020, bijvoorbeeld vanwege de doorlooptijd van de maatregel of 
omdat nader onderzoek nodig is voordat de maatregel kan worden 
geïmplementeerd. 
 
De onderstaande tabel bevat een overzicht van de aanvullende maatregelen, die 
door Urgenda, in aanvulling op het 40-puntenplan, zijn voorgesteld. Hierbij is 
aangegeven of en op welke wijze deze door het kabinet wordt opgepakt en 
wanneer deze reeds onderdeel is van de reeds door het kabinet ingezette 
maatregelen. 
  
 
 Pagina 10 van 12
