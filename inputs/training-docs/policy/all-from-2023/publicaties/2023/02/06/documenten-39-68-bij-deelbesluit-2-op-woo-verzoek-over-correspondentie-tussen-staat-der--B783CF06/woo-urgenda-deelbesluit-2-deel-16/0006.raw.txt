2. Normering circulair bouwen
Toelichting maatregel:
Voor de normering circulair bouwen wordt het volgende pakket van maatregelen voorgesteld:
a. normering:
• de voorgenomen aanscherping van de milieuprestatie-eis gebouwen (MPG) naar 0,5 
in 2025 (zoals gemeld aan de TK) nog verder aanscherpen richting 2030;
• de voorgenomen aanscherping van de afvalregelgeving (lenW ism BZK) onder andere 
ten aanzien van bouw- en sloopafval zo scherp mogelijk insteken (om sloop te 
ontmoedigen en hergebruik zoveel mogelijk te bevorderen);
b. vastlegging van koolstof in biobased bouwmaterialen beter te waarderen (zoals toegezegd 
aan TK), mede om houtbouw verder te bevorderen;
CO2-effect:
De CO2-reductie in de gebouwde omgeving wordt bepaald aan de hand van CO2-emissies in de 
gebruiksfase. Reductie van CO2 in productiefase levert een bijdrage aan de CO2-opgave in de 
industrie. Desalniettemin kan dit ook van nut blijken bij het dichten van eventuele gaten in de CO2- 
boekhouding. Opgave in de industrie kan wellicht verhoogd worden ten opzichte van gebouwde 
omgeving indien de bouw deze extra opgave kan realiseren.
Eerste grove schattingen zijn in potentie wat betreft circulair bouwen: 0,1 Mton-0,3 Mton CO2- 
reductie, maar indien circulair en biobased bouwen en verbouwen de norm wordt, kan dit potentieel 
verder groeien.
3. (Onderzoek naar) normering elektriciteitsproductie
De verduurzaming van de elektriciteitsproductie stond de afgelopen jaren in het teken van het 
opschalen van hernieuwbare elektriciteitsproductie uit zon en wind. Op dit moment is de 
verwachting dat met de huidige maatregelen het aandeel hernieuwbare elektriciteit in 2030 circa 70 
procent bedraagt. Een verdere verduurzaming van de elektriciteitsproductie vraagt om het 
verduurzamen van regelbaar vermogen. In het Coalitieakkoord zijn middelen vrijgemaakt voor het 
ombouwen van gascentrales zodat deze CO2-vrij gas kunnen inzetten.
Na de uitfasering van kolen voor elektriciteitsproductie zijn resterende emissies van de 
elektriciteitssector in 2030 alleen nog afkomstig van gascentrales. Doordat de inzet van bestaande 
conventionele centrales in Nederland afhangt van de ontwikkelingen in de landen om ons heen, is 
realisatie van emissiereductie in de elektriciteitssector op Nederlands grondgebied inherent onzeker. 
De bandbreedte van de restemissies voor de elektriciteitssector in 2030 is dan ook fors: 6,1 - 20,5 
Mton. De grote onzekerheidsbandbreedte van de elektriciteitssector brengt ook onzekerheid mee in 
relatie tot realisatie van de 55-60% emissiereductie op Nederlands grondgebied. Daarom onderzoekt 
het kabinet in hoeverre emissiereductie in de elektriciteitssector op Nederlands grondgebied kan 
worden versneld door introductie van een nationale normering voor elektriciteitsproductie, rekening 
houdend met de leveringszekerheid en Europese context.
