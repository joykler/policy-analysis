68
> Retouradres Postbus 20401 2500 EK Den Haag
Directoraat-generaal Klimaat 
en Energie 
Directie Klimaat 
De Voorzitter van de Tweede Kamer 
Bezoekadres 
der Staten-Generaal 
Bezuidenhoutseweg 73 
Binnenhof 4 
2594 AC Den Haag 
2513 AA  DEN HAAG 
Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk 
Ons kenmerk  
Datum  
DGKE-K / 20085445 
Betreft Aanvullende maatregelen uitvoering Urgenda-vonnis 
Bijlage(n) 
2 
Geachte Voorzitter, 
Op 20 december 2019 heeft de Hoge Raad arrest gewezen in het cassatieberoep 
van de Staat in de procedure tussen Stichting Urgenda en de Staat. Het 
cassatieberoep van de Staat is door de Hoge Raad verworpen. Als gevolg hiervan 
is het reductiebevel dat de rechtbank Den Haag aan de Staat heeft opgelegd 
onherroepelijk geworden. Dit bevel houdt in dat de Staat eraan gehouden is het 
gezamenlijke volume van de jaarlijkse Nederlandse emissies van broeikasgassen 
eind 2020 met minimaal 25% te verminderen ten opzichte van 1990. 
In tijden van grote onzekerheid rond het Corona-virus, zullen velen dit vonnis niet 
beschouwen als hun hoogste prioriteit â€“ waar zorgen bestaan over gezondheid 
lijken andere kwesties minder acuut. Deze ontslaan het kabinet echter niet van 
haar verantwoordelijkheid om uitvoering te geven aan het vonnis. De aanvullende 
maatregelen die het kabinet in dit kader treft, leiden mogelijk op beperkte schaal 
tot nieuwe economische activiteit. Het kabinet streeft er nadrukkelijk naar om 
bedrijven, bij de te nemen maatregelen, niet extra te belasten.   
De opgave zelf moet uiteraard ook bezien worden in het licht van de impact van 
het Corona-virus. In Nederland zijn in dit kader vergaande en ingrijpende 
maatregelen getroffen, die een forse impact hebben op de samenleving en op het 
dagelijks leven van alle inwoners in Nederland. Het is evident dat de uitbraak van 
het Corona-virus ook impact zal hebben op de mondiale, Europese en Nederlandse 
economie en daarmee mogelijk ook voor de ontwikkeling van de CO -uitstoot. Het 
2
effect daarvan is nu nog moeilijk te voorspellen. 
Met voorliggende brief informeert het kabinet u over de aanvullende maatregelen 
die worden genomen om aan de opgave van het vonnis te voldoen. Het kabinet 
heeft hierbij nadrukkelijk oog voor de samenhang met de opgave van de 
stikstofproblematiek. Beide opgaven vragen immers om actie op korte termijn en 
in alle sectoren van de samenleving zijn maatregelen nodig om beide opgaven te 
realiseren. Het kabinet streeft naar een evenwichtige inzet van maatregelen over 
verschillende sectoren: het is voor het effect op een bedrijf, een ondernemer of 
een burger immers niet relevant voor welk specifieke doel een maatregel 
genomen moet worden; het is vooral van belang wat van hem of haar gevraagd 
wordt en hoe de overheid hier ondersteuning bij biedt.   
Pagina 1 van 12
