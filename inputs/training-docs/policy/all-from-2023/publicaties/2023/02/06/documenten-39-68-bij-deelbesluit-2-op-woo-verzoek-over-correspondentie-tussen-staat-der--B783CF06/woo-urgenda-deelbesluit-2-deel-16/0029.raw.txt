67
Kamerbrief – Uitvoering Urgendavonnis 
MCKE 24 maart 2020 
Geachte Voorzitter, 
Op 20 december 2019 heeft de Hoge Raad arrest gewezen in het cassatieberoep van de Staat in de 
procedure tussen Stichting Urgenda en de Staat. Het cassatieberoep van de Staat is door de Hoge 
Raad verworpen. Als gevolg hiervan is het reductiebevel dat de rechtbank Den Haag aan de Staat 
heeft opgelegd onherroepelijk geworden. Dit bevel houdt in dat de Staat eraan gehouden is het 
gezamenlijke volume van de jaarlijkse Nederlandse emissies van broeikasgassen eind 2020 met 
minimaal 25% te verminderen ten opzichte van 1990. 
Met voorliggende brief informeert het kabinet u over de aanvullende maatregelen die worden 
genomen om aan de opgave van het vonnis te voldoen. Het kabinet heeft hierbij nadrukkelijk oog 
voor de samenhang met de opgave van de stikstofproblematiek. Beide opgaven vragen immers om 
actie op korte termijn en in alle sectoren van de samenleving zijn maatregelen nodig om beide 
opgaven te realiseren. Het kabinet streeft naar een evenwichtige inzet van maatregelen over 
verschillende sectoren: het is voor het effect op een bedrijf, een ondernemer of een burger immers 
niet relevant voor welk specifieke doel een maatregel genomen moet worden; het is vooral van 
belang wat van hem of haar gevraagd wordt en hoe de overheid hier ondersteuning bij biedt.   
De aanvullende maatregelen die het kabinet treft moeten uiteraard ook bezien worden in het licht 
van de impact van het Coronavirus. In Nederland zijn in dit kader vergaande en ingrijpende 
maatregelen getroffen, die een forse impact hebben op de samenleving en op het dagelijks leven 
van alle inwoners in Nederland. Het is evident dat de uitbraak van het coronavirus ook impact zal 
hebben op de mondiale, Europese en Nederlandse economie, en daarmee mogelijk ook voor de 
ontwikkeling van de CO2-uitstoot. Het effect daarvan is nu nog moeilijk te voorspellen.  
De ontwikkelingen rondom het Corona-virus ontslaan het kabinet niet van haar verantwoordelijk-
heid om uitvoering te geven aan het vonnis. De aanvullende maatregelen die het kabinet in dit 
kader treft leiden mogelijk op beperkte schaal tot nieuwe economische activiteit. Het kabinet 
streeft er nadrukkelijk naar om bedrijven, bij de te nemen maatregelen, niet extra te belasten.   
Mede namens de minister van Binnenlandse Zaken en Koninkrijksrelaties, de minister van 
Landbouw, Natuur en Voedselkwaliteit en de minister voor Milieu en Wonen, licht ik in deze brief 
1
toe hoe het kabinet invulling wil geven aan de uitvoering van het vonnis. In deze brief zal ik 
achtereenvolgens ingaan op de omvang van de aanvullende opgave aan de hand van de meest 
recente ramingen van het Planbureau voor de Leefomgeving (PBL), de uitgangspunten van het 
kabinet voor de uitwerking van maatregelen, een beschrijving van de maatregelen die het kabinet 
wil inzetten om aan het Urgenda-vonnis te voldoen en een toelichting op het vervolgproces.  
Reductieopgave 
Om uitvoering te geven aan het Urgenda-vonnis moet 25% broeikasgasreductie worden 
gerealiseerd in 2020 ten opzichte van 1990. Het kabinet baseert zich voor het vormgeven van haar 
klimaatbeleid op de ramingen van het PBL. In de Klimaat- en Energieverkenning (KEV) 2019 
raamde het PBL de verwachte emissiereductie in 2020 op 23%, met een onzekerheidsbandbreedte 
van 19 – 26% (Kamerstuk 32 813, nr. 400). Daarmee bedroeg de reductieopgave voor uitvoering 
van het vonnis, zonder rekening te houden met nagenoeg alle maatregelen die het kabinet op 28 
juni had aangekondigd (Kamerstuk 32 813 nr. 341), op basis van de middenwaarde nog ca. 5 
Mton. Bij het uitkomen van de KEV 2019 heeft het kabinet aanvullende maatregelen aangekondigd 
die ook in 2020 en daarna tot extra CO -reductie leiden. 
2
1
 Hiermee voldoe ik tevens aan de moties van het lid Sienot en Dik Faber om aan te geven met welk plan het 
kabinet uitvoering geeft aan het vonnis (Kamerstuk 35 236, nr. 10), het lid van der Lee, om voor 1 april een 
aanvullend pakket te presenteren (Kamerstuk 35 236, nr. 7), het lid van Raan om het risico te minimaliseren 
dat de ondergrens van minimaal 25% CO -reductie in 2020 gemist zou worden (Kamerstuk 35 235, nr. 6), en 
2
een toezegging uit het Wetgevingsoverleg Urgenda op 27 november 2019 om het effect van de maatregelen die 
het kabinet heeft ingezet om uitvoering te geven aan het Urgenda-vonnis te verfijnen.
