Bijlage 1-Toelichting maatregelen
Op de volgende pagina's wordt een korte toelichting gegeven van de voorgestelde maatregelen.
1. Normering lease zakelijk wagenpark vanaf 2024 of 2025
Context:
Personenauto's zijn voor circa de helft van de CO2 uitstoot van de sector mobiliteit verantwoordelijk. 
Dat staat gelijk aan 10% van de totale landelijke CO2 uitstoot in Nederland. De huidige 
fiscale/financiële stimuleringsmaatregelen van emissievrije personenauto's stoppen in 2025. De 
ambitie van het Klimaatakkoord die in het Coalitieakkoord is bevestigd (100% zero emissie 
nieuwverkoop in 2030) wordt nu niet gehaald (54% als FF55-maatregelen worden aangenomen, 
anders 42% conform modelberekeningen voor de KEV 2021).
Eind 2021 waren er ca. 910.000 personenauto's op naam van een bedrijf (exclusief private lease) in 
het Nederlandse personenwagenpark van 8,9 miljoen personenauto's. Hiervan waren er ca. 174.000 
(19%) reeds volledig emissieloos. Ca. 736.000 (81%) personenauto's nog niet. Hoewel het aandeel 
zakelijk gereden personenauto's in het wagenpark relatief laag is (10%) leggen deze voertuigen 
relatief gezien wel de meeste kilometers op jaarbasis af (ca. 20% van het totaal aantal 
autokilometers). Versnelde vergroening van dit deel van het wagenpark is daarom van groot belang. 
Daarnaast blijft de ingroei van zakelijke nieuwe emissievrije auto's in Nederland van belang omdat 
deze auto's na de leaseperiode doorstromen naar de gebruikte markt waardoor de hele autovloot op 
termijn verschoond wordt. Tot slot draagt de maatregel bij het nakomen van de ambitie van het 
kabinet om in 2030 alle nieuw verkochte personenauto's emissieloos te laten zijn.
De voorgestelde maatregel omhelst een normering van (grote) werkgevers zodat vanaf 2024 of 2025 
alle nieuwe zakelijke personenauto's (eigen vloot en zakelijke leaseauto's) emissievrij zijn. Of een 
dergelijke maatregel juridisch überhaupt kan worden geïntroduceerd en als dat mogelijk zou zijn ook 
voor alle werkgevers of alleen grote werkgevers (bijv >50 werknemers of > 100 werknemers) is nog 
onderwerp van een juridisch onderzoek (zie hieronder).
Toelichting maatregel:
Om normering vorm te geven wordt nu gedacht aan twee routes:
i. Normering via de omgevingswet (Besluit Activiteiten Leefomgeving)
De voorgestelde maatregel omhelst een normering van (grote) werkgevers (vanaf 50 of 100 
werknemers) zodat vanaf 2024 of 2025 alle nieuwe zakelijke personenauto's (eigen vloot en zakelijke 
leaseauto's) emissievrij zijn.
• Het juridisch onderzoek naar de normering via de omgevingswet is gestart. Dit onderzoek 
moet uitwijzen in hoeverre normering via de omgevingswet mogelijk is en zal eind juli/begin 
augustus afgerond zijn. Hierbij wordt ook onderzocht of een dergelijke normering mogelijk 
zou zijn voor alle werkgevers of alleen voor de grotere grote werkgevers (bijv. >50 
werknemers of > 100 werknemers). Tot slot worden ook de mogelijke uitwijkeffecten in 
kaart gebracht (als gevolg van een hogere fiscale bijtelling voor berijders ontstaat mogelijk 
een uitwijk naar onttrekken privégebruik, mobiliteitsbudgetten of km-vergoeding met 
vervuilende privé auto).
• Naast het juridisch onderzoek is ook de doorrekening van de budgettaire en CO2 effecten 
gestart.
ii. Normering via beperking van fiscale aftrekmogelijkheden van conventionele personenauto's 
(a la België).
Het ministerie van Financiën onderzoekt in het verlengde van de tussenevaluatie EV de 
mogelijkheden van normering via de fiscale route. Dit conform een toezegging aan de Kamer van het 
vorige kabinet. Hierover zal dit najaar meer duidelijk worden. In afwachting van dit onderzoek is
4
