DIRECTIE DEU 
PROCES: NFRP-Matra programma 
TOELICHTING / WETTELIJKE GRONDSLAG: Het NFRP-Matra programma ondersteunt de (potentiële) 
kandidaat-lidstaten en de landen van het Oostelijk Partnerschap. Het programma is bedoeld om 
landen aan de randen van de Europese Unie te helpen met de versterking van hun rechtsstaat en 
democratie. Een sterkere democratie en rechtsstaat zorgen voor meer stabiliteit in deze landen. 
Landen die willen toetreden tot de EU moeten voldoen aan strenge voorwaarden, zoals de 
Kopenhagencriteria. Sommige landen in de Oostelijk Partnerschapsregio hebben een 
associatieakkoord getekend met de EU. Daaraan zijn ook strenge voorwaarden verbonden. Met 
NFRP-Matra helpt Nederland deze landen stappen te zetten om op termijn aan deze voorwaarden te 
kunnen voldoen. Vaak moeten deze landen stappen nemen op het gebied van: 
- de aanpak van corruptie en georganiseerde misdaad; 
- hervorming van de rechterlijke macht en het ambtenarenapparaat; 
- de positie van minderheden (denk onder andere aan homo’s en lesbiennes (LBGTI) en aan Roma); 
- fundamentele vrijheden, zoals persvrijheid; 
- versterken van het partijenstelsel. 
Nederland ondersteunt met het Matra-programma projecten van overheden, lokale organisaties en 
politieke partijen. De Matra samenwerking moet aanvullend zijn op de activiteiten van de Europese 
Commissie in die landen.  
De verwerking is noodzakelijk voor de behartiging van de gerechtvaardigde belangen van de 
verwerkingsverantwoordelijke of van een derde. 
PERSOONSGEGEVENS: nationaliteit, geboorteplaats. 
 
DIRECTIE DIE 
PROCES: Sanctielijsten. Personen voordragen om op sanctielijst geplaatst te worden met als doel:  
Bevriezen van tegoeden in Europa - Inreis verbod voor de Europese Unie (zie ook DVB) 
TOELICHTING / WETTELIJKE GRONDSLAG: Artikel 2 lid 2 AVG: “Deze verordening is niet van 
toepassing op de verwerking van persoonsgegevens: […] b) door de lidstaten bij de uitvoering van 
activiteiten die binnen de werkingssfeer van titel V, hoofdstuk 2, VEU vallen”. 
De rechtsbasis van EU-sancties is artikel 29 van het Unieverdrag en dat valt binnen titel V, hoofdstuk 
2 van het verdrag. Hierom hoeft deze verwerking niet als verwerking opgenomen te worden in ons 
verwerkingsregister. Om discussies hierover te voorkomen in de toekomst, wordt deze verwerking 
niet verwijderd uit het register. De verwerking wordt geaccordeerd door de plv. directeur van DIE en 
hoeft verder niet bijgehouden te worden zolang bovengenoemd wetsartikel van kracht is. 
De verwerking is noodzakelijk voor de vervulling van een taak van algemeen belang of van een taak 
in het kader van de uitoefening van het openbaar gezag dat aan de verwerkingsverantwoordelijke is 
opgedragen. 
PERSOONSGEGEVENS: geboorteplaats, nationaliteit, foto, ID of kopie 
 
PROCES: Task Force verscherpt toezicht op studenten en onderzoekers in gevoelige onderwijs- en 
Onderzoeksgebieden.  
TOELICHTING / WETTELIJKE GRONDSLAG: Verscherpt toezicht dat ziet op een zorgvuldige en non-
discriminatoire wijze toetsen van studenten en onderzoekers in gevoelige onderwijs en 
onderzoeksgebieden op een mogelijke relatie met het Iraanse ballistische raketprogramma om in te 
schatten of er een risico bestaat op overtreding van de EU Iran-sanctieverordening 267/2012. Omdat 
7
