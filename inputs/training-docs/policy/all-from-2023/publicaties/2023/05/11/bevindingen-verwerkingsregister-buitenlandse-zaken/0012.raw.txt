overheid. Als mensen erop worden gezet of eraf worden gehaald, dan wordt dat in de Staatscourant 
geplaatst. De verwerking is noodzakelijk voor de vervulling van een taak van algemeen belang of van 
een taak in het kader van de uitoefening van het openbaar gezag dat aan de 
verwerkingsverantwoordelijke is opgedragen. De juridische basis is de sanctieregeling terrorisme uit 
2007. Daarnaast is de verwerking op basis van een taak van algemeen belang of openbaar gezag en 
behartiging van de gerechtvaardigde belangen, namelijk het voorkomen van terrorismefinanciering. 
PERSOONSGEGEVENS: nationaliteit , geboorteplaats, foto, ID of kopie 
 
 
DIRECTIE DPG 
PROCES: Behandeling Decoratieverzoeken (Onderscheidingen) 
TOELICHTING / WETTELIJKE GRONDSLAG: Het ministerie van Buitenlandse Zaken behandelt (1) 
decoratieverzoeken voor Koninklijke Onderscheidingen voor Nederlanders en buitenlanders, die in 
het buitenland wonen, (2) aanvragen voor het “Ereteken van Verdienste van het ministerie van 
Buitenlandse Zaken”, (3) Toekenning van de Herinneringsmedaille Buitenlandse Bezoeken en (4) 
aanvragen voor het Ereteken van Erkenning van het Ministerie van Buitenlandse Zaken. Deze 
verzoeken dienen te worden aangevraagd met het daarvoor bestemde aanvraagformulier. De 
verwerking is noodzakelijk voor de vervulling van een taak van algemeen belang of van een taak in 
het kader van de uitoefening van het openbaar gezag dat aan de verwerkingsverantwoordelijke is 
opgedragen. M.b.t. de Koninklijke Onderscheidingen voor Nederlanders en buitenlanders, die in het 
buitenland wonen is het ter uitvoering van het Koninklijk Besluit (KB) van 3 juni 1844, waarbij De 
Kanselarij der Nederlandse Orden (KNO) is ingesteld. Voor de andere onderscheidingen geldt het BZ 
Organisatiebesluit van juli 2022 waar in artikel 5, eerste lid onderdeel d, o.a. is bepaald: 
"DPG vervult protocoltaken, inclusief het regeringsprotocol". 
Hieronder valt ook het Decoratieproces (onderscheidingen). 
PERSOONSGEGEVENS: nationaliteit, geboorteplaats 
 
PROCES: PROBAS, Protocollaire basisadministratie 
TOELICHTING / WETTELIJKE GRONDSLAG: Binnen het ministerie is de Directie Protocol en 
Gastlandzaken (DPG) verantwoordelijk voor de beleidsmatige aansturing en de operationele 
uitvoering van het kabinetsbeleid Nederland Gastland, waaronder het aanspreekpunt binnen 
Nederland voor het corps diplomatique (diplomatieke missies, d.w.z. m.n. ambassades en 
consulaten) en de Palestijnse Missie) en de in Nederland gevestigde internationale organisaties 
(IO’s). Ingevolge de toepasselijke verdragen  zijn diplomatieke missies en IO’s verplicht de personen 
die voor hen werkzaam zijn, alsmede de personen behorend tot hun huishouding (gezinsleden en 
particuliere bedienden), aan te melden bij het ministerie. Deze zogeheten groep van 
geprivilegieerden omvat dus de personen met diplomatieke immuniteit of met daaraan 
gelijkgestelde status. Het ministerie is naar aanleiding van het bovenstaande dus verdragsrechtelijk 
verplicht de aangemelde privilegieerden te registreren, hetgeen wordt gedaan in de Protocollaire 
basisadministratie (PROBAS). De minister van Buitenlandse Zaken is in de ‘Beleidsregels PROBAS’ 
voor de registratie in PROBAS aangewezen als de verantwoordelijke autoriteit . Daarmee is de 
minister aan te merken als de verwerkingsverantwoordelijke zoals bedoeld in de AVG  wat betreft de 
verwerking van persoonsgegevens in PROBAS. In artikel 4 van de ‘Beleidsregels PROBAS’ zijn de 
diverse (bijzondere) persoonsgegevens vermeld die geregistreerd dienen te worden.  
De registratie van deze persoonsgegevens is noodzakelijk om de (fiscale) privileges en 
(strafrechtelijke) immuniteiten van de geprivilegieerden te verzekeren en de verdragsverplichtingen 
van Nederland na te komen. De digitale foto is noodzakelijk voor het identificeren van de 
geprivilegieerden en voor opname op het geprivilegieerdendocument (een WID-document ). 
12
