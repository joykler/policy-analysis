Ministerie van Volksgezondheid, Welzijn en Sport 
 
 
 
1. Bijzondere uitkering Saba voorzieningen in sociale domein 2022 en 2023 
 
Ministerie Realisatie 2022 Begroting 2023 Begroting 2024 Begroting 2025 Begroting 2026 Begroting 2027 
VWS € 483.385 € 1.275.823 - - - - 
 
Ontvanger 
Openbaar lichaam Saba 
 
Beschrijving  
Om de continuïteit van de huidige uitvoering en voorzieningen in het sociale domein van Saba te 
waarborgen is er een bijzondere uitkering verstrekt aan het OLS. Het raakt aan diverse 
(gezamenlijke) beleidsdoelstellingen en akkoorden: convenant actieplan 13+, bestuursakkoord 
Huiselijk Geweld en Kindermishandeling, versterken eerstelijns jeugd- en gezinszorg en 
voorzieningen op maatschappelijke ondersteuning om mensen langer zelfstandig te kunnen laten 
wonen. Omdat er nog geen volledig zicht is op de voorzieningen en personele inzet met de 
bijbehorende kosten is er gekozen voor een bijzondere uitkering. VWS is voornemens om de 
middelen daarna toe te voegen aan de vrije uitkering.  
 
Realisatie 
Hierover zijn nog geen gegevens. Verantwoording van de besteding volgt in het jaarverslag van 
het openbaar lichaam over 2022.  
 
 
2. Bijzondere uitkering Veiligheidswet BES 2019 tm 2023 
 
Ministerie Realisatie 2022 Begroting 2023 Begroting 2024 Begroting 2025 Begroting 2026 Begroting 2027 
VWS € 93.812  € 93.457 - - - - 
 
Ontvanger 
Openbaar lichaam Bonaire: € 46.906 (2022)  
Openbaar lichaam Saba: € 23.453 (2022) 
Openbaar lichaam Sint Eustatius: € 23.453 (2022) 
 
Beschrijving  
Op grond van de Veiligheidswet BES verstrekt VWS aan de openbare lichamen een bijdrage om de 
kosten te dekken voor de organisatie van de geneeskundige hulpverlening. Het gaat hierbij om 
bijvoorbeeld personeel ten behoeve van rampenbestrijding en crisisbeheersing. 
 
Realisatie 
Er vinden periodieke overleggen plaats met de openbare lichamen om de voortgang te monitoren. 
De financiële verantwoording verloopt via de jaarrekening van de openbare lichamen. Niet-bestede 
middelen worden teruggevorderd of verminderd met de aanvraag voor het volgende 
begrotingsjaar. 
 
29
