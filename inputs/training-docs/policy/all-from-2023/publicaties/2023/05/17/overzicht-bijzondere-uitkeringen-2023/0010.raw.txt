Beschrijving  
Met de benoeming van eilandgedeputeerden op 4 oktober jl. is een belangrijke stap gezet richting 
het herstel van reguliere bestuurlijke verhoudingen op Sint Eustatius. De bestuurlijke ingreep is 
erop gericht om het openbaar lichaam in staat te stellen zijn taken naar behoren uit te voeren. 
Daarvoor is een robuust ambtenarenapparaat en een doorontwikkelde organisatie nodig, met de 
juiste voorzieningen en gestroomlijnde werkprocessen. Om dit te bereiken zijn investeringen nodig 
en het OLE heeft BZK/DGKR op 8 november 2022 verzocht om een bijdrage om de additionele 
transitie- en organisatiekosten voortkomend uit de bestuurlijke ingreep te kunnen dekken. Deze 
transitie- en organisatiekosten bestaan o.a. uit het toetsen van vanuit de ingreep geoptimaliseerde 
werkprocessen door een externe consultant, de tijdelijke inhuur van fte ter ondersteuning van de 
gedeputeerden, materiële kosten voor huisvesting van gedeputeerden, het updaten van het 
personeelsbeleid en kosten van de Rekenkamer Sint Eustatius. 
 
Realisatie 
Vanuit het beschikbare budget is er een toets uitgevoerd op de vanuit de ingreep geoptimaliseerde 
werkprocessen, extra fte aangetrokken ter ondersteuning van de gedeputeerden en is de 
huisvesting voor de gedeputeerden bekostigd. Het personeelsbeleid is geüpdatet en het beleid 
voor benoeming, bevordering, schorsing en ontslag van ambtenaren (conform artikel 168 lid 2 van 
de Wet openbare lichamen Bonaire, Sint Eustatius en Saba) is in gebruik genomen de dag van de 
inwerkingtreding van artikel 14 van de Wet herstel voorzieningen Sint Eustatius per Koninklijk 
Besluit van 15 maart jl. Ook zijn er vanuit deze bijdrage verplichtingen aangegaan voor het 
financieren van het Rekenkamerpersoneel, conform de Wet herstel voorzieningen Sint Eustatius. 
 
 
 
  
10
