Beschrijving 
In oktober 2021 is een intentieovereenkomst getekend tussen OCW en het openbaar lichaam 
Bonaire (OLB) om een start te maken de modernisering van de bibliotheek. Aan de hand hiervan 
heeft het OLB een plan van aanpak opgesteld. Hiervoor heeft OCW een bedrag van € 300.000 
gereserveerd, gebaseerd op ondersteuning van bibliotheken vanuit de motie Asscher. Caribisch 
Nederland kwam eerder daarvoor niet in aanmerking, maar dit is voor Bonaire ondervangen met 
de aparte intentieovereenkomst.  
 
In het coalitieakkoord is voor 2022, 2023 en 2024 een extra budget voor de bibliotheken in 
Caribisch Nederland gereserveerd, zodat op we deze wijze een extra impuls kunnen geven aan de 
bibliotheken. Het betreft dus vooralsnog geen structurele ophoging, maar een inhaalslag dat uit de 
begroting komt van OCW/directie Media en Creatieve Industrie. Ook wordt met de openbare 
lichamen van Saba en Sint Eustatius gekeken naar een planvorming passend bij hun bibliotheken. 
 
Realisatie 
In 2022 is een extern bureau aangesteld door het OLB om een haalbaarheidsonderzoek te 
verrichten voor de (nieuwe) bibliotheek. Daarnaast is een externe partij aan de slag gegaan met 
het opstellen van een meerjarenplan voor de bibliotheek. De uitgaven voor 2022 zijn daarmee 
uitgekomen op een totaalbedrag van € 94.000. Voor 2023 zal het resterende bedrag met name 
worden ingezet voor het aanstellen van 2 FTE, gedurende 2 jaar, voor de implementatie van de 
Bibliotheek op school en Boekstart in de Kinderopvang. Indien er nog financiële middelen 
beschikbaar blijven, willen zij dit inzetten ten behoeve van de doorontwikkeling van de bibliotheek. 
Het OLB dient hiervoor officieel verzoek in bij OCW, omdat het voor het resterende bedrag van  
€ 206.000 gaat om een herbestemming binnen het plan van aanpak. 
 
 
 
  
21
