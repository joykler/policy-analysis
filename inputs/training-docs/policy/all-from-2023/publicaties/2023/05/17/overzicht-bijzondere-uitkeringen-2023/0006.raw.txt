“families qualifying for extraordinary benefit and applying for a new household item, will receive an 
energy saving version of that household item”. 
 
Realisatie 
Uitvoering vanaf eind 2022 en in 2023 en 2024. 
 
 
8. Bijzondere uitkering Bonaire ‘Bestuurlijke werkafspraken 2022-2023’ 
 
Realisatie 2022 Begroting 2023 Begroting 2024 Begroting 2025 Begroting 2026 Begroting 2027 
Ministerie 
 
BZK € 3.900.000 € 1.440.000 - - - - 
 
Ontvanger 
Openbaar lichaam Bonaire 
 
Omschrijving  
In de bestuurlijke werkafspraken 2022-2023 zijn afspraken gemaakt over de inzet van het 
Openbaar Lichaam Bonaire op drie prioritaire thema’s: 1) Sociale agenda; 2) 
Organisatieontwikkeling en dienstverlening; en 3) Ruimtelijke ontwikkeling en economie. Na 
ondertekening van de afspraken heeft BZK de overeengekomen middelen in de zomer van 2022 
aan het OLB ter beschikking gesteld. Deze bijzondere uitkering vloeit voort uit de structurele 
middelen van het ministerie van BZK voor het versterken van de uitvoeringskrachten en de posten 
‘eilandelijke achterstanden’ en ‘prioriteiten regeerakkoord’ uit de zogeheten CN-envelop. 
 
Realisatie 
In week 31 van 2022 is het eerste deel van de middelen aan het openbaar lichaam verstrekt.  
De middelen worden breed ingezet voor de onderliggende acties van vijf onderdelen van de 
bestuurlijke werkafspraken: 
1) De sociale agenda “Kansen voor allen” en de verdere uitvoering van het armoedebeleid 
(raming € 1 mln.) 
2) De integrale wijkontwikkeling (raming € 1,4 mln.) 
3) De versterking van de uitvoeringskracht (raming € 667.000 structureel en € 993.000 
incidenteel) 
4) Het verbeteren van het financieel beheer (raming € 500.000)  
5) De versterking van de juridische advisering (raming € 740.000). 
In week 2 van 2023 is het resterende bedrag voor de uitvoering van de bestuurlijke werkafspraken 
ter beschikking gesteld. Over de voortgang van de afspraken bent u in de brief van 21 maart 2023 
geïnformeerd (Kamerstukken II 2022/23, 36200 IV, nr. 58). Verantwoording over de besteding 
van de middelen verloopt via de jaarrekening. Daarnaast wordt u geïnformeerd over de afronding 
van de bestuurlijke werkafspraken in 2023. 
 
 
9. Bijzondere uitkering Afsprakenakkoord Sint Eustatius 2022-2023 
 
Ministerie 
Realisatie 2022 Begroting 2023 Begroting 2024 Begroting 2025 Begroting 2026 Begroting 2027 
BZK € 3.960.000 - - - - - 
 
 
6
