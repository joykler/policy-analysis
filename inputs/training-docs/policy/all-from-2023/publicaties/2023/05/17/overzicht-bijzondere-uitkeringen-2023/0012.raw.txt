Ministerie van Infrastructuur en Waterstaat 
 
 
 
1. Bijzondere uitkeringen Caribisch Nederland ‘wegenprojecten BES-eilanden’ 
 
Ministerie Realisatie 2022 Begroting 2023 Begroting 2024 Begroting 2025 Begroting 2026 Begroting 2027 
IenW € 9.700.000 - € 4.000.000 € 4.206.000 € 5.206.000 € 5.258.000 
 
Ontvanger 
Sinds 2018 is er € 5 mln. per jaar beschikbaar voor de exploitatie van infrastructuur in Caribisch 
Nederland. Aan het budget hiervoor wordt elk jaar een extrapolatiejaar binnen het Mobiliteitsfonds 
aan de begroting van het ministerie van IenW toegevoegd. De verdeling van het jaarlijkse budget 
is € 2,75 mln. voor Bonaire, € 1,25 mln. voor Sint Eustatius en € 1 mln. voor Saba. 
 
Beschrijving  
De bijdragen worden in een meerjarenpakket per eiland gebundeld, zodat er activiteiten kunnen 
worden gecombineerd en kritische massa ontstaat. 
 
Saba heeft in 2022 totaal € 4 mln. ontvangen naar aanleiding van een aanvraag voor een 
meerjarig uitvoeringsprogramma 2022-2025. Het overgrote deel van de beschikte middelen wordt 
besteed aan beheer, onderhoud en aanleg van weginfrastructuur. Er is een klein deel dat wordt 
ingezet voor infrastructurele werkzaamheden aan de aansluitingen op de zeehaven en luchthaven. 
 
In 2022 is aan het openbaar lichaam Bonaire een bijzondere uitkering van € 5,7 mln. toegekend 
uit de structurele middelen voor 2024-2025 voor de wegen. De middelen worden gebruikt voor 
een verdere voortzetting van Beheersplan wegen 2017-2026 Bonaire en voor verbetering van 
wegen rondom scholen op Bonaire. 
 
In de jaarrekening van de eilanden, die krachtens artikel 28 van de Wet FinBES jaarlijks wordt 
opgesteld, wordt aangegeven welk bedrag is besteed en waaraan. Uit de jaarrekeningen moet de 
doelmatigheid en de doeltreffendheid van de besteding van de middelen blijken.  
 
Voor Sint Eustatius zijn geen middelen overgemaakt in 2022. Hier wordt gewerkt aan een 
meerjarig uitvoeringsprogramma van 2024-2027. 
 
Realisatie 
Informatie over de voortgang van de realisatie is (nog) niet ontvangen en wordt geleverd in de 
volgende voortgangsrapportage aan BZK.
