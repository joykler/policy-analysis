Beschrijving  
Om de continuïteit van de huidige uitvoering en voorzieningen in het sociale domein en Publieke 
Gezondheid van Bonaire te waarborgen is er een bijzondere uitkering verstrekt aan het OLB. De 
voorzieningen op het sociale domein raken aan diverse (gezamenlijke) beleidsdoelstellingen en 
akkoorden: Sport en preventieakkoord, bestuursakkoord Huiselijk Geweld en Kindermishandeling, 
versterken eerstelijns jeugd- en gezinszorg en voorzieningen op maatschappelijke ondersteuning 
om mensen langer zelfstandig te kunnen laten wonen. Omdat er nog geen volledig zicht is op de 
voorzieningen en personele inzet met de bijbehorende kosten is er gekozen voor een bijzondere 
uitkering. VWS is voornemens om de middelen daarna toe te voegen aan de vrije uitkering. 
 
Realisatie 
Verantwoording van de besteding volgt in het jaarverslag van het openbaar lichaam over 2023.  
 
 
9. Bijzondere uitkering Covid 2023 Caribisch Nederland 
 
Ministerie Realisatie 2022 Begroting 2023 Begroting 2024 Begroting 2025 Begroting 2026 Begroting 2027 
VWS - € 756.721 - - - - 
 
Ontvanger 
Openbaar lichaam Bonaire: € 568.827 
Openbaar lichaam Saba: € 93.947 
Openbaar lichaam Sint Eustatius: € 93.947 
 
Beschrijving  
De bijzondere uitkering Covid stelt de GGD’en in Caribisch Nederland in staat om de Covid-
werkzaamheden, onderdeel van de wettelijke taken op het gebied van infectieziektebestrijding, uit 
te voeren. Het gaat bijvoorbeeld om testen, bron- en contactonderzoek en 
(herhaal)vaccinatiecampagnes. Het betreft werkzaamheden die waarschijnlijk alleen nog in 2023 
worden uitgevoerd. De verwachting is dat Covid-werkzaamheden in 2024 gering zullen zijn, en 
onderdeel van de reguliere GGD-taken worden. ZJCN heeft Covid-middelen voor publieke 
gezondheid in 2023 op de begroting staan. Via bijzondere uitkeringen worden deze middelen naar 
de openbare lichamen overgeheveld.  
Realisatie 
Verantwoording van de besteding volgt in het jaarverslag van het openbaar lichaam over 2023.
