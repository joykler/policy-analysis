Beschrijving  
Onder de Tijdelijke wet taakverwaarlozing Sint Eustatius van 2018 en diens vervanger de Wet 
herstel voorzieningen Sint Eustatius (2020) is er vanaf 2018 in plaats van een gezaghebber, een 
regeringscommissaris en een plaatsvervangend regeringscommissaris van Sint Eustatius benoemd. 
Volgens artikel 2 van de Wet herstel voorzieningen Sint Eustatius is een regeringscommissaris en 
een plaatsvervangend regeringscommissaris benoemd voor de periode die eindigt op de dag 
waarop de gezaghebber bij koninklijk besluit is benoemd. 
 
Realisatie 
De salariskosten van de regeringscommissaris van 1 januari 2022 tot 31 december 2022 
bedroegen $ 171.757,02 en de salariskosten van de plaatsvervangend regeringscommissaris van  
1 januari 2022 tot 31 december 2022 (inclusief onder meer huisvesting- en transportkosten) 
bedroegen $ 184.446,56 en zijn gebaseerd op de bezoldiging, tegemoetkomingen en andere 
voorzieningen zoals benoemd in het Bezoldigingsbesluit.  
 
 
13. Bijzondere uitkering Sint Eustatius voor aankoop grond  
 
Ministerie Realisatie 2022 Begroting 2023 Begroting 2024 Begroting 2025 Begroting 2026 Begroting 2027 
BZK € 1.694.915 - - - - - 
 
Ontvanger 
Openbaar lichaam Sint Eustatius 
 
Beschrijving  
De olieoverslagterminal GTI Statia heeft in 2022 een drietal percelen in de verkoop gezet. Het OLE 
heeft in een brief op 8 september 2022 benoemd dat het land vanuit strategisch oogpunt 
belangrijk is voor de bouw van voor middeninkomens betaalbare woningen, natuurbescherming en 
het toegankelijk maken van cultureel erfgoed. In diezelfde brief verzocht zij BZK/DGKR om het 
OLE in staat te stellen om de drie percelen grond aan te kopen. De staatssecretaris van BZK heeft 
daarin besloten om vanwege het belang van de desbetreffende grond voor de uitoefening van de 
publieke taak van het openbaar lichaam het OLE in staat te stellen om twee percelen land aan te 
kopen.  
 
Realisatie 
De akte van aankoop is op 29 september 2022 getekend. Het beschikbaar gestelde bedrag heeft 
tevens de makelaarskosten gedekt. 
 
 
14. Bijzondere uitkering transitiefase bestuurlijke ingreep Sint Eustatius 
 
Ministerie Realisatie 2022 Begroting 2023 Begroting 2024 Begroting 2025 Begroting 2026 Begroting 2027 
BZK € 746.610 - - - - - 
 
Ontvanger 
Openbaar lichaam Sint Eustatius
