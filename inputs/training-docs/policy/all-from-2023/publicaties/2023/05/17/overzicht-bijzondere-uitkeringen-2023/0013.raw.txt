2. Bijzondere uitkeringen voor de implementatie Search and Rescue organisatie aan 
Saba en Sint Eustatius 
 
Ministerie Realisatie 2022 Begroting 2023 Begroting 2024 Begroting 2025 Begroting 2026 Begroting 2027 
IenW - € 1.550.000 € 370.000 € 350.000 € 350.000 € 350.000 
 
Ontvanger 
Openbaar lichaam Saba en Sint Eustatius ieder respectievelijk: € 775.000, € 185.000 en  
€ 175.000. 
 
Beschrijving  
Uit onderzoek is gebleken dat op Saba en Sint Eustatius geen adequate hulpverlening op zee is in 
geval van een vliegtuigcrash. De coördinatie voor Search and Rescue (SAR) op de bovenwindse 
eilanden is belegd bij Martinique en de uitvoering daarvan (deels) bij de Kustwacht Caribisch 
Gebied. In de praktijk kan de Kustwacht niet altijd snel genoeg reageren met de beschikbare 
capaciteit. De aanvaartijd vanuit Sint Maarten duurt lang en de aanvliegtijd vanaf Curaçao nog 
langer. De eilanden voldoen daarmee niet aan de ICAO-eisen (Annex 14 en 12, Search and 
Rescue). Daarnaast raakt SAR in grote mate aan de internationale verplichtingen op maritiem 
gebied die in 2023 door IMO op haar naleving getoetst zullen worden. De openbare lichamen van 
Bonaire, Saba en Sint Eustatius zijn, volgens artikel 37 van de veiligheidswet BES, 
verantwoordelijk voor de organisatie van rampenbestrijding en crisisbeheersing. Op basis van de 
Wet Maritiem Beheer BES beperkt de genoemde verantwoordelijkheid voor de rampenbestrijding 
en crisisbeheersing zich niet alleen tot het land, maar heeft ook betrekking op de territoriale 
wateren.  
 
Realisatie 
In samenwerking met Caribisch Nederland (Saba en Sint Eustatius) is op initiatief van DGLM-
luchtvaart een uitgebreide studie gedaan naar inrichting van een SAR-organisatie. Deze 
uitgebreide studies zijn beschreven in de SAR-plannen van de eilanden, inclusief financiering. Deze 
plannen zullen via een uitkering op de eilanden worden uitgerold, inclusief een beheersorganisatie. 
Het ontbreekt de openbare lichamen op beide eilanden aan voldoende capaciteit en expertise om 
SAR-taken uit te voeren. Vanwege de internationale verplichtingen op het lucht- en maritieme 
domein en vanuit de insteek om een toekomstbestendige invulling te borgen, draagt DGLM (LV en 
MZ) op deze gebieden bij. De bijzondere doeluitkering zal worden gebruikt om op Saba en Sint 
Eustatius een beheersorganisatie in te richten waarbij over wordt gegaan op de aanschaf van SAR-
middelen (zoals een SAR-boot), inrichten van de organisatie (training, beheer/onderhoud en “good 
governance”), dit voor een langere periode.
