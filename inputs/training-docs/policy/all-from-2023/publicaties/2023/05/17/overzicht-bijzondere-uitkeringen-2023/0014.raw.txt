Ministerie van Justitie en Veiligheid 
 
 
 
1. Bijzondere uitkering als bijdrage in de kosten die voortvloeien uit de organisatie 
van de rampenbestrijding en crisisbeheersing en brandweerzorg BES’ 
 
Ministerie Realisatie 2022 Begroting 2023 Begroting 2024 Begroting 2025 Begroting 2026 Begroting 2027 
JenV € 300.000 € 300.000 € 300.000 € 300.000 € 300.000 € 300.000 
 
Sinds 2013 ontvangt elk van de openbare lichamen van het ministerie van Justitie en Veiligheid 
jaarlijks een bijzondere uitkering ad € 100.000 als bijdrage in de kosten van de organisatie van de 
rampenbestrijding en de crisisbeheersing en de brandweerzorg op grond van artikel 2, lid 1 van 
het Kostenbesluit Veiligheidswet BES.  
 
Realisatie 
De openbare lichamen dienen het bedrag te besteden in het kader van de rampenbestrijding, 
crisisbeheersing en brandweerzorg. De activiteiten lopen uiteen. Zo huurt Bonaire een bureau in 
om plannen te schrijven en oefeningen te organiseren, besteedt Saba het aan een crisismanager 
en oefeningen, en heeft Sint Eustatius het deels gebruikt om het Emergency Operations Center op 
te zetten.  
 
 
2. Bijzondere uitkering Zorg en Veiligheidshuis Caribisch Nederland 
 
Ministerie 
Realisatie 2022 Begroting 2023 Begroting 2024 Begroting 2025 Begroting 2026 Begroting 2027 
JenV, VWS, 
€ 152.115 - - - - - 
SZW, BZK 
 
Het openbaar lichaam Bonaire heeft mede namens de openbare lichamen Sint Eustatius en Saba 
een gezamenlijke aanvraag ingediend voor financiering van het Zorg- en Veiligheidshuis CN (ZVH).  
De verdeling ziet er als volgt uit: 
• Bonaire $ 128.000 (€ 117.274) 
• Sint Eustatius $ 22.000 (€ 20.156) 
• Saba $ 16.250 (€ 14.685) 
 
In lijn met de JenV Beleidsagenda Caribisch Nederland 2021-2025 wordt beoogd om de 
doorontwikkeling van het Zorg- en Veiligheidshuis op Bonaire, Sint Eustatius en Saba (ZVH) in 
2022 vorm te geven onder verantwoordelijkheid van deze openbare lichamen. 
 
De ontwikkeling van het ZVH CN was vóór 2022 belegd bij een stichting, waar een subsidierelatie 
mee werd onderhouden. In 2022 is het ZVH onder de verantwoordelijkheid van de openbare 
lichamen gebracht. Het is in deze fase van belang dat de doorontwikkeling zorgvuldig gebeurt en 
daar is sturing voor nodig, waardoor overheveling in de vrije uitkering nog niet aan de orde was. 
Deze uitkering was ook namens de andere betrokken departementen. Voor 2023 wordt dit niet 
meer middels een bijzondere uitkering geregeld.
