Ministerie van Onderwijs, Cultuur en Wetenschap  
 
 
 
1. Bijzondere uitkeringen Wet sociale kanstrajecten jongeren BES 
 
Ministerie Realisatie 2022 Begroting 2023 Begroting 2024 Begroting 2025 Begroting 2026 Begroting 2027 
OCW € 1.157.000 € 1.310.548 € 1.310.548 € 1.310.548 € 1.310.548 € 1.310.548 
 
Op grond van de Wet Sociale Kanstrajecten Jongeren BES krijgen jongeren tussen de 18 en 25 
jaar die (nog) geen startkwalificatie hebben behaald (en dus voortijdig schoolverlater zijn) en ook 
geen werk hebben, een scholingstraject aangeboden waarin zij hetzij terug naar regulier onderwijs 
worden begeleid om daar alsnog een diploma te behalen hetzij naar de arbeidsmarkt worden 
begeleid. De scholing bestaat voor een belangrijk deel uit basisvaardigheden en sociale 
vaardigheden, soms aangevuld met specifieke beroepsvaardigheden die nodig zijn om op de 
arbeidsmarkt te kunnen participeren dan wel om door te kunnen stromen naar beroepsonderwijs.  
Behalve de kosten van de scholingstrajecten is de uitkering ook bedoeld voor uitvoering van de 
wettelijke taken van de openbare lichamen ten aanzien van registratie, intake en monitoring van 
jongeren tussen 18-25 jaar (vergelijkbaar met de RMC-functie van gemeenten in Europees 
Nederland). 
 
Verdeling van het budget over de 3 eilanden is als onderstaand. Voor de begrotingsbedragen van 
2023-2027 is gerekend met een wisselkoers van 1,03 
• Bonaire: € 655.298 (2023-2027) 
• Sint Eustatius: € 409.531 (2023-2027) 
• Saba: € 245.719 (2023-2027) 
 
Realisatie 
De beschikbare middelen worden in de vorm van een bijzondere uitkering aan de openbare 
lichamen ter beschikking gesteld, de uitvoering van de scholingstrajecten ligt bij de zogenoemde 
SKJ-uitvoeringsorganisaties op de drie eilanden die gespecialiseerd zijn in scholing van specifieke 
doelgroepen (volwassenen). Jaarlijks nemen circa 100 jongvolwassenen deel aan een SKJ-traject. 
De middelen dekken de kosten van de scholing en daarnaast ontvangen deelnemers van het 
openbaar lichaam, afhankelijk van hun leefsituatie, soms een deelnemersvergoeding bijvoorbeeld 
voor de kosten van kinderopvang. 
 
 
2. Incidentele bijzondere uitkering onderwijshuisvesting Caribisch Nederland 
 
Ministerie Realisatie 2022 Begroting 2023 Begroting 2024 Begroting 2025 Begroting 2026 Begroting 2027 
OCW € 8.354.073 € 17.361.000 € 10.603.000 € 10.658.000 € 6.407.000 - 
 
Sinds 2012 werken het ministerie van OCW en de openbare lichamen van Bonaire, Sint Eustatius 
en Saba gezamenlijk aan de bouw en de renovatie van de PO- en VO-scholen op ieder van deze 
eilanden. Hoewel onderwijshuisvesting een taak van de openbare lichamen is, wordt met deze 
incidentele reeks beoogd het achterstallig onderhoud aan de schoolgebouwen in te halen.  
 
19
