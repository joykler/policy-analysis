In 2019 en 2020 zijn door de minister voor Primair en Voortgezet onderwijs en de openbare 
lichamen nieuwe onderwijshuisvestingsconvenanten voor de nog resterende huisvestingsprojecten 
getekend. Het voor de projecten door OCW ter beschikking gestelde incidentele budget wordt in 
tranches aan de openbare lichamen overgemaakt op basis van goedgekeurde plannen van aanpak, 
voortgang en liquiditeitsbehoefte. Verantwoording vindt achteraf plaats.  
 
Realisatie 
Op Bonaire is gewerkt aan de planvorming voor de schoolprojecten de Pelikaan en de SGB en de 
uitvoering van het project Kristu Bon Wardador. Op Saba wordt een masterplan 
onderwijshuisvesting uitgewerkt en op Sint Eustatius is eind 2021 gestart met de aanbesteding 
van het project Gwendoline van Putten. 
 
 
3. Bijzondere uitkering voor coronasteun aan culturele en creatieve sector Caribisch 
Nederland 
 
Ministerie Realisatie 2022 Begroting 2023 Begroting 2024 Begroting 2025 Begroting 2026 Begroting 2027 
OCW € 100.000 - - - - - 
 
Ontvanger 
Bonaire: € 55.000 
Saba: € 20.000 
Sint Eustatius: € 25.000 
 
Beschrijving 
Ten tijde van de coronacrisis heeft het kabinet in een aantal maatregelenpakketten steun verleend 
aan de culturele en creatieve sector in het Europese deel van Nederland. Ook op de eilanden was 
er behoefte aan extra ondersteuning, zodat de lokale culturele sector overeind bleef en kon 
werken aan herstel. Cultuur is immers een onmisbaar onderdeel van de samenleving.  
 
Realisatie 
Op basis van artikel 7 van de Wet op het Specifiek Cultuurbeleid is door middel van een bijzondere 
uitkering een bijdrage voor de ondersteuning van de lokale cultuursector gegeven. Het doel betrof 
het ondersteunen van de lokale culturele en creatieve sector in Caribisch Nederland en bijdragen 
aan het herstel van die sector na corona. Het gaat net als bij de Nederlandse gemeenten om een 
incidentele uitkering ter dekking van incidentele kosten die bijdragen aan herstel. 
 
 
4. Bijzondere uitkering voor modernisering van bibliotheken Caribisch Nederland 
 
Ministerie Realisatie 2022 Begroting 2023 Begroting 2024 Begroting 2025 Begroting 2026 Begroting 2027 
OCW € 300.000 € 2.000.000 € 2.000.000 - - - 
 
Ontvanger 
Openbaar lichaam Bonaire: € 300.000 (2022)
