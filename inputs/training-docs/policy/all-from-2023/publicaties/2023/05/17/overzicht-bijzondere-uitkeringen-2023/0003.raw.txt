Ministerie van Binnenlandse Zaken en Koninkrijksrelaties 
 
 
 
1. Bijzondere uitkering Bonaire voor de aanleg infrastructuur voor sociale 
woningbouw  
 
Ministerie Realisatie 2022 Begroting 2023 Begroting 2024 Begroting 2025 Begroting 2026 Begroting 2027 
BZK/VRO -  € 769.000 - - - - 
 
Ontvanger 
Openbaar lichaam Bonaire 
 
Beschrijving 
Om te kunnen voorzien in de grote en dringende behoefte aan voldoende sociale huisvesting op 
Bonaire en tegemoet te komen aan de huidige woningnood, bouwt de lokale woonstichting FCB 
500 nieuwe sociale huurwoningen. De financiering van de benodigde infrastructuur door het 
openbaar lichaam Bonaire is een knelpunt gebleken. Deze bijzondere uitkering dient als een 
vliegwiel voor het financieren van de overige benodigde infrastructuur. 
 
Realisatie 
Het gaat hierbij om het bouwklaar maken van de omgeving (inclusief aanleg wegen, elektra, 
water, etc.). Daarom is hiervoor sinds 2019 in verschillende tranches geld (€ 2,5 mln.) 
beschikbaar gesteld vanuit de Regio Envelop LNV. In 2021 was de vorige tranche. In 2023 wordt 
de laatste tranche van € 769.000 overgemaakt. 
 
 
2. Bijzondere uitkering Bonaire voor het verlagen van huurlasten 
 
Ministerie 
Realisatie 2022 Begroting 2023 Begroting 2024 Begroting 2025 Begroting 2026 Begroting 2027 
BZK/VRO € 864.149 - - - - - 
 
Ontvanger 
Openbaar lichaam Bonaire 
 
Beschrijving  
BZK/VRO heeft een bijdrage verstrekt voor het structureel verlagen van de huurlasten in de 
sociale huursector (verhuurdersubsidie 2022) en een voorschot voor de eerste 3 maanden van de 
verhuurdersubsidie 2023. 
 
Realisatie 
In 2022 heeft Bonaire een bedrag van € 648.112 ontvangen voor de verhuurdersubsidie 2022 en 
een bedrag van € 216.037 als voorschot voor de verhuurdersubsidie 2023.
