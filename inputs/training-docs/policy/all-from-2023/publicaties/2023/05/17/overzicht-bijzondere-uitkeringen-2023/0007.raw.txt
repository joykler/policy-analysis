Ontvanger 
Openbaar lichaam Sint Eustatius 
 
Beschrijving  
In 2022 zijn er in het Regeerakkoord afspraken gemaakt o.a. het verhogen van het sociaal welzijn, 
het verbeteren van de leefbaarheid en het versterken van bestuurs- en uitvoeringskracht in 
Caribisch Nederland. Hiervoor zijn de middelen in de zgn. CN-envelop beschikbaar gesteld. In het 
Afsprakenakkoord Sint Eustatius 2022-2023 is uitgewerkt op welke wijze Sint Eustatius deze 
afspraken wil uitvoeren en op welke wijze zij de CN-envelop willen inzetten om deze afspraken uit 
te kunnen voeren. Het bedrag voor 2022 zal met name worden ingezet voor het in huis halen van 
de nodige capaciteit voor het bouwen aan een duurzame, veerkrachtige en robuuste ambtelijke 
organisatie. Tevens heeft het OLE aangegeven dit geld o.a. in te willen zetten voor de renovatie 
van bestaande sociale huisvesting, een belangrijk wegenproject en werkzaamheden aan de 
klifwand. Het OLE heeft dit onderverdeeld in vier thema’s: welzijn, welvaart, circulariteit en goed 
bestuur. De bijdrage bestaat uit €1,3 mln. voor infrastructuur en werkzaamheden aan de klifwand, 
€1 mln. voor het wegwerken van eilandelijke achterstanden en €1,6 mln. voor het versterken van 
de uitvoeringskracht. 
 
Realisatie 
Een deel van de bijdrage voor het Afsprakenakkoord is momenteel uitgegeven aan de door het 
OLE benoemde kostenposten. Dit gaat met name om ca. €0,7 mln. voor het renoveren van 
bestaande sociale huisvesting en bijbehorende uitvoeringskracht (een projectmanager en een 
uitvoerend manager voor sociale huisvesting). Ook is de nodige fte aangetrokken, zoals een 
inkoopmanager, een inkoopmedewerker, een administratief medewerker en extra ondersteuning 
voor het Bureau Bestuursondersteuning. Daarnaast zijn de nodige investeringen gedaan voor het 
versterken van het ambtelijk apparaat, zoals een budget voor het aantrekken van (jonge) 
talenten, de bekostiging van ICT-middelen voor medewerkers van het OLE en de uitbreiding van 
het cursusaanbod van de Statia Academy. Over de voortgang van de afspraken bent u in de brief 
van 21 maart 2023 geïnformeerd (Kamerstukken II 2022/23, 36200 IV, nr. 58). Zo heeft Sint 
Eustatius gynaecologische zorg mogelijk gemaakt op het eiland, wordt de dienstverlening op 
arbeidsbemiddeling geïntensiveerd en is in het kader van cultureel erfgoed een collectie 
gerepatrieerd naar het eiland. 
 
 
10. Bijzondere uitkering ondersteuning (plv.) regeringscommissaris  
 
Ministerie Realisatie 2022 Begroting 2023 Begroting 2024 Begroting 2025 Begroting 2026 Begroting 2027 
BZK € 270.000 - - - - - 
 
Ontvanger 
Openbaar lichaam Sint Eustatius 
 
Beschrijving  
Onder de Tijdelijke wet taakverwaarlozing Sint Eustatius van 2018 en diens vervanger de Wet 
herstel voorzieningen Sint Eustatius (2020) is er vanaf 2018 in plaats van een gezaghebber, een 
regeringscommissaris en een plaatsvervangend regeringscommissaris van Sint Eustatius benoemd. 
De (plv.) regeringscommissaris draagt naast medebewindstaken ook extra taken, zoals de 
uitvoering en implementatie van de 12 criteria benoemd in de Memorie van Toelichting van de Wet 
herstel voorzieningen Sint Eustatius. Gezien de zwaarte van dit takenpakket is het Openbaar 
Lichaam Sint Eustatius (OLE) met deze bijdrage in staat gesteld om tijdelijke adviseurs (2 fte) aan 
te trekken voor de regeringscommissaris en de plaatsvervangend regeringscommissaris ten tijde
