Valika Smeulders
14.    ‘Somtijts een Moor 
  by maegdekens’: 
  de koloniale wereldorde   
 in de Nederlandse kunst
In Nederland is door de eeuwen heen, grofweg vanaf de oprichting van 
de handelscompagnieën aan het begin van de zeventiende eeuw tot na de 
afschaffing van de slavernij, de wereldorde, en de diverse groepen die daar 
deel van uitmaken, hiërarchisch verbeeld. In die verbeelding staat Europa 
als heerser bovenaan; de gekoloniseerde delen van de wereld hebben een 
dienende rol. Of Europa, de witte mens, heeft de rol van economische en 
technische voortrekker en morele opvoeder en wijst andere volkeren de 
weg. 
Heel lang is deze kijk op de wereld aangehouden als de norm. Zo kon 
ontstaan en bli jven voortbestaan wat Gloria Wekker in 2016 duidde als 
het ‘Nederlandse culturele archief’. Zij onderzocht voor Nederland wat 
Edward Said in 1993 met betrekking tot de westerse wereld omschreef 
als ‘cultural archive’, ‘the centrality of imperialism to western culture’. 
Wekker doelt niet op een fysiek archief, maar op een complex geheel aan 
kennis en referentiekaders die de legitimatie vormen voor de overheersing 
van een groot deel van de wereld door de Europese mens. Ze legt daarbij 
de nadruk op denkbeelden, op immaterieel erfgoed als het ware, en op 
1
 culturele productie in de eenentwintigste eeuw In deze bi. jdrage richt ik 
mijn aandacht op de ‘dragers’ van die denkbeelden door de eeuwen heen, 
dat wil zeggen op materieel erfgoed, kunst en gebruiksvoorwerpen die 
zijn geproduceerd gedurende de koloniale periode. Visuele beelden die 
werden gebruikt als communicatiemiddel, het privé verzamelen van 
kunstvoorwerpen en later het oprichten van musea voor breder publiek 
hebben een belangrijke rol gespeeld in de verankering van het ‘culturele 
archief’. In dit hoofdstuk ga ik in op de relatie tussen die objecten, het 
zelfbeeld van Nederland als natie in wording en de omgang met de zwarte 
aanwezigheid in Nederland. 
 
— 203 —
