— STAAT EN SLAVERNIJ —
Pieter Jacob Schumacher, wiens voorouders een negotiatiefonds beheer­
den en prominente planters en handelaren in plantagegoederen uit 
 Berbice waren. De familie Heineken is daarmee een van de talrijke wel­
gestelde Nederlandse families waarvan negentiende­eeuwse voorouders 
werden gecompenseerd voor de emancipatie van hun slaafgemaakten. In 
Nederland moest de emancipatie in de Caribische koloniën wachten tot 
1863, en werd in totaal een bedrag van 9,9 miljoen gulden uitbetaald aan 
de voormalige eigenaren. Die compensatie kwam er niet zomaar. Finan­
ciers en plantagebezitters als Fritz Insinger , hoofd van de Firma Insinger 
& Co., voerden een agressieve lobby om de aard en hoogte van deze 
15
 compensatie te beïnvloeden.  
Het geld dat op deze wijze werd uitgekeerd aan bij de slavernij betrok­
ken families vormt deel van de directe materiële erfenis van de slavernij, 
net als het kapitaal dat grote ondernemingen als Hope & Co via hun 
 slavernijgerelateerde activiteiten verwierven. Maar voor de Nederlandse 
financiële sector was er ook sprake van immateriële erfenissen. Koloniale 
expansie en slavernij waren verbonden met innovaties in de werking van 
het financiële systeem, zoals de introductie van verhandelbare aandelen in 
bedrijven met permanent kapitaal in de zeventiende eeuw en de verfijning 
van het negotiatiestelsel als nieuwe investeringsvorm in de achttiende. 
Rond die financiële innovaties functioneerde een financieeldienstverle­ ­
nende sector, die ook na de afschaffing van de slavernij sterk gericht zou 
blijven op de koloniale handel. Slavernij leverde zodoende niet alleen een 
bijdrage aan individuele vermogens, maar ook aan de architectuur van de 
Nederlandse financiële sector. En dan is er nog dat andere essentiële punt, 
dat in alle details over financieel­historische ontwikkelingen te makkelijk 
uit beeld verdwijnt: de cultivering van een mentaliteit waarin menselijk 
leed moeiteloos werd weggecijferd ten gunste van kille investerings­
overwegingen en winstberekening. 
— 170 —
