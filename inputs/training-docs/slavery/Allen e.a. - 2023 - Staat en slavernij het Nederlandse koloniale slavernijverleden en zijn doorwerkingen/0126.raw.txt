— STAAT EN SLAVERNIJ —
De transAtlantisc­ he handel in slaafgemaakten creëerde ook banen 
voor Europeanen. Er werkten duizenden zeelieden en militairen op de 
schepen; tienduizenden mensen werkten in de havens en in aanpalende 
sectoren die met de slavernij verbonden waren; miljoenen mensen profi­
teerden van goederen als suiker, katoen en koffie die door de slaafgemaak­
te mannen, vrouwen en kinderen geproduceerd werden. 
De slaafgemaakten accepteerden hun toestand en status niet zonder 
verzet. Sommigen verzetten zich stilletjes, anderen openlijk en collectief. 
Om de arbeid van slaafgemaakten te coördineren en beheersen, grepen 
slaafmakers actief in verschillende aspecten van hun sociale leven in, van 
het productieproces tot reproductie en gezinsleven. Deze interventies en 
het verzet daartegen zijn nog steeds een wezenlijk onderdeel van de herin­
neringen van de afstammelingen van de slaafgemaakten. 
De koloniën boden onderdrukte Europeanen een ontsnappingsroute 
om aan de Inquisitie en andere vervolgingen te ontkomen. In brede zin 
kregen Europeanen door de koloniën meer vrijheid, mobiliteit en toegang 
tot land en bezit. Daar zat een keerzijde aan: landonteigening en slavernij 
in de koloniën leidden tot onvrijheid en lijfeigenschap voor veel Afrikanen 
en de meeste lokale Amerikaanse volkeren. 
Na vierhonderd jaar onderdrukking werd de slavernij afgeschaft, maar 
dat verhaal is minder eenduidig dan over het algemeen wordt gedacht. 
Met name twee kwesties vragen om verdieping, namelijk: welke factoren 
leidden tot het terugtrekken van Nederland uit de transAtlantisc­ he 
‘slavenhandel ’, en hoe schafte Nederland de eigendomsslavernij af? 
◼ ◼◼ De afsc haffing van de slavernij
De slaafgemaakten moesten werken tot ze er dood bij neervielen.­ Ze wer
den geslagen, gegeseld en seksueel misbruikt. De slaafmakers gingen daar 
ongehinderd mee door totdat de Britten in 1808 aankondigden een eind te 
maken aan hun aandeel in de slavenhandel en stappen ondernamen om de 
handel te bestrijden. De Nederlanders schaften de handel in slaafgemaak­
ten echter niet meteen vrijwillig af. Het kostte nog zes jaar, en een boel 
internationale druk, voor het zover was. De invasie en bezetting van 
Nederland door Napoleon (1795­1813) was het begin van het einde van de 
officiële betrokkenheid bij de slavenhandel. Uit de beschikbare data blijkt 
dat de Nederlanders tussen 1751 en 1775 118 200 ontvoerde Afrikanen ver­
voerden die tot slaaf gemaakt werden. Tussen 1776 en 1800 daalde dit 
 aantal tot 34 200. In Frankrijk gebeurde het tegenovergestelde. Tussen
