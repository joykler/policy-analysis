het geboortejaar en de naam van de moeder van een slaafgemaakte vermeld. 
In Nederlands-Indië en door de Britten in Zuid-Afrika werd daarnaast ook de 
geboorteplaats of land van afkomst vermeld, informatie die in Suriname en de 
Antillen ontbreekt. In Suriname werd ook de plantage vermeld, omdat er een 
strikt juridisch onderscheid bestond tussen ‘plantageslaven’ en ‘particuliere 
slaven’. In de Britse koloniën in Zuid-Afrika en Guyana werd bovendien informatie 
gegeven over beroep en huidskleur of etniciteit. Die informatie ontbrak in 
Nederlandse slavenregisters, waarschijnlijk omdat huidskleur formeel geen rol 
 
speelde in de juridische status van een slaafgemaakte.
De slavenregisters zijn dankzij deze informatie een rijke bron voor onder meer 
sociaalhistorisch, demografisch en genealogisch onderzoek. Slaafgemaakten 
werden niet als lid van een familie geregistreerd, en vaders werden nooit 
genoemd. Familieonderzoek kan dus alleen in de vrouwelijke lijn gedaan worden, 
tenzij een koppeling kan worden gemaakt met andere archieven, zoals de 
Burgerlijke Stand en doopregisters. Het late ontstaan van de slavenregisters, 
ruim na de afschaffing van de trans-Atlantische slavenhandel, maakt het vrijwel 
onmogelijk om mensen te verbinden aan het specifieke slavenschip waarmee ze 
uit Afrika kwamen. Een laatste beperkende factor in het onderzoek is het 
ontbreken van sommige registers. De slavenregisters van Curaçao zijn als enige 
compleet, die van Suriname zijn vrijwel compleet vanaf 1851, terwijl oudere series 
gaten bevatten. Van de slavenregisters van Nederlands-Indië bestaan alleen 
 
fragmenten. 
De slavenregisters kunnen context bieden met betrekking tot andere bronnen, 
zoals kranten, testamenten en rechtbankverslagen, waarin de naam van een 
slaafgemaakte en een slaveneigenaar worden genoemd. Sinds de publicatie van 
de slavenregisters zijn al tienduizenden mensen over de hele wereld op zoek 
gegaan naar hun voorouders en zijn de registers gebruikt voor televisieseries, 
podcasts, boeken, toneel en onderwijs om het slavernijverleden zichtbaar te 
maken. Voor wetenschappers biedt de grote hoeveelheid informatie bovendien 
de kans om niet alleen individuele levens te reconstrueren maar ook structuren 
daarachter te ontdekken, zoals het opvallende verschil in sterfte tussen mannen 
en vrouwen in Suriname en betere overlevingskansen van slaafgemaakten op 
 
Curaçao. 
De HDSC heeft als uiteindelijke doel een reconstructie te maken van de complete 
bevolking van Suriname en Curaçao tussen 1830 en 1950, zodat de doorwerking 
— 157 —
