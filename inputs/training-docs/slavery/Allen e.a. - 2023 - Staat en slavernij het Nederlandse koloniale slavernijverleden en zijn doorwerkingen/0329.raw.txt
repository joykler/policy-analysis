— NEDERLANDSE KOLONIALE SLAVERNIJ WERELDWIJD —
De transportakten van Huize Buitenzorg geven ons een kijkje in de 
praktijk van slavernij onder het Nederlands kolonialisme. Het was een 
gewelddadige wereld, die gedeeltelijk in stand werd gehouden en in som­
mige gevallen ook versterkt werd door de grote vraag naar slaafgemaakten 
uit de Nederlandse koloniale enclaves. Dat nette slavenhandel en milde 
slavernij koloniale illusies waren en dat dwangarbeid een koloniale 
gewoonte was, zal voor Azia, Pasop en Paloepose niets nieuws geweest 
zijn. Maar door het koloniale wegkijken en uitgummen van de eigen 
betrokkenheid in alle aspecten van de slavernij, dachten historici lang dat 
ze de koloniale en lokale slavernij het best los van elkaar konden bestude­
ren. Nu historici nieuwe vragen stellen over de complexe verwevenheid 
tussen koloniale en lokale slavernij en de erfenis ervan, krijgen we beter 
inzicht in de pijnlijke geschiedenis. Onze kennis is nog steeds beperkt en 
gefragmenteerd, maar de archieven liggen vol met aanknopingspunten 
om de rol van Nederland in de regionale slavernijgeschiedenis in kaart te 
brengen en te doorgronden.
— 329 —
