— NEDERLANDSE KOLONIALE SLAVERNIJ WERELDWIJD —
◼ ◼◼ T er afsluiting
Door de politieke emancipatie in de jaren veertig en vijftig, de Antilliaanse 
autonomie in 1954, en de opstand van 30 mei 1969 op Curaçao werden 
geleidelijk de meeste politieke posities door nazaten van de zwarte slaaf­
gemaakten overgenomen.
Vergelijkbare ontwikkelingen zien we op de overige eilanden. Het verder 
zoeken naar de eigen identiteit en de ‘herontdekking van creoolse 
cultuuruitingen ’ heeft uiteindelijk geleid tot meer acceptatie van de 
Afrikaanse afkomst en cultuur . Er is veel en waardevol onderzoek verricht, 
mede door de betere beschikbaarheid van (digitale) bronnen en de ontwik­
keling van het wetenschappelijk en publiek debat. Een groter nationaal 
bewustzijn bracht ook meer lokale onderzoekers voort. Er dient meer aan­
dacht geschonken te worden aan onder meer de rol van de slaafgemaakten 
in de zeventiende eeuw en ontbrekende documenten die de relaties van de 
lokale elite en de vrijheidsstrijders in 1795 blootleggen. Ook de positie van 
vrouwen en gezinsvorming in de slavernij verdient meer aandacht.
Op 30 mei 1969 werd er 
gestaakt op Curaçao. De 
stakingen mondden uit in 
een grote volksopstand die 
bekendstaat als Trinta di Mei
