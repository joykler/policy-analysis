Jeroen Puttevils
24.  Een vergeten bladzijde?   
 De vroege participatie  
 van de Zuidelijke  
 Nederlanden aan 
  slavernij
De huidige historiografie over de vroege participatie van de Zuidelijke 
Nederlanden, het latere België, aan de slavernij in de vijftiende en zestien­
de eeuw is vrij beperkt. In 1993 observeerde de Amerikaanse historicus 
Allison Blakely dat historici uit de Nederlanden de zwarte aanwezigheid 
in zestiende­eeuws Antwerpen nauwelijks onderzochten. Mogelijk kwam 
dit door een gevoelde schaamte omtrent het onderwerp, of omdat slavernij 
zo alomtegenwoordig was in het Antwerpen van destijds dat het de moeite 
niet waard was om er meer onderzoek naar te doen. Het is alleszins opmer­
kelijk dat vooral kunsthistorici recent onderzoek deden naar slaafgemaak­
ten in zestiende­eeuws Antwerpen (en hierbij vooral de oudere literatuur 
herkauwden), ondanks de recente aandacht voor de Antwerpse Gouden 
Eeuw.
De Belgische historiografie en het maatschappelijk debat rond het 
 slavernijverleden spitst zich toe op de negentiende­eeuwse geschiedenis 
van Congo (en Rwanda en Burundi). Het in 2021 uitgekomen experten­
verslag van de bijzondere commissie naar het koloniale verleden, gemaakt 
in opdracht van de Belgische kamer van volksvertegenwoordigers , bevat 
slechts sporadische verwijzingen naar de vijftiende en zestiende eeuw. In 
de Nederlandse historiografie worden de wortels van het slavernijverleden 
wel steeds dieper in de tijd gezocht, minstens tot de jaren 1590, dus tot 
voor de oprichting van de Verenigde Oost­Indische Compagnie (vo) en c
de West­Indische Compagnie (wi),c de handelscompagnieën die met dit 
slavernijverleden vereenzelvigd worden. 
Deze tendens is momenteel afwezig in de Belgische historiografie. 
Recent deden vooral kunsthistorici onderzoek naar slaafgemaakten in 
zestiende ­eeuws Antwerpen, maar dit leunde zwaar op de oudere
