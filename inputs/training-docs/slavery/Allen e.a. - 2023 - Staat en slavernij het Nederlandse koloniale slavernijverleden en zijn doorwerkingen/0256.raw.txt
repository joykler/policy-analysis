— STAAT EN SLAVERNIJ —
◼ ◼◼ Het leven op de plantage 
Eenmaal ter plaatse aangekomen moesten de nieuwkomers opnieuw een 
bestaan opbouwen. Plantages waren niet zo groot op de Wilde Kust als 
elders in het Caribisch gebied. Ze varieerden van vijf tot honderdvijftig 
mensen. Afrikanen moesten zich een nieuw werkregime eigen maken, 
nieuwe sociale verbindingen aangaan en zich een plaats veroveren in de 
bestaande plantagehiërarchie. Rangschikkingen waren gebaseerd op gen­
der, werk en herkomst. Creolen (zoals zij die in de kolonie geboren waren 
werden genoemd) keken vaak neer op mensen die uit Afrika kwamen. Als 
Afrikanen op een plantage weinig mensen aantroffen die hun eigen taal 
spraken, moesten ze het lokale Creools leren. En dit alles terwijl zij ook 
nog het trauma moest verwerken van de Middenpassage en het hartver­
scheurende verlies van familie, thuisland en toekomstverwachtingen. 
Over het algemeen pasten mensen hun Afrikaanse gewoonten en gebrui­
ken aan op hun nieuwe situatie en creëerden op die manier flexibele dias­
poraculturen, die door iedere volgende generatie aangepast werden. De 
Nederlanders besteedden weinig aandacht aan het bekeren van slaafge­
maakten dus er bestond de vrijheid om het eigen geloof te behouden. 
Terwijl sommige slaafgemaakte mannen opgeleid werden tot kuipers 
en timmerlieden, en andere mannen en vrouwen werkten als bedienden in 
Schets van een Afrikaanse vrouw 
met een boomstam in haar hand en 
een kind in de draagzak. Het geeft 
de zorgende rol van Afrikaanse 
 vrouwen weer die ook in Berbice, 
Essequibo en Demerara voortgezet 
werd
