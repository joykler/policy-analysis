— STAAT EN SLAVERNIJ —
ciershuizen in het hart van het negotiatiestelsel verwierven zo een centrale 
plaats in de lucratieve handel in Caribische goederen en verlangden daar 
bovenop allerlei commissies. In de late jaren zestig en de vroege jaren 
zeventig van de achttiende eeuw nam het negotiatiestelsel een ongekende 
vlucht. Tussen 1753 en 1775 investeerden voornamelijk Amsterdammers, 
maar op kleinere schaal ook Rotterdammers, Middelburgers en kapitaal­
krachtige burgers elders ruim 63 miljoen gulden in slavernijplantages. 
Een financiële crisis aan het begin van de jaren zeventig maakte echter 
een einde aan de hausse. Toch betekende dat geen einde voor de grote 
betrokkenheid van Nederlandse financiershuizen bij de slavernij. Sterker 
nog, voor een aantal belangrijke spelers op de financiële markt zoals Hope 
& Co of de firma Insinger & Co. ligt het zwaartepunt van die betrokken­
heid, zowel financieel als wat betreft invloed op het beleid op de plantages, 
12
juist in de periode na de crisis V.ermogende families in de negentiende 
eeuw bezaten via huwelijken en overerving vaak aanzienlijke pakketten 
aan obligaties en aandelen in de W­estIndische plantagesector, die na 1815 
regelmatig nog rendementen opleverden.
Traditioneel richtte het Nederlandse onderzoek naar de financiering 
van de plantagesector zich zo sterk op de negotiatielening dat de andere 
vormen van plantagefinanciering vrijwel uit beeld verdwenen. In werke­
lijkheid was het negotiatiestelsel waarschijnlijk hooguit in de periode 
1765­1775 de dominante vorm van investeren in de plantage­economie. 
Een bedrijf als Hope & Co combineerde investeringen via het negotiatie­
stelsel met meer traditionele directe leningen op basis van het eigen 
kapitaal.  De overmatige focus op het negotiatiestelsel in de Nederlandse 
literatuur heeft waarschijnlijk belangrijke slavernijgerelateerde kapitaal­
stromen aan het oog onttrokken.  
 
◼ ◼◼ Erfenissen  
In de negentiende eeuw ondergingen slavernij, kolonialisme en ook de 
Nederlandse financiële sector grote veranderingen. De Nederlandse staat, 
niet de publiek­private handelsmaatschappijen, was voortaan verantwoor­
delijk voor koloniaal bestuur. Slavernij kwam onder grote druk te staan, 
door opstanden, verschuivende publieke opinie in Europa en internatio­
nale campagnes voor de afschaffing van slavenhandel en later de slavernij. 
Het zwaartepunt van de Atlantische plantagesector verschoof van de 
Caribisc he eilanden naar nieuwe expansiezones in Brazilië, Cuba en het 
zuiden van de Verenigde Staten. Tegelijkertijd groeide de omvang van
