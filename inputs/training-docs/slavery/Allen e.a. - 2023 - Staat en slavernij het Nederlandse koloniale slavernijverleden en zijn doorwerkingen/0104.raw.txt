— STAAT EN SLAVERNIJ —
De gevoeligheid met betrekking tot het paternalistische optreden van 
Nederlandse overheidsinstanties is niet alleen terug te zien in de weer­
stand en frustratie van de regeringen van sommige van de Caribische 
 
eilanden en van Suriname in de aanloop naar de excuses van het Kabinet­
Rutte iv op 19 december 2022, maar ook onder diverse Surinaamse 
en Antilliaanse organisaties in Nederland zelf. Deze weerstand was er 
ook eerder bij de diverse stadsdialogen – lang voor de excuses van 
19 december 2022 – die in Rotterdam en in andere steden waren gevoerd, 
waar opvattingen te horen waren als: ‘Dit is al de zoveelste keer dat mijn 
16
[SurinaamsAntilliaanse] gemeensc­ hap niet wordt vertegenwoordigd!’ 
Er heerst het gevoel dat de gemeenschappen zelf te weinig betrokken 
 worden bij het debat. De stadsdialogen voelden voor velen vooral als een 
symbolisch participatief proces dat uiterst selectief was en waar telkens 
dezelfde personen hun stem konden laten horen, die dan vervolgens 
meestal niet werd meegewogen in de besluitvorming .
 
◼◼ ◼◼ T ot slot
Terwijl binnen activistische kringen en in de gemeenschappen zelf een 
breed gesprek over reparation wordt gevoerd, blijft het Nederlandse poli­
tieke en publieke debat over het onderwerp nog steeds beperkt van aard 
en te veel gericht op symbolische aspecten, zoals excuses, 1 juli als feestdag 
en de komst van een nationaal slavernijmuseum. Nog steeds gaat de aan­
dacht veel minder uit naar bijvoorbeeld maatregelen en middelen om mis­
representatie, discriminatie en racisme op institutioneel niveau tegen te 
gaan. Dat de excuses van De Nederlandsche Bank op 1 juli 2022 voor de 
eigen verantwoordelijkheid in het verleden vergezeld werden door struc­
turele actiepunten in het heden was een veelbelovende stap, net als de aan­
kondiging van de regering dat er een Koninkrijk Fonds van tweehonderd 
miljoen euro komt in de hoop dat een veranderd bewustzijn nieuwe 
prakti jken creëert.
In de gemeenschappen zelf zien wij een duidelijke verbeelding van 
waar herstel eigenli jk over gaat. In plaats van een nauw ‘slac­htofferdader­’ 
of ‘schulden­­verwijt­’ kader, dat in het publiek debat wordt geassocieerd 
met herstelbetalingen, ligt de nadruk meer op het gezamenlijk proces, en 
het besef dat de sociale en relationele component wezenlijk is voor herstel. 
Je zou kunnen zeggen dat de in het publiek gangbare term herstelbetalingen 
en het in de gemeenschappen verbrede idee van rechtsherstel of sociaal 
 herstel zelfs haaks op elkaar staan. De één redeneert vanuit schade, de 
— 104 —
