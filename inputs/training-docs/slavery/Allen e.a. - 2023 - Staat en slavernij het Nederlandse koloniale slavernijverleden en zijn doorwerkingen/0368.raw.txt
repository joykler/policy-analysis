De Staten van Holland en het Amsterdamse stadsbestuur stimuleerden 
bijvoorbeeld ook meer maals de samenvoeging van vele kleine Amsterdamse 
compagnieën in de Verenigde Amsterdamse Compagnie. Onder leiding van Ten 
Haeff kwam een vergelijkbare Verenigde Zeeuwsche Compagnie tot stand. Om 
verdere concurrentiestrijd te voorkomen en de koloniale macht te vergroten 
werden uiteindelijk in 1602 alle compagnieën onder leiding van de Staten-
Generaal samengevoegd in de VOC en in 1621 in de WIC. De Staten-Generaal 
verleenden de octrooien die deze compagnieën het alleenrecht op handel gaven 
en het recht tot het besturen van gebieden die zij veroverden. Ook na hun 
oprichting bleven, met instemming van (de voorlopers van) de Nederlandse 
staat, veel andere organisaties actief in Nederlandse overzeese gebieden. 
Interessant is bijvoorbeeld de Pr ovinciale Utrechtsche Geoctroyeerde 
Compagnie die in 1720 opgericht werd. Deze compagnie werd gesteund door het 
Utrechtse stadsbestuur , die hoopte geld te kunnen verdienen aan Nederlands 
overzeese gebieden. De compagnie bezat zelfs haar eigen suikermolen in 
Suriname. 
Tegelijkertijd ontstonden ook allerlei ondernemingen die bestuurlijke verant-
woordelijkheden kregen in de koloniën. De macht van steden, provincies, Staten-
Generaal en rijke koopmansfamilies was daarin steeds nauw verbonden. Zo is 
Berbice lange tijd geregeerd door de Zeeuwse familie Van Pere om vervolgens 
over te gaan in handen van enkele Amsterdamse kooplieden, verenigd in de 
Sociëteit van Berbice. Het bestuur van Suriname was tussen 1667 en 1682 in 
handen van de Staten van Zeeland, waarna het slechts een jaar bestuurd werd 
door de WIC, voordat het overging in de Sociëteit van Suriname, een gedeeld 
initiatief van de WIC, de stad Amsterdam en de rijke koopman Cornelis van 
Aerssen van Sommelsdijck. Al deze bestuursvormen verkregen hun macht door 
een octrooi van de Staten-Generaal. 
In Nieuw-Nederland verhandelden de Staten-Generaal patroonschappen, die 
rijke koopmannen het recht gaven op het innen van belasting, de exploitatie van 
land en de rechtspraak in de gebieden die zij kochten. De patronen regeerden 
daarmee feitelijk als alleenheer sers. De in Gelderland geboren en in Amsterdam 
gevestigde diamanthandelaar Kiliaen v an Rensselaer is misschien wel de 
succesvolste patroon te noemen: hij kon zo een gebied claimen dat groter was 
dan Noord-Holland. Van Rensselaer had ook in de Republiek bestuursfuncties. Hij 
was een van de bewindhebbers van de WIC en had daarbinnen gelobbyd voor 
het tot stand brengen van patroonschappen. Ook andere patronen, zoals Albert
