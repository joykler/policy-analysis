Rose Mary Allen
Methode: orale geschiedenis
Heel lang zijn historici uitgegaan van geschreven bronnen om de geschiedenis 
te reconstrueren. Vanaf de tweede helft van de vorige eeuw heeft een breed 
scala van academische disciplines de betekenis en waarde van orale 
geschiedenis erkend als een manier om de stemmen en herinneringen van 
individuen en gemeen schap pen te achterhalen, weer te geven en te inter-
preteren. Deze methode geeft letterlijk en figuurlijk een stem aan degenen 
die ontbreken in de dominante geschied schrijving. Ook st eeds meer musea, 
bibliotheken, buurtgemeenschappen, kerken, vakbonden en andere groepen 
maken gebruik van wat er bekend is aan mondeling overgeleverde geschiedenis.
Orale geschiedenis is een methode die orale getuigenissen en orale traditie als 
historisch bewijs vastlegt. Het stamt uit een culturele traditie om informatie die 
van belang is voor een volk mondeling van generatie op generatie door te geven. 
Voornamelijk in orale culturen – waar het schrift lang onbekend was – werden en 
worden genealogie, etiologische verhalen, mythen, liederen, spreekwoorden, 
gebeden, gedichten, toneel en raadsels verbaal doorgegeven. Denk aan de 
odo’s (spreekwoorden en gezegden) van de marrons en Afro-Surinamers die op 
kern achtige wijze de eigen geschiedenis weergeven; de guritan, de volkspoëzie 
in Zuid-Sumatra; de verhalen bij wayang kulit (het poppenspel) uit Java en Bali; 
de kantika di makamba, traditionele werkliederen op Curaçao en Bonaire en hun 
soortgenoot shanties songs op de Bovenwindse eilanden. Ze worden daarom 
ook wel beschouwd als de oudste vorm van historisch onderzoek, die reeds 
voor de op het geschreven woord gebaseerde historio grafie bestond. Sinds 
2003 heeft de Unesco bijzondere aandacht voor deze orale bronnen als 
immaterieel cultureel erfgoed, waardoor zij steeds meer worden beschermd en 
de kennis en het bewustzijn ervan wordt vergroot.
Bij het orale geschiedenisonderzoek neemt het gesprek de vorm aan van een 
interview, waarbij de interviewers de vertellers de ruimte geven om over hun 
leven, herinneringen en ervaringen te praten. Het gaat vooral om historische 
thema’s die vaak onderbelicht zijn gebleven. Een punt waar tegenwoordig veel 
aandacht aan wordt besteed door orale historici is de rol van trauma’s in een 
levensverhaal. Naast het vastleggen van onbekende of verwaar loosde 
herinneringen als bronnen voor de geschiedschrijving, kunnen deze bronnen
