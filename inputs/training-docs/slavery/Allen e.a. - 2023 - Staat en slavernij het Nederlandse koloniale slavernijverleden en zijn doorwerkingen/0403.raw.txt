— VROEGE VORMING VAN SLAVERNIJ EN KOLONIALISME —
infrastructuur gaven. Hier is nog veel onderbelicht: bijvoorbeeld de rol 
van het koningshuis en de Nederlandse Handels­Maatschappij, de voor­
loper van de abn amro­Bank waarvoor de Nederlandse staat als groot­
aandeelhouder momenteel weer mede verantwoordelijkheid draagt. 
Ook voor de periode na het cultuurstelsel spelen deze vragen. Zo werd 
rond de afschaffing van herendiensten de bestraffing voor lichte of­ ver
meende overtredingen in Nederlands­Indië omgezet van lijfstraffen naar 
dwangarbeid. Koloniale onderdanen werden op grote schaal veroordeeld 
tot gedwongen gevangenenarbeid voor het aanleggen van infrastructuur 
en de ontginning van landbouwgrond. De nieuw ontgonnen en toeganke­
lijke grond werd uitgegeven aan private ondernemingen en investeerders 
die zo actief profiteerden van deze gevangenenarbeid. De schaal en (door)
werking van deze koloniaal publiek­private dynamiek is nog onvoldoende 
onderzocht.
Ten slotte, een laatste onderbelichte, maar desalniettemin zeer belang­
rijke context en opgave voor vervolgonderzoek: hoe de doordenderende 
koloniale politiek van geweld en dwang sociale verhoudingen beïnvloed­
de, zowel in de Nederlandse als in de koloniale samenlevingen. Naast de 
structurele langetermijnontwikkelingen, die in zekere zin perspectieven 
‘van bovenaf’ vergen, is het van belang om te kijken naar alledaagse en 
individuele ervaringen die op deze geschiedenissen nieuw licht kunnen 
werpen door perspectieven ‘van onderaf’ te bieden. Deze perspectieven 
van onderaf zijn bij uitstek cruciaal om nieuw inzicht te geven in de socia­
le effecten van de harde koloniale politiek. Het onderzoek naar bi­ jvoor
beeld de levens van slaafgemaakten, de gekleurde gemeenschappen in 
de Republiek en de positie van vrouwen is op gang gekomen. Maar meer 
onderzoek is nodig naar de alledaagse werking van dwangstelsels en 
hun gevolgen. 
Over het algemeen is weinig bekend over de manier waarop de veran­
deringen die slavernij en kolonialisme in gang hebben gezet mede vorm 
gaven aan ongelijkheden en sociale verhoudingen in Nederland. Hetzelf­
de geldt voor de uitwerking van slavernij en koloniale uitbuiting op 
sociale structuren in samenlevingen in  Azië, Afrika en de Amerika’s. De 
economische onderontwikkeling van gekoloniseerde samenlevingen ging 
hand in hand met een enorme impact op sociale verhoudingen
