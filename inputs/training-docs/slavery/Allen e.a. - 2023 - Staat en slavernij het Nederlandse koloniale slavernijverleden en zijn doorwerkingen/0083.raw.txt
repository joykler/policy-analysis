Markus Balkenhol
5.   Herdenkingen en  
 doorwerkingen van 
  de slavernij in Nederland 
In 2011 merkten Glenn Willemsen, destijds directeur van het NiNsee, en 
Kwame Nimako, socioloog en oprichter van de Summer School on Black 
Europe, op dat er meer moeite wordt gedaan om de herinnering aan de 
slavernij levend te houden, te herdenken en er een plek voor af te dwingen 
in de publieke ruimte naarmate we er in de tijd verder van verwijderd 
1
raken.
 Er zijn altijd slavernijherdenkeningen geweest, zeker in Suriname. 
In Nederland gebeurde dat vooral in de tweede helft van de twintigste 
eeuw meestal in besloten, Surinaamse kring. Een enkele keer werd de sla­
vernij ook publiekelijk herdacht, zoals op 1 juli 1963 in Amsterdam, een 
eeuw na de afschaffing ervan, maar van een brede publieke herdenking 
was lang geen sprake. Dat veranderde aan het begin van de jaren negentig, 
toen de slavernij in het bijzonder en de gezamenlijke geschiedenis van 
Nederland, Suriname en de Antillen in het geheel nadrukkelijk in de 
publieke ruimte werd herdacht. De publieke herdenking van de slavernij 
kwam in een stroomversnelling terecht en er werden steeds meer initiatie
­
ven genomen om haar een plek te geven in de publieke ruimte en in 
de geschiedeniscanon. In het decennium dat volgde op de uitspraak van 
Willemsen en Nimako zijn deze en soortgelijke initiatieven toegenomen. 
 
De herdenking van het slavernijverleden is onlosmakelijk verbonden 
met processen van identificatie. De geschiedwetenschap, traditioneel de 
hoeder van de ‘vaderlandse’ geschiedenis, heeft moeten erkennen dat zij 
onderdeel is van maatschappelijke memory politics. Het gevoel van verbon­
denheid en identificatie, van ‘wij’, stoelt in belangrijke mate op het idee 
van een gezamenlijk verleden, en dat maakt geschiedschrijving per defini­
tie tot een politiek beladen kwestie. Het slavernijverleden is onderdeel en 
inzet geworden van claims op volwaardig burgerschap. Naast nationale 
identiteit speelt het slavernijverleden ook een rol in hoe mensen zich 
 verhouden tot ‘zwartheid’, ‘witheid’, ‘Afrikaansheid’, ‘Surinaamsheid’, 
‘Antilliaansheid’ of ‘Marronzijn­’. Voor een beter begrip van deze
