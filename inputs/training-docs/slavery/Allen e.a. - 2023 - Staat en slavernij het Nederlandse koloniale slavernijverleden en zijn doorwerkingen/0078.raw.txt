rapport zijn excuses gemaakt, zonder deze publicatie af te wachten. Ook is onze 
stichting niet gehoord in het rapport. Ik vraag mij af wie er nog meer niet gehoord 
is. Daarnaast is er, zoals we allemaal weten, voorbijgegaan aan de wens van een 
groot deel van de zwarte gemeenschap die de excuses op 1 juli wilde. Excuses 
aanbieden als een cadeau werkt niet. De hele samenleving had erbij betrokken 
moeten zijn, daarmee zet je bewustwording in gang over het belang en de 
betekenis van die excuses. 
 Wat ik voor me had gezien? Geen vijfentwintig man in een zaaltje in het 
Nationaal Archief, maar grote beeldschermen in meerdere steden waarop de 
speech live te volgen was zodat het een collectieve ervaring had kunnen zijn. 
Nu heeft het eigenlijk achter de schermen plaatsgevonden. Ik ben benieuwd hoe 
het verder gaat. “Na de komma” zou er wel een dialogisch proces komen, zeiden 
Rutte en de ambtenaren, maar inmiddels zijn we maanden verder en is er nog 
steeds geen communicatie vanuit de overheid. Het lijkt alsof ze nog steeds 
achter de feiten aan lopen.’
Piet Emmer (1944) is emeritus hoogleraar geschiedenis van de Europese 
expansie en schreef vele publicaties over slavernij en migratie. In zijn 
geschiedenisboek op school kwam slechts de afschaffing van de slavernij 
aan bod. Inmiddels ziet hij dat er heel veel aandacht voor is: ‘Het thema is 
niet meer te vermijden, je komt het constant overal tegen.’
Samenleving 
‘Het publieke debat rondom slavernij is voortgekomen uit de enorme aandacht 
die er is voor het slavenverzet. Ik heb soms zelfs het idee dat activisten 
geschiedenis zijn gaan herschrijven en de nuances van het wetenschappelijk 
onderzoek bewust achterwege laten. Een schandaal of een simpel verhaal 
verkoopt nu eenmaal beter dan de complexiteit van het verleden. 
 Deze “activistische” geschiedschrijving is overigens niet nieuw. Al in de 
achttiende eeuw bedienden de aanhangers van de lobby die ijverde voor de 
afschaffing van de slavenhandel en de slavernij zich ervan. In het publiek debat 
ontbreekt vaak de historische context en wordt de slavenhandel en de slavernij 
bewust of onbewust gemeten met de normen van vandaag. Die vergelijking 
geeft een volstrekt verkeerd beeld, want de slavernij dien je te vergelijken met 
de arbeidsomstandigheden van de tijd waarin, ook in Europa, contractarbeiders, 
strafgevangenen en kleine kinderen werden gedwongen te werken. Plantage-
directeuren waren niet altijd even hardvochtig: zo mochten slaven soms hun
