— ACTUELE VRAAGSTUKKEN —
herinneren goed te begrijpen. Het is de hoogste tijd voor meer en uitge­
breider onderzoek naar dergelijke processen.
De sterke nadruk op de doorwerking van slavernij (en kolonialisme) op 
het heden roept al gauw vragen op. Over zowel de psychische als de sociale 
en culturele doorwerkingen van de slavernij wordt in het publieke debat 
veel beweerd en gediscussieerd, maar systematisch wetenschappelijk 
onderzoek is nog schaars. Er valt veel te winnen op het gebied van domein­
overstijgend onderzoek naar bijvoorbeeld historisch trauma en andere 
vormen waarin slavernij op cultureel vlak doorwerkt. Als slavernij en 
kolonialisme  ‘de wereld gevormd’ hebben, zoals in het Tropenmuseum 
te lezen en te zien is, zijn er dan ook delen van de wereld en wereldbeelden 
die niet door kolonialisme en slavernij gevormd zijn? En wat is het aandeel 
van andere geschiedenissen, bijvoorbeeld dekolonisatie, neokolonialisme, 
(burger­)oorlogen en (trans)migratie in de vorming van diezelfde wereld? 
We kunnen concluderen dat ‘de’ doorwerking van het slavernijverleden 
niet bestaat. Ieder individu gaat anders om met trauma’s. De wetenschap 
moet die verschillende doorwerkingen en de omgang met het verleden 
systematisch onderzoeken. Ze heeft wat dat betreft een maatschappelijke 
taak. Meer onderzoek is tevens nodig naar culturele dimensies als religie; 
als geloof, maar ook als machtsrelatie, als een vorm van herinneringscul­
tuur en als een domein van sociale strijd. Door de complexiteit van de 
genoemde processen en de wisselwerking tussen psychologische, sociale 
en culturele dimensies moet onderzoek zowel in de afzonderlijke v­ akge
bieden plaatsvinden, als in domeinoverstijgende samenwerkingen tussen 
bijvoorbeeld psychologen en antropologen. 
— 91 —
