— NEDERLANDSE KOLONIALE SLAVERNIJ WERELDWIJD —
gestraft met geseling. Zo getuigde Tula, ten overstaan van pastoor 
Schinck, dat hij tot bloedens geslagen werd. Dat werd uiteindelijk een 
belangrijke factor voor zijn opstandigheid. 
Verzet manifesteerde zich niet alleen in geweldsuitbarstingen of 
vluchtpogingen. Veel vaker was er op Curaçao sprake van tijdelijk weg­
lopen door zich te verschuilen in de dichte mondi (woest land van doornig 
struikgewas en cacteeën) en grotten of met kleine vaartuigen naar een 
ander territoir te varen. Weglopen gebeurde meestal voor korte periodes 
door de natuurlijke beperkingen. Andere manieren van dit ‘klein verzet’ 
waren het opzettelijk tegenwerken van opzichters, het werk niet goed 
uitvoeren,  veinzen dat men de meester hoogacht maar achter zijn rug 
beschimpen in tambu liedjes en verhalen van Kompa Nanzi (Op Sint­ 
Maarten Anansi Stories genoemd). Ook verhalen over gunsten bij koningen, 
‘terugvliegen’ naar het land van oorsprong en het gebruik van guené als 
geheimtaal maakten deel uit van het verzet en het geheel ervan laat de 
 culturele complexiteit zien. Het repressieve systeem, met opzichters en 
strenge straffen om de slaafgemaakten onder controle te houden, was een 
reactie op dat latente verzet. De eigenaren en bestuurders vreesden 
immers geweld, maar bijvoorbeeld ook gif of zwarte magie. Een en ander 
leidde tot nog strengere maatregelen om de zwarte bevolking onder 
 controle houden.
◼ ◼◼ V rijheid in afhankelijkheid en armoede
In de loop van de negentiende eeuw werd het steeds duidelijker dat 
 slavernij op de Antillen niet kon blijven bestaan. Na de afschaffing van de 
slavernij in de Britse en Franse koloniën, in respectievelijk 1834 en 1848, 
moest de Nederlandse regering wel stappen ondernemen. Na lang getreu­
zeld te hebben over de financiële compensatieregeling aanvaardde de 
Tweede Kamer op 9 juli 1862 een wetsvoorstel. In de zogeheten Emancipa­
tiewet werd bepaald dat de slaafgemaakten in alle Nederlandse koloniën 
per 1 juli 1863 vrij zouden zijn. Als schadeloosstelling kregen de eigenaren 
op de Antillen tweehonderd gulden per slaafgemaakte. Op Sint­Maarten, 
waar slaafgemaakten feitelijk al langer als vrije mensen leefden, bedroeg 
dit bedrag slechts honderd gulden. 
De sociale tegenstelling tussen grondbezitters en vrijgemaakten die 
al bestond tijdens de slavernij werd geconsolideerd door de beslissing 
om in 1863 alleen de slavenhouders te compenseren en de voormalige 
slaafgemaakten niet. Om in hun levensonderhoud te kunnen voorzien  
— 231 —
