— NEDERLANDSE KOLONIALE SLAVERNIJ WERELDWIJD —
gebieden, zowel jungle als savanne, lagen, waar de Nederlanders geen 
enkel gezag hadden. Gedurende de volgende honderd jaar hielpen oor­
spronkelijke bewoners de Nederlanders dus in feite om de slavernij van 
1
Afrikanen op de Wilde Kust te handhaven en uit te breiden. Die ontwikke­
ling, dat de koloniale bestuurders de lokale bevolking inzetten bi­j het uit
oefenen van macht en hen daarmee in zekere zin ‘medeplichtig’ maakten, 
zien we bijna overal in de Europese vroegmoderne overzeese koloniën.  
Uiteraard hadden lokale elites hun eigen politieke en economisc he rede­
nen om met de Europeanen samen te werken.
Aan het begin van de achttiende eeuw werd zowel Essequibo als Berbice 
overvallen door Franse kapers die losgeld eisten. Omdat voldoende contant  
geld ontbrak werden deze dwangsommen gedeeltelijk voldaan in slaaf­
gemaakten die, weggerukt van hun familie en uit hun leefgemeenschap, 
2
waarschijnlijk door de Fransen op de Caribische eilanden zijn verkoc ht.
In Berbice leidde de Franse actie ook tot een nieuw bestuur toen de Zeeuw­
se familie Van Pere het losgeld niet wilde betalen en de kolonie overdeed 
aan een groep investeerders in Amsterdam. Zij richtten de Sociëteit van 
Berbice op, die de kolonie tot het eind van de achttiende eeuw onder een 
octrooi van de StatenGeneraal exploiteerde.­ Op de Wilde Kust besteedde 
de Nederlandse staat het dagelijks bestuur, het verbouwen van export­
producten door slaafgemaakten en het bijbehorende geweld om de sociale 
orde te bewaren uit aan instanties zoals de  en de Sociëteit vwic an Berbice. 
In de achttiende eeuw veranderden Berbice en Essequibo van handels­
posten in plantagekoloniën die waren ingebed in de Atlantische economie 
die Europa, West­Afrika en Amerika verbond. Steunend op Nederlands 
kapitaal, handelsgoederen en de nodige overheidsbijstand legden de kolo­
nisten zich toe op agrarische exportproducten zoals koffie, katoen, cacao, 
en suiker die door slaafgemaakte arbeiders verbouwd werden. In Essequi­
bo waren suiker en later katoen de hoofdproducten. In Berbice daaren­
tegen was koffie het belangri jkst, naast katoen en cacao. Suiker werd in 
Berbice alleen geproduceerd op Sociëteitsplantages. Voor particuliere 
planters w as suikerteelt vanwege de vereiste technologie en het benodigde 
grote aantal slaafgemaakten te duur. Het verbouwen van suiker eiste van 
de slaafgemaakten nog meer inspanning dan koffie, cacao of katoen, en 
bracht ook meer gevaren met zich mee, vooral bij het vermalen en koken 
van het suikerriet
