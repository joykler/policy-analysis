Marie Christine van der Sman
De koloniale collecties van  
de stadhouders Willem IV 
en Willem V 
De stadhouders van de Republiek verzamelden vanaf het ontstaan van de VOC 
en de WIC voorwerpen van over de hele wereld, zoals tafelzilver uit Batavia, 
oosters porselein, lakwerk, Aziatisch textiel en wapens. Stadhouder Willem IV 
(1711-1751) en zijn echtgenote Anna van Hannover (1709-1759) waren fervente 
verzamelaars van edelstenen, mineralen, koralen en dieren uit overzeese 
gebieden. Ook topografische kaarten, reisbeschrijvingen, planten- en 
dierenatlassen hadden hun belangstelling. Ze toonden hun collectie in het 
Stadhouderlijk Kwartier op het Haagse Binnenhof. Willem V (1748-1806) zou de 
collectie substantieel uitbreiden in zijn privémuseum aan het Buitenhof. Zelfs 
levende dieren uit de koloniën kregen een plek in zijn menagerie. De objecten en 
dieren, waarvan de herkomst onduidelijk is, werden soms gekocht, maar vaak 
geschonken door kooplieden of gouverneurs-generaal in Oost- en West-Indië. 
In het geval van sommige objecten, zoals zes rijkversierde wapens, buitgemaakt 
door Lubbert Jan van Eck, gouverneur van Ceylon, tijdens de inname van het 
kasteel van de koning van Kandy in 1765, is duidelijk sprake van roof. Van Eck 
deed de wapens cadeau aan de jonge prins Willem V.
Toen het Franse leger in 1795 een einde maakte aan het ancien régime zijn de 
verzamelde objecten verspreid geraakt. Een deel ging met Willem V, de laatste 
stadhouder, mee in ballingschap naar Engeland en Duitsland. Het grootste deel 
werd als oorlogsbuit naar Parijs gebracht en een klein deel bleef behouden voor 
de Bataafse Republiek. Wat achterbleef in de paleizen werd geveild. Inmiddels 
bevinden zich objecten uit voormalig stadhouderlijk bezit in onder andere de 
Koninklijke Bibliotheek, Rijksmuseum Amsterdam, Rijksmuseum van Oudheden, 
Nationaal Archief, Koninklijk Huisarchief, Paleis het Loo, Mauritshuis, Rijks-
museum voor Volkenkunde, Naturalis, Museum Boerhaave en in het Parijse 
Musée national d’Histoire naturelle.
Tot nu toe is er geen overkoepelend, interdisciplinair onderzoek gedaan naar 
de herkomst van de collecties van de stadhouders en is er geen eenduidig 
— 404 —
