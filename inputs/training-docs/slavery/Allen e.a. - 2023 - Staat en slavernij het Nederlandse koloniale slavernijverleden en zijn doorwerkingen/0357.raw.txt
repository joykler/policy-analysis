— VROEGE VORMING VAN SLAVERNIJ EN KOLONIALISME —
bestuderen maar archieven van Iberische rechtbanken en overheden en 
zelfs de inquisitie kunnen informatie opleveren over slaafgemaakten in 
het bezit van Zuid­Nederlanders.
Een piste die zeker nog verder geëxploreerd moet worden, is die van 
de exploderende boekproductie in de zestiende­eeuwse Nederlanden. 
T alloze reisverhalen en etnografische studies a­vlaant­lettre rolden hier 
van de pers. Deze boeken kunnen ons iets vertellen over de beeldvorming 
over andere bevolkingsgroepen en zijn een goede bron om processen van 
racialisering en superioriteitsdenken te achterhalen, processen die zeker 
bijgedragen moeten hebben aan de tolerantie in verband met de handel 
in slaafgemaakten. 
◼ ◼◼ T ot slot
Dit hoofdstuk leert ons dat reeds voor de Nederlandse Opstand (1568­1648) 
er een duidelijke betrokkenheid is van hoge edellieden, kooplieden en 
ondernemers uit de Nederlanden bij slavernij en slavenhandel. Het toont 
dat de Zuidelijke Nederlanden onderdeel waren van een erg extractief 
gecommercialiseerd systeem waarin onvrije arbeid uitgebuit werd. De 
Reformatie, de katholieke vervolging daarvan en de Opstand en oorlog 
die daaruit voortspruitte zette de migratie van heel wat handelaars­
families naar de Republiek in gang. De Nederlandse geschiedenis van 
 slavernij reikt dus veel dieper in de tijd terug via de Zuidelijke Neder­
landen. 
Naar het doorgeven van netwerken en kennis over de slavenhandel van 
de Zuidelijke naar de Noordelijke Nederlanden kan nog heel wat onder­
zoek gedaan worden. De handel en het bezit van slaafgemaakten lijkt de 
normaalste zaak ter wereld te zijn geweest in de vijftiende­ en zestien­
de­eeuwse koopliedenmilieus. Zien we hier een duidelijk patroon van 
winstbejag en een totaal gebrek aan scrupules? Veel moeilijker is om in te 
schatten hoe mensen uit de Lage Landen die niet in deze mensenhandel 
actief waren naar slavernij keken. Wat was hun reactie wanneer ze de door 
Dürer vereeuwigde Katherina in de straat tegenkwamen? 
Achteraf beschouwd lijkt het gebeurde onvermijdelijk. En toch… 
Wat als Bartolomé de las Casas niet zou hebben gepleit bij Karel v en zijn 
‘Vlaamse’ entourage om de ‘indianen’ te sparen en hen te vervangen door 
zwarte, Afrikaanse slaafgemaakten, maar de praktijk van slaverni­j univer
seel in twijfel had getrokken
