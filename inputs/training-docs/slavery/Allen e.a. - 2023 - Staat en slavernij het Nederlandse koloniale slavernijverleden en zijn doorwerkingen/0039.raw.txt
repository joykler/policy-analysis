Nancy Jouwe
2.   Een misdaad tegen  
 de menselijkheid:  
 Nederlandse lokale  
 politici en burgemeesters  
 
Op 20 november 2022 was het zover: met de excuses van de Haagse burge­
meester Jan van Zanen hadden de G4­steden Rotterdam, Amsterdam, 
Utrecht en Den Haag, op basis van historisch onderzoek, alle vier formeel 
hun excuses aangeboden voor het slavernijverleden van hun stad.
Sharon Dijksma, burgemeester van Utrecht, bood op 23 februari 2022 
namens het college van Burgemeester en Wethouders excuses aan voor de 
rol van het Utrechtse stadsbestuur bij de koloniale slavenhandel, de 
onderdrukking van slaafgemaakten en de wonden die daardoor zi­jn ont
staan. Ze begon haar speech in de Utrechtse Janskerk – gekozen omdat het 
Janskerkhof een concentratiepunt is voor directe connecties met het kolo­
niale slavernijsysteem – als volgt: 
Vandaag staan we stil bij het slavernijverleden van onze stad 
en blikken we vooruit om hier lessen uit te trekken. Ik vind 
dit enorm belangrijk, omdat we het over niets minder dan 
een misdaad tegen de menselijkheid hebben. Gedurende 
meer dan 250 jaar heeft er een groot onrecht plaatsgevonden, 
waar ook de stad Utrecht een rol in heeft gehad. Ik wil dit 
illustreren met het verhaal van een dertienjarige jongen met 
de naam ‘Koenjapen’. Op 3 juli 1774 was het de Utrechtse 
voc­medewerker Jan Lambertus van Spall die deze jongen 
aankocht. Uit de verkoopakte weten we dat Koenjapen afkom­
stig was uit een gemeenschap van landarbeiders en palmwi­ jn
verkopers. Waarschijnlijk zou hij binnen enkele jaren zijn 
vader opvolgen, een gezin stichten en een belangrijke positie 
 innemen binnen zijn gemeenschap. Maar met één enkele 
pennenstreek werd dit alles doorgestreept en zi jn toekomst 
door iemand anders bepaald. De medewerker die de verkoop
