— SLAVERNIJ, AFSCHAFFINGEN EN DOORWERKINGEN —
politieke vernieuwing in Nederland bleef  in Nederlands­Indië niet 
 onbesproken en leidde in Batavia in 1848 tot een publiek beraad dat eisen 
formuleerde voor de afschaffing van het cultuurstelsel, beëindiging van 
het handelsmonopolie v an de nhm, vrijheid van drukpers en een verbod 
op slavernij. De dissidenten in het koloniaal bestuur die erbij betrokken 
waren vonden geen gehoor. De gedoging van slavernij voor huishoude­
lijk gebruik zou tot 1860 voortduren en het cultuurstelsel hield tot 1870 
stand, omdat het in deze jaren voor de Nederlandse schatkist als onmis­
baar gold. Het moreel activisme kreeg weinig politieke bijval, vond geen 
directe vertolking in het gevoerde koloniaal beleid en speelde geen rol 
van betekenis bij de uiteindelijke afbouw van de gedwongen gewassen­
teelt.
De afschaffing van het cultuurstelsel in 1870 kwam onder heel andere 
politieke druk tot stand. In Nederland wonnen de voorstanders van een 
vrije markteconomie het pleit van de aanhangers van staatsbemoeienis. 
Tegelijk was er in Nederlands­Indië de groeiende weerstand van de 
Javaanse boerenbevolking tegen het cultuurstelsel. De Agrarische wet 
van 1870, die samen met opheffing van het cultuurstelsel werd afgekon­
digd, bepaalde dat alle grond die nog niet of ongeregeld verbouwd werd 
nu de koloniale overheid toebehoorde. Het betekende dat de Javaanse 
bevolking werd beroofd van de grond rond dorpen die nog onontgonnen 
was of slechts in gebruik was voor wisselbouw. De koloniale overheid gaf 
deze gebieden vervolgens in langdurige pacht uit aan particuliere onder­
nemingen voor grootschalige landbouw. 
Deze staatsgeorganiseerde grondroof was de opstap naar een kapita­
listisch productiebestel gebaseerd op koloniale plantages en mijnbouw 
7
gefinancierd door het Europese bankwezen. De nhm vormde zich om 
tot een zakenbank (tegenwoordig abn amro) die leningen aan plantage­
maatschappijen verschafte en ook zelf investeerde. Het Huis van Oranje 
behield een niet gering aandeel, en het beginvermogen dat Willem i had 
verzameld zou tot een nog veel groter fortuin groeien, vooral door als 
voornaam aandeelhouder in mijnbouwondernemingen van tin, aardolie 
en bauxiet op te treden. In de nieuwe kapitalistisch koloniale ordening 
bleef onvrije arbeid bestaan. Voor gedwongen tewerkstelling werden nu 
ook op grote schaal gevangenen ingezet. Vele megaondernemingen – die ­
ruimhartig door de koloniale staat werden gesteund en profiteerden van 
de koloniale grondroof en arbeidsdwang – zouden na de dekolonisatie 
als multinationals een florissante toekomst tegemoet gaan
