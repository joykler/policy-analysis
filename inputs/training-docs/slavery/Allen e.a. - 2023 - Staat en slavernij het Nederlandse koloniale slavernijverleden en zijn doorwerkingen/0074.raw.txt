Excuses
‘De excuses waren een heel belangrijke stap. Door de expliciet genoemde 
komma kan er nu eindelijk gepraat worden over hoe het verder moet met de 
ontwikkeling van de eilanden. Het allermooiste hieraan vind ik dat de staats-
secretaris Van Huffelen van Koninkrijksrelaties duidelijk maakte dat de eilanden 
zelf mogen meepraten over deze ontwikkeling. Dit geeft ons regie in het herstel. 
Voor ons zijn er een aantal heel belangrijke punten ter bevordering van het 
herstel van het slavernijverleden: Tula moet op 3 oktober, de dag van zijn moord, 
door de Nederlandse staat in ere hersteld worden. Daarnaast moet de koning 
excuses aanbieden voor de rol van het huis van Oranje-Nassau in het 
slavernijverleden. 
 Om de doorwerkingen van het slavernijverleden beter in kaart te brengen en 
de samenleving te helen is het bovendien belangrijk dat het onderwijssysteem 
veel meer aandacht gaat geven aan het slavernijverleden en er snel meer 
dialogen georganiseerd worden om te praten over de achterstanden op 
bestuurlijk, educatief, cultureel en psychologisch gebied en op sociaal gebied 
voornamelijk de voortschrijdende materiële en immateriële verpaupering, 
veroorzaakt door het slavernijverleden. 
 De Nederlandse overheid moet door middel van herstelbetalingen, in een 
solide vorm, bijdragen aan specifieke actieplannen om deze achterstanden 
tegen te gaan. We moeten zowel met elkaar praten – samenwerken met alle 
belangenorganisaties, de lokale en nationale overheden en de verschillende 
Caribische eilanden – als met de Nederlandse overheid.’
Voor een Tulamonument op Curaçao is lang gestreden. Uiteindelijk werd 
in 1997 een door de kunstenaar Nel Simon vervaardigd monument 
onthuld op de voormalige executieplaats van Tula.
— 74 —
