tekstuele bronnen kunnen nieuwe digitale methoden het proces van data-
verwerking en data-analyse aanzienlijk bespoedigen, verbeteren en verrijken. In 
platforms voor text- and data-mining (TDM) kunnen op een gebruiksvriendelijke 
wijze analyses worden uitgevoerd in omvangrijke (corpora) datasets. Een 
voorbeeld hiervan is ianalyzer.hum.uu.nl, waarin het krantenbestand van Delpher 
is toegevoegd voor onderzoek. Met gebruikmaking van software voor ‘topic 
modeling’ kunnen verborgen thematische structuren en verbanden in grote 
hoeveelheden tekst worden ontdekt. Ook kan moderne software analyses 
uitvoeren die zijn gericht op chronologie (‘time stamps’) of andere raakpunten 
en verbanden. Deze manieren van onderzoek bevorderen een beter begrip van 
situaties en verbanden.
De op een breed publiek gerichte vorm van Digital Humanities is niet per definitie 
heel ingewikkeld. Met een zorgvuldige verwerking van data in Excel of met 
behulp van online tools voor het maken van een kaart of een tijdlijn kan iedereen 
gemakkelijk een interessante visualisatie maken. 
Ook zijn er platforms die een gratis webomgeving met database bieden 
waarin onderzoekers hun collecties en projecten kosteloos kunnen delen. Een 
voorbeeld is het Brits-Caribische project Digital Grainger waarin iedereen 
informatie en verwijzingen (annotaties) aan een koloniale tekst kan toevoegen 
 Hypothes.is. 
door gebruik making van de tool
Dergelijke werkwijzen in onderwijs, wetenschap en de culturele sector kunnen 
een groot verschil maken in het begrijpen en bespreken van het verleden. Juist 
voor onderzoek naar het Nederlands koloniaal verleden en slavernijverleden 
zijn er uitdagingen. Veel belangrijke corpora zijn nog niet digitaal beschikbaar 
en kunnen dus ook niet toegevoegd worden aan TDM-platforms. Systemen en 
softwareproducten voor grootschalige analyses zijn bovendien veelal nog niet 
in staat minder bekende talen en handschriften, zoals Papiaments, Sranantongo 
en talen van Zuidoost-Azië te lezen. Voor grootschalig inclusief historisch onder-
zoek naar de doorwerking van slavernijverleden is dit essentieel. 
Margo Groenewoud (1968) is een sociaal historicus gespecialiseerd  
in de twintigste-eeuwse Nederlandse Cariben
