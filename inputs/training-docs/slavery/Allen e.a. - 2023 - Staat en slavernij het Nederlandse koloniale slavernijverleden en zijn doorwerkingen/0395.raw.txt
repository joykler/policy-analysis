— VROEGE VORMING VAN SLAVERNIJ EN KOLONIALISME —
Een benadering die daarvoor in de laatste jaren opnieuw is geïntrodu­
ceerd is het onderzoeken van de impact die (delen van) het Atlantische 
sla vernijsysteem creëerde aan de hand van de ‘brutomarge’. Op deze 
manier werd in 2012 door mij en Karwan Fatah­Black berekend dat de 
Nederlandse Atlantische slavenhandel, zonder alle verdere slavernij­ 
gebaseerde activiteiten in Azië en de Atlantische wereld, alleen al tot 
ongeveer een half procent bijdroeg aan de economie van de hele Neder­
landse Republiek. De totale bijdrage aan de economie van de Republiek 
werd geschat op drieënzestig tot negenenzeventig miljoen gulden,­ tegen
4
woordig zo’n elf tot veertien miljard euro De sector w. as van essentieel en 
strategisch belang, omdat het met de aanvoer van tot slaaf gemaakte ­ Afri
kanen in feite een noodzakelijke voorwaarde vormde voor het Atlantisch 
slavernijsysteem. Tegelijkertijd was de slavenhandel in omvang slechts 
een van de kleinere poten van het Atlantische slavernijcomplex. Daarom 
hebben wij toen opgeroepen om deze methode verder uit te werken en 
toe te passen voor verdere analyse van het grotere Atlantische systeem om 
nieuwe inzichten te verkrijgen in de rol van de slavernij en gerelateerde 
economische activiteiten en de invloed op de ontwikkeling van het vroeg­
moderne Europa. 
◼ ◼◼ Sla vernij, regenten en economie van de Republiek
Verder economisch historisch onderzoek heeft recent aangetoond hoe 
wijdverbreid en diepgaand de invloed van dit Atlantische systeem was op 
de Nederlandse Republiek en de bredere Europese economie. Zo is door 
historicus Gerhard de Kok bijvoorbeeld aangetoond dat havensteden als 
Middelburg en Vlissingen zwaar leunden op de slavenhandel: een tiende 
tot zelfs een derde van hun economie bestond uit activiteiten direct 
gekoppeld aan de slavenhandel. De slavenhandel stimuleerde ook de 
scheepsbouw in bijvoorbeeld Rotterdam. Vroeg in de zeventiende eeuw 
zagen Middelburg en vooral Amsterdam de opkomst van glasfabrieken 
die kralen maakten voor de Nederlandse  Atlantische én Aziatische slaven­
handel. De Rotterdamse slavenhandelaren Coopstad en Rochussen, die 
in de achttiende eeuw meer dan 22 000 slaafgemaakten uit Afrika weg­
voerden, kochten als handelswaar op grote schaal jenever bij de bloeiende 
Schiedamse stokerijen. De rokende schoorstenen van het Nederlandse 
 slavernijprofijt kleurden de vroegmoderne Nederlandse steden letterlijk 
5
zwart. 
— 395 —
