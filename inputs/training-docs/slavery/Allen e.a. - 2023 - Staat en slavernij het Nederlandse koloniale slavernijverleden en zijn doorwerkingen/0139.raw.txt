— SLAVERNIJ, AFSCHAFFINGEN EN DOORWERKINGEN —
belanghebbenden. Bovendien heeft recent onderzoek informatie opgele­
verd over de lobby van Amsterdamse belanghebbenden voor het afschaffen 
van slavernij in ruil voor gunstige voorwaarden voor de eigenaren. Die 
lobby (van eigenaren en investeerders) had meer dan eens direct effect op 
keuzes van de ministers en slaagde er zo in om de regering een vast bedrag 
aan schadevergoeding uit te laten betalen per slaafgemaakte, ongeacht de 
leeftijd van de betrokkene of het soort plantage waar zij of hij op werkte.
Op 1 juli 1863 trad de Emancipatiewet in werking in het Atlantisch gebied. 
Slavenhouders in Suriname ontvingen driehonderd gulden per slaafge­
maakte en zestig gulden indien de geëmancipeerde het recht op ­‘manu
missie’ (vrijlating door de eigenaar) had verworven. Op Curaçao, Bonaire, 
Aruba, Sint­Eustasius en Saba ontvingen eigenaren tweehonderd gulden 
en op Sint­Maarten honderd gulden per slaafgemaakte. Het verschil in 
marktwaarde van de geproduceerde goederen in de koloniën bepaalde dit 
verschil. In totaal keerde de Nederlandse regering 9 864 360 gulden uit 
aan schadevergoeding, wat neerkwam op ruim een derde van de Ri­jksbe
groting voor het jaar 1863. De Nederlandse overheid kon dit bekostigen 
door het begrotingsoverschot verkregen door de dwangarbeid in Neder­
10 
lands­Indië die met het cultuurstelsel was ingevoerd.
Het lange wetgevingstraject van de Emancipatiewet, dat duurde van 
1853 tot 1862, is beschreven door opeenvolgende historici. De meeste stu­
dies benaderen slavernij als een sociaaleconomisch en cultureel fenomeen. 
Ze kwamen tot stand onder auspiciën van het Koninklijk Instituut voor 
Taal, Land­ en Volkenkunde (kitl) in Leiden en werden voor het overv ­
grote deel geschreven door Nederlandse historici. Een belangrijke impuls 
aan de geschiedschrijving over de Nederlandse Cariben ontstond later als 
een reactie op een baanbrekend artikel van de Britse historicus Seymour 
 Drescher, die zich richtte op de vraag of er een causaal verband bestond 
tussen kapitalisme en de afschaffing van slavernij. Historicus Gert Oostin­
die gaf als reactie een alternatieve verklaring voor de late afschaffing in 
Nederland: het bescheiden economisch belang van de op slaverni­j geba
seerde productie in het Atlantisch gebied zorgde ervoor dat het thema 
11
geen politieke prioriteit kreeg De hernieuwde aandac. ht voor het belang 
van slavernij in het Atlantisch systeem maakt deze verklaring mogelijk 
minder plausibel en de tijd lijkt dan ook rijp om antwoorden in een ande­
re richting te zoeken. De Surinaamse historicus Joseph Siwpersad schreef 
in 1979 een standaardwerk over de Nederlandse regering en de afschaffing 
— 139 —
