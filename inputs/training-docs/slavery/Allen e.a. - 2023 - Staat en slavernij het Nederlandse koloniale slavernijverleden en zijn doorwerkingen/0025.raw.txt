Alex van Stipriaan
1.   De Nederlandse  
 wetenschap en overheid   
 over het slavernijverleden  
 en zijn doorwerkingen
In 1934 publiceerde Anton de Kom zijn inmiddels beroemde Wij slaven van 
Suriname. Vlak daarvoor werd hij na een korte gevangenschap verbannen 
uit Suriname naar Nederland. Daar werd hij van overheidswege zo zeer 
tegengewerkt dat hij uiteindelijk getraumatiseerd enige tijd in een 
psyc hiatrische inrichting moest worden opgenomen. Zo’n drie generaties 
later, in 2020, is De Kom toegevoegd aan de nationale historische Canon 
van Nederland. De commissie die de canon samenstelt is benoemd door 
de overheid en de canon is leidend voor het geschiedenisonderwijs. Het 
lijkt daarmee of de overheid een nieuwe, meer inclusieve houding ten 
 aanzien van het slavernijverleden aan het ontwikkelen is. 
De weg daarheen zat echter vol haarspeldbochten en slipgevaar. Net zo 
goed kan de ontwikkeling van de manier waarop de Nederlandse overheid 
is omgegaan met het slavernijverleden en de doorwerkingen daarv­an wor
den getypeerd als onbetrouwbaar, wegkijkend, niet betrokken en sterk 
afhankelijk van de politieke wind. De krampachtige aanloop naar excuses 
voor het slavernijverleden door de Nederlandse regering in december 2022 
en de paternalistische houding die zij aannam toen het besluit daarover 
uiteindelijk was genomen, zijn daarvan een ultieme illustratie.
Tegelijk kijken overheden ook naar wat de wetenschap te zeggen heeft 
over het slavernijverleden. Maar ‘de’ wetenschap bestaat niet en verandert 
bovendien voortdurend. Debat vormt nu eenmaal haar basis. Hoe weten­
schap en overheid in Nederland zich in de twintigste en eenentwintigste 
eeuw hebben verhouden tot het slavernijverleden is daarom niet een­
voudig te beschrijven en  is vooral gebaat bij nuancering, definiëring en 
afbakening
