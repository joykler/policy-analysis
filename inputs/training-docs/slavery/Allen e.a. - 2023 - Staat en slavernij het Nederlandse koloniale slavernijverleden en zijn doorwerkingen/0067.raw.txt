— ACTUELE VRAAGSTUKKEN —
In het Arubaanse eindtermendocument voor het vak geschiedenis in de 
Ciclo Avansa (mavo leerjaar 3 en 4, havo 3­5 en vwo 36) is sla­ vernij opgeno­
men, maar ook hier hapert de implementatie. De lokaal ontwikkelde 
methode Bahul (Hutkoffer, 2011) bevat slechts één alinea over de slavernij 
 
en het emancipatieprocesDe methode wordt bovendien alleen op de .
mavoscholen gebruikt, omdat Colegio Arubano (tot 2012 de enige dag­
school op havo­ en vwo­niveau op Aruba) besloot om in de bovenbouw 
terug te vallen op schoolmethoden uit Nederland. Het Europese curricu­
lum bevat thema’s als industrialisatie, modern imperialisme en de Eerste 
Wereldoorlog, maar het thema slavernij, en zeker een lokaal, omgevings­
gericht perspectief daarop, blijft veelal buiten beeld. 
De situatie in de bovenbouw van het algemeen voortgezet onderwijs op 
Curaçao is niet wezenlijk anders. In 2019 is een vernieuwd eindtermen­
document voor het vak geschiedenis voor havo en vwo vastgesteld. Hierin 
komen slavernij, het emancipatieproces na 1863, de komst van de olie­ 
industrie in 1915 en de periode na de volksopstand van 30 mei 1969 aan 
de orde. Net zoals op Aruba ontbreekt echter een eigentijdse methode die 
de vastgelegde eindtermen uitwerkt. Curaçaose middelbare scholen lossen 
dit tekort op door terug te vallen op de verouderde, maar beproefde 
methode Nos Pasado (Ons verleden, 1985) en recentere uitgaven van het 
Nationaal Historisc h Archief. Een knelpunt is dat instromers vanuit het 
vmbo een geringe voorkennis van het slavernijverleden hebben.
In het middelbaar onderwijs van Bonaire treffen we dezelfde situatie aan. 
Ook voor het algemeen voortgezet onderwijs zijn hier de Nederlandse 
eindtermen van kracht. De Nederlandse eindtermen voor het vak gesc­ hie
denis worden niet gedekt door lokale leermiddelen, waardoor Bonairiaan­
se leerlingen benaderd worden als Europees­Nederlandse jongeren. 
Nederlandse methoden besteden wellicht aandacht aan slavernij, maar de 
lokale context en een gepast ‘wij­perspectief’ ontbreken. Ze gaan voorbij 
aan het gegeven dat Bonairiaanse leerlingen niet dé slavernijgeschiedenis, 
maar hún slavernijverleden zouden moeten ontdekken en verwerken en 
hierop zouden moeten reflecteren. Niet voor niets kopte Trouw de dag voor 
de Slaverniexcuses vj­ an de Nederlandse regering over het geschiedenis­
onderwijs op Bonaire: ‘Nederland bepaalt nog steeds wat wij over onszelf 
weten’.
— 67 —
