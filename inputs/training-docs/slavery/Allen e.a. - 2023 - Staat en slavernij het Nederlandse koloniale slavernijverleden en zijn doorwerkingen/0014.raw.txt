— STAAT EN SLAVERNIJ —
 december 2022 een onafhankelijk onderzoek aan naar de rol van het 
Huis Oranje­Nassau in de koloniale en postkoloniale geschiedenis. 
Deze onderzoeken zijn midden in de Nederlandse samenleving te 
plaatsen. Ze zijn een gevolg van en geven mede vorm aan discussies over 
de viering van Sinterklaas en de rol van Piet daarin, het gebruik van de 
Gouden Koets, de opkomst van Keti Koti­tafels, de Black Lives Matter­be­
weging in Nederland, de toeslagenaffaire, racisme en etnisch profileren. 
Het Nederlandse koloniale slavernijverleden is dus zeker niet alleen 
geschiedenis. Ook in de Caribische delen van het Nederlandse Koninkrijk 
wordt het slavernijverleden bevraagd, zoals tijdens de jaarlijkse Tula­ 
herdenking op Curaçao en als onderdeel van de toenemende discussies 
rondom herstelbetaling op Curaçao, Aruba en Sint­Maarten en in Surina­
me. Daar is een decennialang proces aan voorafgegaan waarin het 
slaverniverleden en de doorwerking daarvj an in Nederland, de Caribische 
eilanden, Suriname en Indonesië in politieke en maatschappelijke zin 
onder de aandacht is gebracht. De afgelopen jaren zijn al deze thema’s 
door persoonli jk betrokkenen bij dat verleden en hun medestanders 
nadrukkelijk op de agenda van de Nederlandse staat gezet. Op 19 decem­
ber 2022 bood het kabinet publiekelijk excuses aan voor het handelen van 
de Nederlandse staat in het verleden. Postuum aan alle slaafgemaakten die 
wereldwijd onder dat handelen hebben geleden, aan hun dochters en 
zonen, en aan al hun nazaten tot in het hier en nu.
Het ‘voorwerk’ dat in de afgelopen decennia is verzet, is met name in 
het tijdperk na de excuses onverminderd relevant vanwege het gevaar 
dat in de huidige stroomversnelling belangrijke inzichten over het hoofd 
worden gezien, of dat dadendrang wordt gebaseerd op eenzijdige of 
oppervlakkige denkbeelden. Het blijft van belang om zorgvuldig te kijken 
naar wat we wel weten, maar ook zichtbaar te maken dat nog lang niet 
alles goed genoeg onderzocht is om stellige uitspraken te kunnen doen. 
Staat en slavernij kan zo hopelijk bijdragen aan inzicht en bewustwording, 
en misschien ook aan het creëren van ruimte voor herstel en heling in de 
delen van het huidige Nederlandse koninkrijk, te weten Aruba, Curaçao, 
Sint­Maarten, Bonaire, Sint­Eustatius, Saba en Nederland. De bevindin­
gen kunnen ook van betekenis zijn voor Suriname, Indonesië en andere 
landen die door het Nederlandse koloniale slavernijverleden zijn geraakt.
De focus van Staat en slavernij ligt op het Nederlandse koloniale sla­ ver
nijverleden. Dat wil zeggen dat dit boek zich richt op koloniale slavernij, 
het koloniale verleden en de doorwerkingen daarvan (zoals koloniale 
— 14 —
