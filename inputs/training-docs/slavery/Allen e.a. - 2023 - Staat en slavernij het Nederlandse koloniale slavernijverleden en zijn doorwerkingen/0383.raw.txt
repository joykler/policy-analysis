— VROEGE VORMING VAN SLAVERNIJ EN KOLONIALISME —
en kerkhistorici als door historici die de koloniale geschiedenis bestuderen 
onderzoek gedaan naar het kerkelijk slavernijverleden. Daarvan getuigen 
projecten onder leiding van Geertje Mak, Alicia Schrikker en Annette 
Merz en George Harinck. Tevens voelen verscheidene kerken de noodzaak 
hun eigen slavernijgeschiedenis tegen het licht te houden. 
◼ ◼◼ De Gereformeerde K erk en het kerkelijk landschap
De Gereformeerde Kerk (later de Nederlandse Hervormde Kerk en weer 
later de pkn) had als publiek erkende en dus bevoorrechte kerk een unieke 
en centrale positie in de koloniale samenlevingen en in Nederland. Terwijl 
er op Nederlands grondgebied in Europa sprake was van tolerantie (of een 
gedoogbeleid werd toegepast) voor andere kerken, was dat in de meeste 
koloniën in beginsel niet het geval. Pas in de achttiende en negentiende 
eeuw maakten andere kerken overzees hun entree, vaak na afstemming 
met de Gereformeerde Kerk. Doordat de Gereformeerde Kerk – als door 
de overheid bevoorrechte kerk – nauw samenwerkte met de koloniale 
staat, ontwikkelde zij zich tot de kerk van de status quo, van de (witte) 
machthebbers, de slavenhouders. Toen in Suriname zendingswerk onder 
slaafgemaakten actief gestimuleerd werd door de overheid, waren het 
daarom vooral andere kerken – in het bijzonder de Evangelische Broeder­
gemeente (ebg) en de rooms­katholieke kerk – die veel bekeerlingen 
maakten en zodoende ‘zwarte’ kerken werden. Dat brengt ons bij de 
(belangrijkste) overige kerken die in de Nederlandse koloniën te vinden 
waren – andere religies en vormen van spiritualiteit laat ik hier buiten 
beschouwing. 
Een kerk die qua oorsprong en geloofsovertuigingen dicht bij de Gere­
formeerde Kerk stond was de eveneens protestantse Lutherse Kerk (vanaf 
2004 deel van de pkn). Die kerk was al vroeg, sinds 1558, aanwezig in de 
Nederlanden. Ook in de koloniën was de Lutherse Kerk vaak de eerste die 
6
naast de Gereformeerde Kerk haar entree maakte, in Suriname al in 17 41.
Andere delen van het koloniaal rijk volgden niet veel later: in 1745 werd 
een Lutherse predikantsplek gesticht in Batavia en in 1780 één voor de 
Kaapkolonie. Niet alleen qua oorsprong en overtuigingen staat de L­ uther
se Kerk dicht bij de Gereformeerde Kerk, ook in haar functioneren lijkt ze 
er sterk op. Net als de Gereformeerde Kerk focuste de Lutherse Kerk zich 
in ‘de West’ op de witte planterselite en was zij weinig actief in de zending 
onder slaafgemaakten of vrijen van kleur. De Lutherse Kerk stond en 
staat in Suriname – evenals de Gereformeerde Kerk – dan ook nog steeds 
— 383 —
