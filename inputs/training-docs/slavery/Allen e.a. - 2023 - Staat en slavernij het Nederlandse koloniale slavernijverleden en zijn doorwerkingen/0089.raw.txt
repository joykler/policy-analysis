— ACTUELE VRAAGSTUKKEN —
cultuur wereldbeelden worden overgedragen (en uitgedaagd) staat nog in 
de kinderschoenen.
 
◼◼ ◼◼ Religie 
Religie speelt een centrale rol in de doorwerking van en de herinnering 
aan de slavernij, maar onderzoek naar die dimensie is nog schaars (zie 
hoofdstuk 27 van Martijn Stoutjesdijk). Wellicht heeft dat te maken met 
het feit dat geschiedenis over het algemeen als een seculier fenomeen 
wordt gezien: bedreven door seculiere geschiedwetenschappers aan de 
universiteit, bediscussieerd in de seculiere publieke sfeer (als cultureel erf­
goed, in de politiek of in talkshows). Toch is religie voor veel mensen die 
zichzelf als nazaat van slaafgemaakten zien een belangrijk deel van hun 
leven. Veel van hen zijn christenen, en hun geloof helpt hen om zin te 
geven aan de wrede geschiedenis, soms zelfs in de vorm van verzoening. 
Wintipriester Marian 
Markelo brengt in 2013 
een plengoffer tijdens de 
herdenking van de slaver-
nij in het Oosterpark, 
vergezeld door het 
Kabra-masker
