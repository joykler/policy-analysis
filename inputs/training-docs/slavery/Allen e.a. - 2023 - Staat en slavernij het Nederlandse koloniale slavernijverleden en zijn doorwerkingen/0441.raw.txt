— BEVINDINGEN —
optreden ten aanzien van de nadelige maatschappelijke effecten van de 
doorwerkingen van het slavernijverleden en kolonialisme lang is uitgeble­
ven. Nu overheden en andere instituties zich bewuster worden van dat 
verleden, de doorwerkingen en hun eigen rol daarin, is het van belang te 
benadrukken dat herstel om meer vraagt dan enkel gebaren op het terrein 
van cultuur, kennis en herdenkingen. Het vergt dat de Nederlandse over­
heid bewuster en doortastender optreedt ten aanzien van hedendaagse 
sociale, economische en maatschappelijke ongelijkheden die met deze 
doorwerkingen verbonden zijn. Herstel en erkenning vragen om een veel­
zijdige dialoog: ‘koninkrijksbreed’, met verschillende gemeenschappen, 
nazaten en overheden, en op eenzelfde manier ook wereldwijd ten aanzien 
van (voormalig gekoloniseerde) gebieden die geraakt zijn door het Neder­
landse koloniale slavernijverleden. Fragmentatie ligt daarbij op de loer: 
door een veelheid aan initiatieven en trajecten, die een veelheid aan 
geschiedenissen en doorwerkingen adresseert, voor een veelheid aan 
publieken en nazatengemeenschappen. Het verdient aanbeveling om 
de inhoudelijke, de geografische en andere vormen van fragmentatie 
tegen te gaan. Zo kunnen ook vergelijkingen op het vlak van ‘hiërarchie 
van leed’ vermeden worden, doordat in een integrale en coherente aanpak 
de verschillende kanten van het Nederlandse slavernijverleden en zijn 
doorwerkingen, de relatie met het kolonialisme en daarmee ook de ver­
bindingen tussen (nazaten)gemeenschappen aan bod komen.
Daarnaast pleit dit boek voor een meer inclusieve aanpak ten aanzien 
van kennisproductie.  Een aantal daarvoor noodzakelijke stappen zijn 
ruimte maken voor een verandering in perspectieven, luisteren naar stem­
men die ondervertegenwoordigd zijn en een herverdeling van middelen, 
waardoor diverse vraagstukken met betrekking tot slavernij, sla­vernijver
leden en koloniale geschiedenis die nog gedegen onderzoek vergen kun­
nen plaatsvinden. Het vraagt ook om een kritische reflectie op de 
mechanismen waarmee bijvoorbeeld onderzoeksfinanciering wordt toege­
kend binnen het Nederlandse Koninkrijk. Bepaalde obstakels in Neder­
land, maar ook tussen Nederland en het Caribisch deel van het Koninkrijk 
bij het indienen van onderzoeksaanvragen kunnen makkelijk worden 
weggenomen, zoals voorwaarden die worden gesteld aan de formele 
onderzoeksaffiliaties en kw alificaties van indieners (lees: gepromoveerde 
onderzoekers in vaste dienst werkzaam bij een onderzoeksinstelling) en 
de waardering van werkervaring (nu voornamelijk gebaseerd op de pro­
ductie van peer­reviewed publicaties). De validatie van kennis gebaseerd
