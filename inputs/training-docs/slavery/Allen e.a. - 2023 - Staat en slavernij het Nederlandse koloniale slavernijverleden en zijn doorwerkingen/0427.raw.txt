— BEVINDINGEN —
administratie van slavernij en het reguleren van de slavenhandel. 
Deze koloniale organisaties gaven zelfs actief vorm aan koloniale en 
lokale regels rond ‘totslaafmaking’ – die soms tot op het niveau van 
de StatenGeneraal werden beoordeeld en goedgekeurd.­ 
– De verlening van directe en indirecte steun door Nederlandse overheden  
aan koloniale organisaties. Die werden soms al bij de oprichting 
gesteund door middel van geld, al dan niet in de vorm van leningen, 
met subsidies voor oorlogvoering, of door directe levering van 
wapens, soldaten of andere middelen. Daarnaast voorzagen de 
Nederlandse overheden en de stadhouder de koloniale organisaties 
die betrokken waren bij slavernij van steun door bijvoorbeeld het 
onderhouden van diplomatieke betrekkingen met slavenexporte­
rende staten. 
– De controle van en (mede)zeggenschap over koloniale organisaties door 
Nederlandse overheden. Steden en provincies kregen bestuurszetels 
bij compagnieën en andere koloniale bestuursorganisaties. Ook de 
stadhouder kreeg bestuurlijke rollen toebedeeld voor onder meer 
de voc en wic. Alle koloniale organisaties legden verantwoording 
af aan de StatenGeneraal,­ en vaak ook aan steden of andere overhe­
den.
De bijdragen in dit boek laten de zeer nauwe banden zien tussen de 
Nederlandse staat en koloniale bestuursorganisaties in vele versc­hijnings
vormen. Daaruit volgt een aantal belangrijke conclusies. De vergaande 
verwevenheid tussen bestuurlijke en koloniale instituties was niet beperkt 
tot de formele politieke verhoudingen en verantwoordelijkheden v­ an bij
voorbeeld de StatenGeneraal ten aanzien v­ an het koloniale beleid, maar 
werd evenzeer actief gedreven door de private bundeling van macht en 
middelen door een relatief kleine groep van extreem rijke koopmans­ en 
regentenfamilies. Zij deden hun invloed niet alleen gelden in de besturen 
van de koloniale organisaties, maar ook in de stadsbesturen, provincies, 
Admiraliteiten en StatenGeneraal.­ Hun private ondernemingen waren 
doorgaans direct of indirect ook verbonden met de koloniale slavernij en 
expansie, bijvoorbeeld door de handel in wapens en koloniale goederen of 
de investeringen in plantages. Zo gaven zij via verschillende routes vorm 
en uitvoering aan de koloniale expansie en slavernij. De Nederlandse 
— 427 —
