— STAAT EN SLAVERNIJ —
◼ ◼◼ V ervolgonderzoek naar particulieren belangen
Veel van de kennis over dit onderwerp komt voort uit een historische 
belangstelling voor kooplieden; door portretten zoals dat van Gerard 
Andriesz Bicker (‘dikke Bicker’) ontstaat een beeld van kooplieden als sym­
bool van de vleesgeworden welvaart van de Republiek. Over andere belan­
gen dan die van kooplieden uit met name Holland en Zeeland is echter 
relatief veel onbekend. Als er buiten Holland en Zeeland wordt gekeken 
richt het onderzoek zich steeds vooral op de koopliedenelite. Verder 
onderzoek is met name nodig op drie gebieden.
Het eerste is de rol van industrie. Onderzoek heeft aangetoond dat de 
Europese industrie op uiteenlopende manieren verweven was met sla­ ver
nij en extractiekapitalisme – van glasproducenten, jeneverstokers en bak­
kers die lokaal produceerden voor slavenhandelaren tot de verwerking 
(trafieken) van koloniale goederen als suiker, tabak en katoen. In hoeverre 
de Nederlandse politiek ten aanzien van slavernij en koloniale expansie 
een afspiegeling is van de particuliere belangen van de nijverheid­­ en tra
fiekenindustrie is echter onduidelijk. Dat inzicht is met name van belang 
omdat ten eerste het aandeel van verwerkingsindustrie verviervoudigde 
tussen 1650 en 1770, terwijl de algehele economie stagneerde en afnam. 
En ten tweede omdat veel van de aanleverings­ en verwerkingsindustrie 
gevestigd was in de landprovincies zoals Utrecht, Overijssel, Brabant en 
Gelderland, op grond waarvan de verwevenheid van de Nederlandse eco­
nomie met slavernij buiten 
Holland en Zeeland veron­
dersteld kan worden. In 1667 
ondertekenden hoeden­
makers (die afhankelijk 
waren van de levering van 
NoordAmerikaanse ­
 beverhuiden) mede een 
 verzoekschrift om New York 
In 1642 portretteerde Bartholomeus 
van der Helst de twintig jaar oude 
Gerard Andriesz Bicker, een telg 
uit het Amsterdamse regenten-
geslacht. Het portret, bijgenaamd 
de ‘dikke Bicker’, laat Bicker in vol 
ornaat zien
