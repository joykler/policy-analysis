— SLAVERNIJ, AFSCHAFFINGEN EN DOORWERKINGEN —
taalzuiverheid werd bepleit voor alle talen), bevestigde de taalsituatie 
bijna altijd de status quo: het Nederlands bleef een stut van het koloniale 
project en voermiddel van superioriteitsdenken. Tegelijkertijd bekrac­ h
tigde die situatie ook het sterke gevoel van eigenheid en identiteit van de 
volkstalen die, tegen alle verwaarlozing en verdrukking in, bleven voort­
bestaan. 
◼ ◼◼ Multitaligheid in de voormalige koloniën 
We kunnen grote vraagtekens zetten bij de veronderstelde talige homoge­
niteit van de koloniale bovenlaag. In de bestuurlijke aansturing vanuit de 
Nederlanden en in de rechtspraak heeft de Nederlandse taal een belang­
rijke rol gespeeld, maar de praktijk van alledag laat een sterk multitalig 
beeld zien. 
Van de zeventiende tot de negentiende eeuw bestond de koloniale 
 bovenlaag in ‘de Oost’ uit mensen van Europese en (in mindere mate) niet­ 
Europese nationaliteit en speelden Aziatische talen in het communicatie­  
verkeer een belangrijke rol. Het Nederlands deed nauwelijks mee; 
Portugees en Maleis waren de contacttalen tussen de groepen, klassen 
en eilanden. Aziatische talen drongen ook door in een taalvariant van 
het Nederlands als het petjoh. Deze mengtaal, gebruikt in de alledaagse 
omgang, kende tal van grammaticale en lexicale elementen die ontleend 
waren aan het Maleis en het IndonesiscChineesh­ . In de twintigste eeuw 
werd schrijver Tjalie Robinson er de literaire roerganger van. Dat in Indo­
nesië het Nederlands eeuwenlang niet dieper doordrong dan het vernis 
van de bestuur­ en onderwijstaal en nooit tot de ziel van de Indonesiërs 
wist door te dringen, bleek wel na de machtsomwenteling van 1950 toen 
het Bahasa Indonesia in korte tijd het Nederlands in alle kieren en naden 
van de samenleving wist te verdringen.
Aan de Kaap voltrokken zich processen van creolisering (vermenging 
van culturen en talen) en is de situatie gecompliceerd door het ontstaan 
van een ‘oude’ variant van het Nederlands in de vorm van het ZuidAfri­ ­
kaans, tegenover het Engels, twee talen die vanaf circa 1900 door de witte 
bovenlaag van de maatschappij als dominante taal werden gehanteerd. 
Hierbij geldt de aantekening dat gaandeweg de geschiedenis negentig 
procent van de Afrikaanssprekenden ging behoren tot de zogenoemde 
‘bruinmensen ’ van de Kaap. De zwarte en gekleurde bevolking maakte 
overigens gebruik van een waaier aan volkstalen, maar pas tegen het einde 
van de twintigste eeuw verwierf een aantal daarvan een officiële status
