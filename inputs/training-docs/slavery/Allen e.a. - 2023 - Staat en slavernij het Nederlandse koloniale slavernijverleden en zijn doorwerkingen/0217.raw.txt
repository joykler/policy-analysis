— SLAVERNIJ, AFSCHAFFINGEN EN DOORWERKINGEN —
symbolisch bedoeld, of stond het ook voor de wens om de koloniale 
 slavernijwetten in Nederland door te voeren? Anders dan de eerder­
genoemde objecten brengt dit afschuwelijk gebruiksvoorwerp ons vooral 
ook dichter bij de ervaring van de koloniale bedienden in Nederland. De 
objecten waarop zij zichzelf verbeeld zagen, getoond als minderwaardig, 
moeten confronterend zijn geweest voor hun omgeving. Een halsband, 
op het lichaam gedragen, is niets anders dan een brandmerk van slavernij. 
Het is veelzeggend dat een object dat zo significant moet zijn geweest 
voor zowel de koloniale machthebber als voor de drager, zo lang onder een 
foutieve aanduiding en daarmee in vergetelheid verborgen is geweest. 
 
Het onderzoek dat elders is gedaan, de overzichten van Nederlandse kunst 
en de objecten die hier als aanknopingspunten zijn gegeven vormen een 
basis voor veelvuldig en uiteenlopend vervolgonderzoek. Alleen grondig 
onderzoek waarin diverse vakgebieden, brongebruik en perspectieven 
 bijeen worden gebracht kan het beeld over hoe Nederland zich als natie 
gedragen, misdragen en geprofileerd heeft verdiepen en ons beeld over 
‘thuishoren’ verbreden. 
Halsband met 
het wapen van 
Nassau, 
anoniem, 1689.
 Portret van Jean-Baptiste graaf 
Dumonçeau met een Afrikaanse 
man, door Hennequin en Couvelet, 
1809
