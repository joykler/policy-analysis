Samenleving 
‘Er is zoveel veranderd in het debat rondom het slavernijverleden en zijn door-
werkingen de afgelopen vijf jaar: van het taalgebruik tot de afschaffing van 
Zwarte Piet in grote delen van het land en het begrijpen van de noodzaak van de 
slavernij-excuses. Het belangrijkste is dat we minder snel in een kramp schieten 
als we over het slavernijverleden praten. 
 Tien jaar geleden was er bij witte Nederlanders nog vooral schuld en 
schaamte, waardoor de gesprekken over hen gingen en niet over wat er met óns 
gebeurd is. Nu lijken witte Nederlanders actiever te luisteren en zijn ze zich meer 
bewust van de grote rol die racisme speelt in het leven van zwarte Nederlanders. 
Dat is een hoopvolle ontwikkeling die ertoe heeft geleid dat veel witte mensen 
nu zeggen: “Daar wil ik iets aan doen.” 
 Overigens komt het dekolonisatieproces, de druk om onderzoek te doen 
naar het slavernijverleden en de roep om slavernijmonumenten uit de zwarte 
gemeenschappen. Grote veranderingen zijn in gang gezet door de lange strijd 
van onder meer grassroots-organisaties, activisten en zwarte wetenschappers. 
Een nieuwe generatie is mondiger dan ooit en gaat als het moet de barricade op.’
Wetenschap
‘Wat belangrijk is om te onderzoeken is het collectief intergenerationeel trauma 
dat slavernij en kolonialisme heeft achtergelaten in de samenleving. Bestaat er 
zoiets als een post traumatic slave syndrome? En wat is precies intergener atio -
neel trauma? Hier is nog nauwelijks onderzoek naar gedaan. 
 Er zijn vier elementen die geadresseerd moeten worden: de omgang met 
intergenerationeel trauma, de effecten van migratie, dynamieken in families en 
dynamieken in de samenleving in relatie tot de sporen van het slavernijverleden. 
Overigens vereist dit niet alleen een multidisciplinaire, wetenschappelijke blik, 
maar juist ook een systemische blik. Wetenschap moet getransformeerd worden: 
onderzoekers moeten zichzelf meenemen in hun onderzoek. We hebben niet 
alleen boekenkennis nodig maar kennis van wat zich in de mensen zelf 
manifesteert. 
 Ik denk bovendien dat het belangrijk is te kijken naar de expertise die er al is 
binnen de zwarte gemeenschap, maar die nog niet gezien wordt. Waarom wordt 
deze expertise door de samenleving en de overheid niet erkend en verspreid?’
Excuses
‘Er is twee jaar aan het rapport Ketenen van het verleden gewerkt door het 
Advies  college Dialooggroep Slavernijverleden. Rutte heeft op basis van dit 
— 77 —
