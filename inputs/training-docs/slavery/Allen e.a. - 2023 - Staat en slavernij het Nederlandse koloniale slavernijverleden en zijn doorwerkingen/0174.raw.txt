— STAAT EN SLAVERNIJ —
deze verlangde producten. De volkshoofden moesten zich nauwgezet 
houden aan de instructies van het koloniale bestuur op straffe van ontslag 
of zelfs verbanning bij nalatigheid of overtreding van hun bevoegdheden. 
Voor toegewijd dienstbetoon ontvingen deze Javaanse volkshoofden een 
vergoeding voor de geleverde handelsgewassen, onder handhaving van de 
al bestaande afdracht aan hen door de boeren van een deel van de voedsel­
opbrengst, met name rijst. Onder Daendels werd dit aandeel verhoogd 
van een tiende tot een vijfde van de geproduceerde hoeveelheid. Dit kostte 
de staatskas niets en was bedoeld om de volkshoofden tot meegaandheid 
te stemmen bij de verhoging van de lasten die via hen aan de bevolking 
 werden opgelegd. 
De inrichting van dit regime van gedwongen tewerkstelling op Java 
werd wel degelijk aan discussie blootgesteld. Vaak stond daarbij de vraag 
centraal hoe het boerenbestel moest worden ingericht om tot het grootst 
mogelijke voordeel van het ‘moederland’ te strekken. De belangrijkste 
gezagsdrager belast met de inzameling van koloniale handelsgewassen 
gaf in 1800 te kennen dat dit stelsel doorspekt was van dwang, omdat ‘de 
Javanen eenige weinige uitgesondert, met weerzin coffij planten en dat 
zij bij continuatie tot de bearbeiding van dezelve als met geweld moeten 
1
worden gedreven Deze koloniale dw’. ang werd toegepast vanuit de heer­
sende opvatting dat de Javaanse boer slechts beperkte behoeften had en 
geen meerdere welvaart nastreefde. Een hoge ambtenaar die de gouver­
neur­generaal als secretaris terzijde stond, H.W. Muntinghe, dacht hier 
echter heel anders over. Ook hij vond dat iedere kolonie ‘ten bate van het 
moederland’ moest staan, maar meende dat lotsverbetering van de bevol­
king daarbij voorop moest staan, en niet het blokkeren van elke prikkel 
tot vooruitgang door dwangmaatregelen. Toch ging Daendels in 1808 over 
tot aanscherping van het dwangstelsel en bepaalde dat niemand van de 
gedwongen teelt vrijgesteld mocht worden, behalve volkshoofden en 
arbeidsongeschikten. De ontheffing gold zelfs niet meer voor dorpspries­
ters, bejaarden en weduwen. Vanaf veertien jaar werden kinderen volledig 
dienstbaar en zelfs voor die leeftijd moesten zij met hun ouders als hulp­
krachten meewerken.
◼ ◼◼ Het dorpsbestel als grondvlak   
 van koloniaal bestuur (1814­1830)
Na terugkeer van het Nederlands bestuur op Java in 1814 woog Muntinghe 
als president van de Raad van Financiën in een advies de voor­ en nadelen 
— 174 —
