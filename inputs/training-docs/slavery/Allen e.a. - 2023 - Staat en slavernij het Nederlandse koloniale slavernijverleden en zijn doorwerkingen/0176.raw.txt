— STAAT EN SLAVERNIJ —
arbeidsvermogen van ondergeschikte huishoudens. Binnen het later 
gecreëerde koloniale systeem zorgde deze complexe ordening ervoor dat 
de landadel tot taak kreeg de verplichte teelt en levering van gewassen aan 
de grondbezittende boeren op te dragen, die op hun beurt weer de met 
hen verbonden deelbouwers en knechten ermee belastten. 
De koloniale miskenning van de gelaagdheid aan de voet van de 
boereneconomie had tot gevolg dat de arbeidsdw ang die de vroeg­ 
koloniale staat aan grondbezitters oplegde door de hoofden van deze 
dominante huishoudens doorgeschoven werd naar de van hen afhanke­
lijke boeren die grotendeels of geheel van de vrije toegang tot grond­
gebruik waren uitgesloten. Het betekende dat deelbouwers en 
landarbeiders, de minsten onder de Javaanse bevolking, de meeste lasten 
moesten dragen. De schatplichtigheid waaraan de bevolking onderhevig 
was gold niet alleen voor de verbouw van gewassen maar ook voor de 
bouw van pakhuizen,  de aanleg van wegen en andere publieke werken. 
Herendiensten was de naam voor deze arbeidsvordering waartegenover 
geen of een uiterst minimale vergoeding stond.
Het dwangstelsel drukte zwaar op de boeren, maar de koloniale 
verslaglegging bagatelliseerde het opgelegde corvee desondanks als  
weinig bezw aarlijk. Het zou gemakkelijk te combineren zijn met de eigen 
teelt van voedsel voor de primaire behoeften. Toch stelde zelfs Johannes 
van den Bosch, die als ontwerper van het uiteindelijke cultuurstelsel de 
lasten verder zou verzwaren, dat de teeltdwang niet twee maanden, maar 
zes maanden beslag legde op de werktijd van een boerengezin. 
De enige manier voor boeren om aan de uitgeoefende arbeidsdwang te 
ontsnappen was wegtrekken naar nog onontgonnen streken. De koloniale 
overheid stelde echter paal en perk aan landvlucht door boeren met straf­
maatregelen te verbieden hun woonplaats te verlaten. Omdat er vaak te 
weinig bouwgrond en tijd overbleef om in het eigen levensonderhoud te 
voorzien, probeerden velen toch te vluchten. 
◼ ◼◼ Het cultuurstelsel (1830 ­1870)
Het cultuurstelsel zoals dit door Van den Bosch werd ingevoerd was dus 
de uitkomst van ontwikkelingen die al waren ingezet onder ­bewind voc
en op grotere schaal uitgebreid waren onder de vroeg­koloniale staat van 
Daendels. Onder Van den Bosch werd het dwangstelsel nu nog verder 
aangedreven.  Boeren op Java moesten twintig procent van hun grond 
gebruiken om gouvernementsproducten te produceren. Dit werd gerec­ ht
