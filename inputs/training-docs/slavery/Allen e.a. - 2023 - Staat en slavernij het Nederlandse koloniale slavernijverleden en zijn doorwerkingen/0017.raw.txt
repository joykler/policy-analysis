— INLEIDING —
verregaand controleerden en disciplineerden. Met slavernij definieerden 
koloniale overheden wie tot bezit mocht worden gereduceerd en wie niet. 
Met koloniale corvee­ en cultuurstelsels werd bepaald wie als koloniale 
onderdaan voor dwangarbeid kon worden opgeroepen. Ook nadat 
 slavernij, het cultuurstelsel en later de zogenaamde herendiensten werden 
afgeschaft, verschafte het koloniale juridische systeem zodoende de lega­
listische onderbouwing voor geracialiseerde ongelijkheid tussen mensen.
In de gewelddadige geschiedenissen van slavernij en kolonialisme zijn 
veel aanduidingen en begrippen gangbaar (geweest) die een koloniaal 
stempel dragen. Met andere woorden: het perspectief van de kolonisator 
als machthebbende is vaak doorslaggevend geweest in de wijze waarop 
werd geschreven over mensen, gebieden, talen en leefwijzen in ambtelijke, 
maar ook informele documenten die in koloniale archieven zijn overgele­
verd. Dat geldt ook voor romans, schilderkunst, muziek en andere kunst­
vormen. Die vormen niet per definitie een afspiegeling van de realiteit, 
maar kunnen juist beelden reflecteren die ten dienste stonden van het 
koloniale bestuur. Zo waren woorden als ‘neger’, ‘koelie’, ‘inlander’ en 
‘kettingbeer’ binnen een koloniaal bestel gebruikelijk, maar wordt vanuit 
dekoloniaal perspectief zichtbaar dat dit bepaald geen neutrale en on  ­
problematische termen waren, vanwege hun verregaand denigrerende 
en bijzonder subjectieve aard. 
In dit boek is gestreefd naar het gebruik van woorden die koloniale 
connotaties zo min mogelijk reproduceren en het eigen perspectief van 
zelfbenoeming door personen, landen of regio’s zoveel mogelijk respecte­
ren. Dat is gedaan in het volle besef dat ook de Nederlandse taal nog altijd 
in ontwikkeling is, dat woorden nauw verweven zijn aan de perspectieven 
van auteurs, en dat posities daarin niet vastliggen. Om ruimte te geven aan 
hun diversiteit wat betreft achtergrond en benadering heeft de redactie de 
keuze voor de te hanteren terminologie aan de auteurs gelaten. In Staat en 
slavernij zijn daardoor verschillen in schrijfstijl en woordkeuze te vinden. 
Die diversiteit levert een afwisselend palet op, en daarmee worden tevens 
verschillende perspectieven zichtbaar, die zich soms expliciet en soms 
genuanceerd doen gelden ten aanzien van het verleden en zijn doorwer­
kingen. Zo wordt in vrijwel het hele boek de term ‘slaafgemaakte’ 
gebruikt, omdat daarin in tegenstelling tot het woord ‘slaaf’ de erkenning 
besloten ligt dat de dwang waaraan deze mensen werden onderworpen 
geen natuurlijke positie of situatie betreft. Hoewel de afgelopen jaren 
levendige en felle discussies zijn gevoerd over de wens en noodzaak om de
