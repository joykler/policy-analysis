Mark Ponte
Slavernij in Nederland?
In juli 1683 ging in de Stadsschouwburg van Amsterdam het toneelstuk ‘De 
Belachelijke Jonker’ van Pieter Bernagie (1656-1699) in première. Het was een 
hit en het werd in de decennia daarna tientallen keren opgevoerd. Een van de 
hoofdpersonen is Joris, die na een carrière van ruim dertig jaar in Azië terugkeert 
in Amsterdam. In de op een na laatste scène blijkt dat de VOC-veteraan naast 
goederen en mooie Aziatische kleren ook twee Zwarte bedienden heeft 
meegebracht, niet voor zichzelf maar voor een belangrijk heer. ‘Wel broer neem 
jij twee zwarten meede?’ vraagt zijn zus aan hem. ‘Ja, ’t is om aan een magtig 
1
Heer Te geeven, zy verstaan ’t geweer, Zy konnen danssen,’ antwoordt hij. 
Hoewel het hier om fictie gaat, laat het stuk zien dat de praktijk van het 
meenemen en weggeven van bedienden een normaal verschijnsel was in de 
toenmalige Republiek. Zo hebben er aan het hof van de Oranjes in Den Haag 
diverse mensen van Afrikaanse herkomst gewerkt, van wie een aantal als kind 
2
‘cadeau’ werd gedaan aan het Hof. Ook op vele andere plekken in de Republiek, 
tot ver buiten Holland, hebben Zwarte bedienden gewerkt, zoals in Gelderland, 
 
Groningen en Friesland.
De laatste jaren zijn er verschillende onderzoeken verschenen naar slavernij 
en naar mensen uit de gekoloniseerde gebieden die terechtkwamen in de 
Republiek. Men richt zich daarbij tot nu toe vooral op de grote steden. De 
resultaten maken duidelijk dat terwijl de Nederlanders de wereld over trokken, 
de wereld ook naar Nederland kwam. Weliswaar vond de kolonisatie, het daad-
werkelijk tot slaaf maken van mensen en hen in slavernij tewerkstellen door 
Nederlanders overzee plaats in Afrika, Azië en Amerika, maar dat alles werd 
vanuit de Republiek georganiseerd. En vanaf het begin kwamen daardoor niet 
alleen koloniale producten maar ook mensen aan in de Republiek. Al tijdens de 
zogenaamde ‘Eerste scheepvaart’ naar Azië maakte de bemanning mensen tot 
3
slaaf en nam ze mee terug. 
Vroeg in de zeventiende eeuw vormde zich in Amsterdam al een kleine vrije 
Zwarte gemeenschap. De meeste vrouwen in deze gemeenschap kwamen mee 
met kooplieden uit Spanje, Portugal en Nederlands-Brazilië en belandden zo in 
Amsterdam; de mannen waren vooral Zwarte zeelieden en soldaten. Met de 
komst van bedienden die werkten in slavernij werd de kwestie in Amsterdam 
— 218 —
