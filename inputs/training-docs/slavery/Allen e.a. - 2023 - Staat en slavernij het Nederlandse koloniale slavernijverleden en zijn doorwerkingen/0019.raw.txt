— INLEIDING —
de Bandaeilanden in de Molukken in 1621 door auteurs als genocide ­
benoemd.
◼◼ ◼◼ Leeswi jzer
De reikwijdte en in het bijzonder ook de veelzijdigheid van het sla­ vernij
verleden en zijn doorwerkingen vragen om een benadering die rekening 
houdt met meerstemmigheid en meervoudige perspectieven. De vorm­
geving, uitwerking en doorwerking van slavernij in gekoloniseerde 
samenlevingen en Nederland w aren niet alleen politiek, bestuurlijk of 
economisch van aard, maar bijvoorbeeld ook juridisch, religieus, sociaal, 
cultureel, psychologisch en zelfs fysiek. De auteurs van de bijdragen in 
Staat en slavernij proberen deze verschillende aspecten in kaart te brengen 
en waar mogelijk met elkaar te verbinden. De teksten voegen dus niet 
alleen historiscwetensch­ happelijke kennis over het slavernijverleden 
samen, maar juist ook relevante kennis uit andere wetenschappelijke 
 disciplines en van buitenwetensc­ happelijke kenners.
Voor Staat en slavernij hebben wij auteurs van uiteenlopende disciplines 
en expertise bij elkaar gebracht op basis van hun kennis en vernieuwende 
ideeën en inzichten. Hun achtergrond varieert van gevestigde weten­
schappers tot jonge onderzoekers en kenners die op andere vlakken werk­
zaam en actief zijn. Zij komen zowel van binnen als van buiten Nederland. 
We hebben geprobeerd auteurs bij dit boek te betrekken die afkomstig, 
woonachtig of werkzaam zijn (of waren) in de Caribische delen van het 
Koninkrijk der Nederlanden en in Suriname en Indonesië. Dat is vaak wel, 
maar helaas niet altijd gelukt. 
Er is in Staat en slavernij niet gekozen voor een ‘traditioneel’ chrono­
logisch­historische structuur. Het boek vertrekt vanuit actuele vraag­
stukken (deel 1), brengt in kaart hoe de slavenhandel en slavernij tijdens 
en na de afschaffingen tot veranderingen en doorwerkingen hebben geleid 
(deel 2), hoe daarvoor wereldwijd de basis is gelegd door de impact die 
het Nederlandse koloniale slavernijverleden heeft gehad op samen­
levingen in Afrika, Azië en Noord­ en ZuidAmerika (deel 3) en door de ­
vroege vorming van kolonialisme en slavernij (deel 4). Elk van deze vier 
delen wordt voorafgegaan door een kunstwerk van achtereenvolgens 
Iris  Kensmil, patricia kaersenhout, Theo Frids Hutabarat en Brian Elstak. 
De redactie heeft deze kunstenaars uitgenodigd om door middel van 
een vrij werk te reflecteren op het onderwerp van het boekdeel. Kensmil, 
Hutabarat en Elstak maakten nieuw werk; van kaersenhout is een
