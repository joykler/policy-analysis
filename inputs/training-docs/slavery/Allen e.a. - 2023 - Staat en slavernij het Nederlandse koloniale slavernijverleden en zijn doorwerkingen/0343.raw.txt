— VROEGE VORMING VAN SLAVERNIJ EN KOLONIALISME —
leden met koloniale belangen of connecties daarbij hun wil doordrukken, 
of juist niet?
Met de tweede lijn kan het onderzoek een laag dieper graven om de 
 StatenGeneraal niet alleen als verzameling individuen te analyseren maar ­
ook als een op zichzelf staand instituut. Hoe ontwikkelden de Staten­ 
Generaal zich als centraal overheidsorgaan en wat was daarbij de rol van 
koloniale politiek, specifiek de besluitvorming rond slavernij? Versterkte 
het optreden van de StatenGeneraal met betrekking tot sla­ vernij en 
 slavenhandel de eigen positie binnen de machtsstructuur van de Neder­
landse Republiek? Verstevigde of verzwakte dit de nationale soevereini­
teitsaanspraken van de centrale overheid? Of met andere woorden: welke 
rol speelde de slavernijgeschiedenis in de uiteindelijke ontwikkeling van 
een Nederlandse eenheidsstaat?
De derde lijn ten slotte leidt naar de ideologische achtergrond van het 
Nederlandse slavernijverleden door de ideeën en visies bloot te leggen die 
ten grondslag lagen aan het optreden van de StatenGeneraal.­ Wat was de 
terminologie die de leden van de StatenGeneraal gebruikten bi­ j hun 
besluitvorming en welke invulling gaven ze daaraan? Wat bedoelden ze 
met concepten als slavernij en vrijheid, en hadden die begrippen voor hen 
een verschillende betekenis in de Nederlandse en in de koloniale context? 
Door in detail na te gaan in welke discussies de StatenGeneraal zic­ h 
mengden, welke argumenten ze gebruikten en welke inhoudelijke en 
 conceptuele verschuivingen daarbij optraden gedurende de zeventiende 
en achttiende eeuw kan de ideologische legitimering van Nederlandse 
sla venhandel en slavernij verder in kaart worden gebracht. In die analyse 
ligt ook de sleutel voor de onderliggende paradox van de Republiek der 
Verenigde Nederlanden: een staat die, zoals de StatenGeneraal benadruk­ ­
ten in het Plakkaat van Verlatinghe, tot stand kwam uit verzet tegen poli­
tieke slavernij – om vervolgens uit te groeien tot koloniale macht die 
wereldwijd slavernij bevorderde. 
— 343 —
