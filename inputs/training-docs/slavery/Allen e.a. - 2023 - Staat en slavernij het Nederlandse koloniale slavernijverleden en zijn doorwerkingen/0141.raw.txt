— SLAVERNIJ, AFSCHAFFINGEN EN DOORWERKINGEN —
arbeidskrachten. Directeur van de Surinaamse Immigratie Maatschappij 
(1865­1870) en latere kabinetsleider Nicolaas G. Pierson schreef hierover in 
1871: ‘De emancipatiewet is in mijn ogen altijd een failure geweest. […] Ik 
zou gewild hebben: een staatstoezicht van 50 jaren en tegelijk verplicht 
onderwijs […] tegelijk aanvoer van vreemde werklieden – want Suriname – 
12
al werken alle negers – heeft nog werkkrachten nodig Een jaar na het .’
schrijven van deze brief stemde de Tweede Kamer in met het traktaat 
 tussen de Nederlandse en Britse staat over de emigratie van Hindostaanse 
contractarbeiders uit Brits­Indië naar Suriname. Vanaf 1890 kwamen 
daar Javaanse contractarbeiders bij. Kortom, terwijl slavenhandel (1814) 
en slavernij (1860/1863) waren afgeschaft, groeide vanaf de emancipatie 
de betrokkenheid van de Nederlandse regering bij de rekrutering en 
financiering van immigranten uit Azië die leidde tot de huidige Surinaam­
se bevolkingssamenstelling. 
Daarnaast bleven de bevoegdheden van de bestuurders en instellingen 
in de koloniën zeer beperkt. De onvrede daarover onder de inwoners 
kwam bijvoorbeeld tot uiting bij de viering van het vijfentwintigjarig 
bestaan van de Koloniale Staten van Suriname in mei 1891. Er braken rel­
len uit, waarbij een dode viel te betreuren. Een en ander luidde het vertrek 
in van de gouverneur, M.A. de Savornin Lohman. Parlementair c­hroni
queur Netscher vatte de bestuurlijke invloed van de familie De Savornin 
Lohman in zowel de koloniën als Den Haag bondig samen met de volgen­
de zinsnede: ‘Leden van dit geslacht regeeren op kristeli­historiscjk hen 
14
grondslag de zwartjes in W­estIndië en de zwarten in ons Parlement!’ 
Kabinetsleider Mackay peilde vervolgens oud­minister van Koloniën 
 Willem de Brauw voor het Surinaamse gouverneurschap. Die had er 
 weinig trek in om in Suriname min of meer aan de Haagse leiband te 
gaan lopen. De gouverneur vertegenwoordigde de Kroon en bestuurde de 
kolonie immers op basis van regeringsbesluiten die werden genomen in 
Den Haag. De Brauw wist ‘precies hoeveel er in Suriname gedaan’ moest 
worden, want de regering ‘heeft in Suriname den boel bedorven reeds bij 
de slavenemancipatie’­ . Tegelijkertijd stelde de oud­minister ‘hoe bitter 
weinig een Gouverneur er doen kan [...] zoolang de staatkundige kringen 
in Nederland volkomen onverschillig blijven voor het lot der kolonie, die 
zij als een lastpost beschouwen, waarvan men liefst zoo weinig mogelijk 
15
wil hooren.’ 
Het opvallendst aan de redenering van De Brauw is zijn uitspraak over 
de onverschilligheid van de Haagse bestuurders voor het lot van deze 
— 141 —
