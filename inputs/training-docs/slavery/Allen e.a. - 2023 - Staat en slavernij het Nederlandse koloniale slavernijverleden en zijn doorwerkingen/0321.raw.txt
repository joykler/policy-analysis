— NEDERLANDSE KOLONIALE SLAVERNIJ WERELDWIJD —
Hoewel deze categorisering helder lijkt, is het helemaal niet zo duide­
lijk welke van deze omstandigheden nu relatief het vaakst mensen in 
 slavernij bracht. Ook weten we niet precies wat de koloniale betrokken­
heid is geweest in deze processen van tot slaaf maken. In dit hoofdstuk 
staat de diversiteit in slavernijpraktijken en de verwevenheid tussen lokale 
en koloniale slavenhandel in de Indonesische archipel centraal. Gezien de 
gefragmenteerde staat van het onderzoek – een overzichtswerk van de 
geschiedenis van slavernij in Indonesië is er niet – is het onmogelijk om 
een volledig beeld te geven. In plaats daarvan zoomt dit hoofdstuk in 
op de drie gebieden waar de namen van Azia, Pasop en Paloepose naar 
 verwijzen: Batavia, Timor en Makassar.
◼ ◼◼ De sla vensamenlevingen van de Compagnie
In de Indonesische archipel ontwikkelde de  zicvoh in de zeventiende c
eeuw van een bedrijf met handelsposten naar een meer bestuurlijk geïnsti­
tutionaliseerde koloniale aanwezigheid. Commerciële belangen leidden 
tot de wens om de aanvoer van de cruciale specerijen in eigen hand te 
 krijgen, wat op zijn beurt weer leidde tot gebiedsverovering, soms met 
extreem geweld, onderdrukking van de lokale bevolking en slavernij. De 
relaties tussen de Nederlanders en de lokale bevolking buiten de gefortifi­
ceerde havensteden varieerden, soms claimde de  het recvoc ht om direct 
belasting te heffen, in andere gevallen behielden lokale vorsten dat recht 
en betaalden zij tribuut aan de vo. c
Op Banda ging de voc het meest rigoureus te werk: nadat ze daar 
de lokale bevolking had uitgemoord en gedeporteerd, richtte ze er een 
slavensamenleving in,  waarmee ze zich verzekerde van een geregelde 
 productie van nootmuskaat. In de gefortificeerde steden als Batavia, 
Makassar en Kota Ambon ontstonden stedelijke samenlevingen die we nu 
als koloniale enclaves karakteriseren. De verhoudingen in de steden waren 
gebaseerd op raciaal onderscheid, waarbij de Nederlanders de dienst uit­
maakten en de onderklasse gevormd werd door mensen van Aziatische 
afkomst die in slavernij leefden. Daartussen bevond zich een grote diversi­
teit aan mensen: van Buginese handelaren en soldaten, tot Chinese en 
 Arabische handelaren, tot Europese en Euraziatische vrijburgers en 
 Mardijkers (tot het christendom bekeerde vrijgemaakte mensen). Typisch 
voor deze koloniale enclaves was dat zeker de helft van de bevolking 
bestond uit slaafgemaakten. Handelsknooppunt Batavia groeide al in de 
zeventiende eeuw uit tot een stad met zo’n twintigduizend inwoners
