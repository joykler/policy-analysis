— STAAT EN SLAVERNIJ —
De koloniale slavernij was een multinationaal verdienmodel ten gunste 
van Europa. Het systeem strekte zich uit rondom de Atlantische en de 
Indisc he Oceaan. Via handelscompagnieën werd het aangestuurd, maar 
niet overal werden dezelfde regels ingevoerd. Slavernij in koloniale vorm 
werd vooral opgelegd onder Europees gezag in de ‘koloniën’. Daar werden 
mensen gedwongen tot werken op grootschalige plantages, in de mi­ jn
bouw en andere bedrijfstakken en in en rondom de woningen van de 
koloniale elite.  Het systeem was gericht op het behoud van macht, op 
 continuïteit voor de groep die de economie bepaalde. Slavernij veranderde 
van een persoonlijk, willekeurig, tijdelijk fenomeen, zoals de afbetaling 
van een schuld, het volbrengen van een opgelegde straf, of het lot van een 
krijgsgevangene, naar de ‘aangeboren’ conditie van de gekleurde mens, 
een conditie die werd overgedragen van generatie op generatie. Een condi­
tie die werd gelegitimeerd met de Bijbel in de hand, die door de overheid 
bovendien werd verankerd in regels en wetten.
Die regelgeving rondom geracialiseerde slavernij werd over het 
 algemeen niet in Europa ingevoerd. De plantages, de plekken waar slaven­
arbeid werd ingezet, bevonden zich immers elders. Wel aanwezig in 
Europa waren de bestuurders en machthebbers, plantage­eigenaren op 
afstand en anderen die profiteerden van het systeem. Zij hadden belang bij 
het bestendigen en in stand houden van de koloniale verhoudingen en de 
dominantie over ‘de Ander’, die werd onderbouwd door een hiërarchisch 
wereld­ en mensbeeld. Deze machthebbers beschouwden mensen in het 
Caribisch gebied, de Amerika’s, Afrika en Azië als hun bezit, dat zij soms 
meenamen naar Nederland. Om het eigenaarschap over die slaafgemaak­
ten in Nederland aan te kunnen houden, werden rechtszaken gevoerd en 
werd er gelobbyd.  
 
De koloniale periode leverde een nieuwe groep rijken op, die hun nieuw 
verworven macht en bezit graag lieten zien. Het internationale karakter 
van die macht had een prominente plek in het beeld dat deze groep creëer­
de van zichzelf en de wereld. Met een machtspositie en met bezit in veraf­
gelegen gebieden kon men pronken middels de lijfelijke aanwezigheid 
van een ‘exotische’ bediende in het huishouden, en door die en dergelijke 
‘zwarte dienstbaarheid’ te laten vastleggen op een schilderij. In de zeven­
tiende eeuw werden portretten van de Europese elite met naast zich 
een bediende met een koloniale achtergrond zeer populair. In zijn 
sc hildershandleiding schreef Samuel van Hoogstraten in 1678 over het 
— 206 —
