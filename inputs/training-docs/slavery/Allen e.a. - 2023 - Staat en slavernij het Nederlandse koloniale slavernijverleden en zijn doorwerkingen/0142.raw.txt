— STAAT EN SLAVERNIJ —
kolonie en haar inwoners, terwijl zij de politieke verantwoordelijkheid 
volledig in handen hadden. Daarmee bevestigde De Brauw het bestaande 
beeld over hoe bestuurders en politici met de politieke verantwoordeli­ jk
heid voor slavernij zijn omgegaan in de negentiende eeuw. Uit de huidige 
stand van het onderzoek blijkt echter dat er vraagtekens gezet moeten 
worden bij de desinteresse van de bestuurlijke elite als verklaring voor de 
late afschaffing van slavernij in Nederland. Slavernij, zowel de afschaffing 
als de doorwerking daarvan, liet politici niet onberoerd, maar zij gaven 
prioriteit aan binnenlandse hervormingen, de economische belangen van 
de koloniale metropool en het behoud van de koloniale gebieden als win­
gewesten. Hun politieke zeggenschap over de kolonie hebben zij daardoor 
niet aangewend om de emancipatie van slaafgemaakten te bespoedigen. 
◼ ◼◼ T ot slot
Om recht te doen aan hun aandeel in het slavernijverleden hebben ver­
schillende Nederlandse steden, provincies en instituten onderzoeken uit­
gevoerd naar hun eigen betrokkenheid bij slavernij. Die groeiende reeks 
slavernijgeschiedenissen vraagt allereerst om synthetiseren v­an de uit
komsten. Daarnaast zijn er drie lijnen in de politieke geschiedenis van het 
slavernijverleden die vragen om verder onderzoek. Ten eerste beschouwde 
de grondwet van 1815 de koloniën als het domein van de Oranjevorst. 
Daardoor lag het opperbestuur tot 1840 in handen van koning W. illem i
Een onderzoek naar het slavernijverleden en het koloniale verleden van 
het Huis van Oranje werd in december 2022 aangekondigd. Een tweede 
onderzoekslijn is de invloed van bestuurders met een koloniaal verleden. 
Zo vertrouwden Willem i en Willem ii met respectievelijk Johannes van 
den Bosch en Jean C. Baud op mannen die hun loopbaan in Nederlands­ ­In
dië waren begonnen. Frits de Kock, een jeugdvriend van Willem , groeiiii­
de uit tot zijn privésecretaris en directeur v an het Kabinet des Konings. Hij 
was geboren in Amboina (het huidige Ambon) als zoon van Hendrik de 
Kock, de legeraanvoerder in de Ja voorlog (1825a­ ­1830) en minister van 
Binnenlandse Zaken onder Willem . i
De derde onderzoekslijn gaat over de periode na de Emancipatiewet. 
Bij de afschaffing van de slavernij kregen de eigenaren compensatiegeld 
uitgekeerd. Naast de kennis over de herkomst van dit geld uit dwang­
arbeid in Azië is ook bekend hoeveel compensatiegeld aan iedere eigenaar 
en investeerder is uitbetaald. De volgende stap is onderzoek naar wat 
de ontvangers van het compensatiegeld daarmee hebben gedaan
