— NEDERLANDSE KOLONIALE SLAVERNIJ WERELDWIJD —
◼ ◼◼ Georganiseerd verzet 
Er kwamen ook grootschalige, collectieve vormen van verzet voor. Met 
regelmaat verliet een groep mensen of zelfs een gehele plantagegemeen­
schap het werkkamp. In 1741 bijvoorbeeld, liepen achtendertig creoolse 
slaafgemaakten weg van de wi­plantages Pc oelwijk en Duinenberg in 
Essequibo. De wic had hen tewerkgesteld om zilvermijnen te graven. De 
slaafgemaakten wilden het uitputtende en gevaarlijke werk op een gege­
ven moment niet langer doen en trokken zich terug op een eiland in de 
Cayuni­rivier. Pas na zeven maanden onderhandelen stemden zij erin toe 
8
terug te komen in ruil voor een pardon en vrijwaring van mijnarbeid. 
De meeste revoltes hadden een minder gunstige uitkomst. In 1772 en 
1789 werden kleine opstanden in Demerara met hulp van ZuidAmerika­ ­
9
nen bedwongen. In Berbice vond in de achttiende eeuw in elk decennium 
wel een poging plaats, maar de mensen werden meestal door commando’s 
van Zuid­Amerikanen of door bereidwillige slaafgemaakten die waren 
uitgezonden door plantagehouders opgespoord en gev angengenomen 
of gedood. Deze succesvolle vervolgingen zorgden ervoor dat er in Berbice, 
Essequibo en Demerara weinig vrije marrongemeenschappen ontstonden, 
alhoewel dat begon te veranderen aan het eind van de achttiende eeuw. De 
omvang en het volledige scala van verzet moet nog in kaart worden 
gebracht.
De politieke strijd tussen slaafgemaakten en slavenhouders resulteerde 
zelden in een gewapend conflict. Grootschalig gewapend verzet was 
 moeilijk te organiseren, en behalve in Haïti slaagde het nergens. De meest 
succesvolle opstand in de drie koloniën vond plaats in Berbice in 1763. Het 
was in feite de langdurigste en grootste revolte in het gehele Caribische 
gebied in de achttiende eeuw vóór de revolutie in Saint Domingue (Haïti) 
in 1791. De vrijheidsstrijders, een coalitie van Afrikanen en creolen, namen 
de hele kolonie gedurende meer dan een jaar over. Hun leider, die zichzelf 
Gouverneur Kofi noemde, streefde ernaar een eigen staat te creëren die 
naast een Nederlandse kolonie zou bestaan. Hij was waarschijnlijk van 
plan om suiker te blijven verbouwen in zijn nieuwe land, met gebruik 
van dwangarbeiders, zoals hij dat ook deed gedurende de opstand. Hij 
stelde na enkele maanden strijd zelfs voor om Berbice in tweeën te delen. 
Het zuidelijke gedeelte zou voor hem en zijn mensen zijn, en de andere 
helft voor de Europeanen. Deze diplomatieke opening leidde tot een 
 briefwisseling tussen Gouverneur Kofi en de Nederlandse gouverneur, 
maar de onderhandelingen liepen op niets uit. Uiteindelijk wisten de 
— 259 —
