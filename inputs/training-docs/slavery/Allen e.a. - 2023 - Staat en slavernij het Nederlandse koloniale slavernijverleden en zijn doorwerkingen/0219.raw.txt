weer actueel. Dat is terug te zien in de wetgeving uit die tijd. In de keurboeken, 
oftewel stadsrechtsboeken, van Amsterdam is vanaf 1644 een bepaling over 
slavernij opgenomen. De letterlijke kopie van een Antwerpse bepaling die 
teruggaat tot in de zestiende eeuw laat zien dat slavernij in de stad formeel 
verboden was: ‘Binnen der Stadt van Amstelredamme ende hare vrijheydt, zijn 
alle menschen vrij, ende gene Slaven.’ Het was echter aan de slaafgemaakte 
om zijn of haar vrijheid op te eisen. Net als in Antwerpen (zie hoofdstuk 24 van 
Jeroen Puttevils) kon daardoor in de steden van de Republiek de praktijk van 
slavernij blijven bestaan. Recent onderzoek laat zien dat verschillende 
slaafgemaakte vrouwen uit Nederlands-Brazilië in Amsterdam in de jaren 1650 
4
 
actief hun vrijheid opeisten.
Net als uit ‘de West’ werden ook uit de koloniale gebieden in Azië regelmatig 
slaafgemaakte Aziaten meegenomen naar de Republiek. De VOC probeerde dat 
tegen te gaan. In 1636 werd het verboden, en dat verbod werd in de jaren daarna 
regelmatig herhaald. Een uitzondering werd gemaakt voor de slaafgemaakten 
van de hoogste beambten en voor de slaafgemaakte vrouwen die zuigelingen 
verzorgden. De Heren Zeventien bepaalden bovendien dat de eigenaar van 
tevoren een borg moest storten waarmee de terugreis kon worden betaald. De 
mensen die het betrof waren vanaf het moment dat zij voet op Republikeinse 
bodem zetten formeel vrij. Maar dat wil niet zeggen dat zij direct hun ‘meesters’ 
konden verlaten. Ze bleven meestal gewoon in dienst en verkeerden zo lange tijd 
in een afhankelijke positie.
In de loop van de achttiende eeuw reisden steeds vaker kooplieden en plantage-
eigenaren uit de Caribische plantagekoloniën, Suriname, Berbice en Demerara, 
naar de Republiek, voor zaken of om zich daar permanent te vestigen. Zij namen 
vaak slaafgemaakte bedienden mee. In de loop van de achttiende eeuw nam 
de komst van slaafgemaakten dan ook flink toe. De Surinaamse gouverneurs-
journalen tonen het komen en gaan van plantage-eigenaren en anderen met 
hun slaafgemaakte bedienden. 
Tot diep in de achttiende eeuw veranderde er meestal weinig aan de status van 
slaafgemaakten als ze in de Republiek waren of weer waren teruggekeerd. Door 
de onduidelijkheid in stedelijke wetgeving en met betrekking tot handhaving kon 
slavernij in de praktijk dus in de Republiek voortduren. Twee Afro-Surinaamse 
vrouwen, Marijtje Criool en haar dochter Jacoba Leilad, brachten daar in 1771 
verandering in door bij de Staten-Generaal persoonlijk om vrijbrieven te vragen
