— NEDERLANDSE KOLONIALE SLAVERNIJ WERELDWIJD —
zich materieel en maatschappelijk in een uiterst marginale positie en 
leden ook het meeste gebrek. In de schrale, droge omgeving waren wei­
nig aanvullende voedingsmiddelen te vinden. De visvangst op zee werd 
door de plantage ­eigenaren strak gereguleerd om vluchten te verhinde­
ren. 
De Bovenwindse eilanden verkeerden in een klimatologisch gunstiger 
positie wat betreft voedingsgewassen. De zeer kleine omvang van deze 
eilanden met beperkte grond was echter ook een zwakte, die werd verer­
gerd door de frequente orkanen. De nabijheid van andere eilanden leidde 
bij de slaafgemaakten tot een continue drang om te ontsnappen. Vanaf 
het begin van de negentiende eeuw trokken velen naar die eilanden en 
gebieden die reeds bevrijd waren van slavernij of waar werk te vinden 
was, zoals Puerto Rico, Santo Domingo en de Verenigde Staten. Die mobi­
liteit heeft het karakter van de Bovenwinders beïnvloed: men zocht 
steeds naar betere omstandigheden elders. Een bijkomend gevolg was 
dat de Bovenwinders in de hele regio familiebanden kregen. 
Op Bonaire heeft de eenzijdige economie en de zeer ongunstige verde­
ling van gronden ertoe geleid dat de vrije, zwarte en gekleurde bewoners 
hun toevlucht moesten zoeken op zee. De algemene schaarste bleef nog 
lang een bepalende factor op alle eilanden en komt terug in leefstijlen, 
 vertellingen en heeft lang de eetgewoonten beïnvloed. Op de droge eilan­
den was het eenzijdige menu met maïs als basisvoedsel en gebrek aan 
verse groenten kenmerkend.
Opstanden en vlucht
Uit geschiedkundige bronnen en mondelinge overleveringen kunnen we 
opmaken dat slaafgemaakten zich nooit geheel bij hun situatie hebben 
neergelegd. Daarvan getuigen de verschillende gewelddadige vormen 
van verzet, zoals bij Rif Sint­Marie in 1716, Hato in 1750 en de grote 
opstand onder leiding van Tula in 1795.
Aan die laatste deden enige duizenden mee. Het besloeg heel het 
 westelijk deel van Curaçao en was zeer bedreigend voor de koloniale 
orde. Deze vrijheidsstrijd had een bijzonder ideologisch karakter en ook 
de sympathie van enige republikeinsgezinden uit de hogere klassen zoals 
Johanna Lesire, eigenaresse van Porto Marie, en de lichte kleurling Jean 
8
de Fourcade. Dat er sprake was van een vooropgesteld plan blijkt uit de 
processtukken en uit het feit dat direct na de werkweigering op 17 augus­
tus van alle nabije plantages opstandelingen naar het verzamelpunt in 
— 229 —
