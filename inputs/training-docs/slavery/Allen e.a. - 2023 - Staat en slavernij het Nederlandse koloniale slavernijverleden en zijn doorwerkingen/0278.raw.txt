— STAAT EN SLAVERNIJ —
koloniale bestuurders, ook aan de overkant van de Atlantische Oceaan, 
Afrikanen als diplomaten, handelspartners en bondgenoten. Rechtv­ aardi
gingen van het in slavernij houden van Afrikanen richtten zich in deze 
periode ook vooral op de gevoelde economische noodzaak of het idee dat 
Afrikanen beter tegen hard werk in de tropen zouden kunnen. Raciale of 
Bijbelse rechtvaardigingen kwamen in deze periode nog niet voor in de 
discussie over slavernij. 
In Nederland zelf veranderde de omgang met slavernij ook. Waar in 
1621 nog het stadsbestuur van Hoorn aan de StatenGeneraal instructie ­
had gevraagd over hoe om te gaan met een groep slaafgemaakten aan 
boord van een prijsgemaakt Portugees schip, gaf tegen 1650 de Admirali­
teit van Amsterdam zonder probleem de opdracht een groep ‘Moorse’ 
– in dit geval NoordAfrikaanse – gev­ angenen af te voeren naar Spanje om 
hen daar te verkopen. Halverwege de jaren 1630 legden de StatenGeneraal ­ 
het verzoek neer bij de bewindhebbers van de  ofwi de Compagnie geïnc ­
teresseerd was om krijgsgevangen bemanningen van ‘Barbarijse’ kapers 
in Brazilië in slavernij te werk te stellen. De  wees dit uiteindeliwic jk af, 
islamitische kapers zouden een risico vormen voor de veiligheid van de 
kolonie. 
Beslissingen over slavernij werden dus niet alleen door de top van de 
wic, maar ook door de StatenGeneraal en de ­ Admiraliteiten gemaakt. 
◼ ◼◼ ‘Brasilianen ’ en ‘Tapuyas’: 
 de wic en de inheemse bevolking 
In de Portugese periode (voor de Nederlandse verovering in 1630) was het 
normaal om groepen van de lokale bevolking in slavernij te houden. Dit 
was vooral in gebieden die minder goed werden bediend door schepen 
uit Luanda, zoals het zuiden en het noorden van de kolonie. Maar ook in 
Pernambuco leefden lokale bevolkingen in slavernij. Portugees beleid was 
om de lokale bevolking zo veel mogelijk te kerstenen en onder te brengen 
in missiedorpen die door jezuïeten werden beheerd. Daar waren de men­
sen (meestal) wel vrij van het gevaar tot slaaf gemaakt te worden, maar 
leefden ze ook niet echt in vrijheid.
De Nederlandse invasie bood voor de lokale bevolking de mogelijkheid 
om in opstand te komen tegen de Portugezen, zich als bondgenoten bij de 
Nederlanders aan te sluiten en zo een betere positie te krijgen. Voor de 
wic was daarom een goede omgang met de bevolkingsgroepen in het 
noordoosten van groot belang. Al in 1625 waren diplomaten van de
