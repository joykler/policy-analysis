Helmut Gezius
16.  Van leed en verzet  
 naar veerkracht:  
 slavernij in Suriname 
De tijd waarin de kolonisatie plaatsvond, en daarbinnen de slavernij­
periode, heeft de demografische compositie en de sociaaleconomische 
 productiestructuur van Suriname in significante mate bepaald. De 
republiek Suriname en haar samenleving zi jn niet tot stand gekomen vol­
gens een natuurlijk ontwikkelingsproces van binnenuit of als gevolg van 
een drang tot realisatie van de behoeften, verlangens en aspiraties van de 
oorspronkelijke bevolking. Het slavernijsysteem dat in Suriname door 
Nederland werd toegepast heeft in het kader van de kolonisatie de belang­
rijkste basis gelegd voor wat de Surinaamse socioloog Glenn Sankatsing 
envelopment noemt: een ‘project’ waarin de Surinaamse samenleving 
grotendeels v an buitenaf werd gestructureerd onder permanente condi­
ties van dominantie door middel van economische structuren, handel, 
wetten, technologie, onderwijs, ontwikkelingshulp, infrastructuur, 
media, politiek bestuur, religie en wetenschap. Hoe zag Suriname eruit 
voordat de Europeanen kwamen? Wat voor economisch systeem hebben 
de Nederlanders neergezet in de kolonie Suriname? En hoe reageerden de 
Inheemsen en de slaafgemaakte Afrikanen op het systeem van onderdruk
­
king in de periode van slavernij en staatstoezicht? 
◼ ◼◼ Suriname voor de kolonisatie  
Dat Suriname cartografisch en demografisch het product is van koloniale 
interventie is bekend. Op de kaart van de Portugese cartograaf, Diego 
Ribeiro uit 1529, werd Suriname net als het grensland Guyana bestempeld 
als de ‘Wilde Kust’, een gebied dat nauwelijks iets van waarde zou hebben 
en dat zich uitstrekt van de Orinocorivier en de Rio Negro, die met elkaar 
in verbinding staan, tot aan de Amazone. Het uitgestrekte Guyana, 
dat vanwege zijn geografische en ecologische karakteristieken ook wel 
Groot­Guyana werd genoemd, is nu over vijf republieken verdeeld. 
Suriname,  een van deze republieken, was in die tijd nog slechts de kustlijn 
tussen de Rio Braxo (wat nu Marowijnerivier heet) en de Rio de Placel 
— 237 —
