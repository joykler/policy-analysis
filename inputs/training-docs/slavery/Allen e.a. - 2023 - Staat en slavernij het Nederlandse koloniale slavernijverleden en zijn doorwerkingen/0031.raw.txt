— ACTUELE VRAAGSTUKKEN —
De gezamenlijke overheden zijn, kortom, een niet te onderschatten 
(machts)factor wat betreft de ruimte die erkenning, herdenking en ver­
werking van het slavernijverleden behoeft, evenals in de verwerking 
van zijn hedendaagse doorwerkingen. Een voorbeeld zijn de culturele en 
erfgoedinstellingen die iets met het slavernijverleden van doen (willen) 
hebben en van al deze verschillende overheden afhankelijk zijn voor hun 
financiële functioneren. In het geval van de rijksmusea heeft de overheid 
hun collecties zelfs in eigendom. Interessant is ook het maatschappelijk 
initiatief om een nationaal transAtlantisc­ h Slavernijmuseum op te ric­ h
ten dat werd overgenomen door de gemeente Amsterdam en nu ook door 
de nationale overheid is omarmd. 
Inmiddels heeft diezelfde overheid zich nu gerealiseerd dat Nederland 
ook een slavernijverleden in de Indische Oceaan en Indonesische archipel 
heeft en heeft opdracht gegeven dat mee te nemen. 
◼◼ ◼◼ Doorwerking 
Er is nog nauwelijks fundamenteel onderzoek gedaan naar doorwerkin­
gen van het slavernijsysteem in de hedendaagse Nederlandse samen­
leving. Toch zijn er wel enkele elementen die in ieder geval steeds 
terugkeren in de debatten over het (Atlantisch) slavernijverleden en die 
hier als een werkdefinitie van ‘doorwerking’ kunnen worden opgevat:
1. Er is tijdens en na de periode van slavernij en kolonialisme bij witte 
Nederlanders en nazaten van slaafgemaakten een cultureel archief 
gevormd, dan wel mentaal erfgoed geproduceerd, dat bij beide groepen 
een cultuur heeft gecreëerd die respectievelijk gevoelens van vermeen­
2
de superioriteit en vermeende inferioriteit heeft geïnternaliseerd.
2. Het gevolg daarvan is anti­Zwartracisme in alle lagen van de Neder­
landse samenleving, als onderdeel van, maar niet synoniem met 
institutioneel racisme. 
3. Er kan bij de nazaten van slaafgemaakten sprake zijn van een inter­
generationeel trauma dat (zelf)ontwikkeling in de weg staat. Naar 
Amerikaans voorbeeld wordt hier ook wel over post traumatic slavery 
 syndrome gesproken als psychisch/psychiatrisch ziektebeeld, opgelopen 
in de slavernij en daarna.
Doorwerkingen kunnen ook worden afgeleid uit het 10­puntenplan dat de 
Organisatie van Caribische Landen (carico) in 2013 opstelde.m
