van slavernij en kolonialisme met betrekking tot verschillende generaties 
onderzocht kan worden. Om die reden wordt nu ook de Burgerlijke Stand van 
Suriname gedigitaliseerd en verbonden aan de slavenregisters en de registers 
van contractarbeiders die vanaf 1853 naar Suriname kwamen. Als volgende stap 
wordt gewerkt aan een uitbreiding van de dataset met Aruba, Sint-Eustatius en 
andere gebieden in het Caribisch gebied. Als voorbeeld van het belang van het 
online beschikbaar maken en onderling verbinden van al deze bronnen is 
het goed om te kijken naar Sint-Eustatius. In 1863 werden daar 1201 mensen 
geëmancipeerd, waarvan er 826 niet in de Burgerlijke Stand van het eiland 
terug zijn te vinden. Dat is alleen te begrijpen als we Sint-Eustatius in een 
bredere context zien, want velen van hen duiken later op in de 
bevolkingsregistraties van Curaçao, de Deense Maagdeneilanden en zelfs in de 
registers van contract arbeiders in Suriname. Kennis over migratie tijdens en na 
slavernij is essentieel voor ons begrip van die regio.
Coen van Galen (1971) is universitair hoofddocent sociale geschiedenis aan 
de Radboud Universiteit Nijmegen. Hij is initiatiefnemer van de Historische 
Database Suriname en Curaçao (ru.nl/hdsc), die als doel heeft om via citizen 
science-projecten slavenregisters en andere bevolkingsarchieven uit het 
Caribisch gebied te digitaliseren en online te publiceren voor publiek en 
wetenschappelijk onderzoek. 
— 158 —
