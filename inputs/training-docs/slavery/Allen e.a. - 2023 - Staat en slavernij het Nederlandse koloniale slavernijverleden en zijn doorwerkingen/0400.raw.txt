— STAAT EN SLAVERNIJ —
en totstandkoming van de diepgaande verwevenheid van de Nederlandse 
en Europese economie met de Atlantische slavernij. En naar hoe de harde 
materiële koloniale belangen werden doorgedrukt en welke gevolgen dit 
had voor de economie en samenleving. 
Een verdere uitwerking van de historische onderzoeksagenda op het 
terrein van de economische impact van de Atlantische slavernij op Neder­
land en Europa is cruciaal, maar nog niet voldoende om een volledig beeld 
te krijgen van de manier waarop kolonialisme en slavernij de economie 
en samenleving hebben beïnvloed. Het is ook van belang om systematisch 
te verkennen welke vergaande impact de Nederlandse koloniale slavernij 
en slavenhandel hadden op de vele gekoloniseerde samenlevingen wereld­
wijd (zoals de hoofdstukken in deel 3). De uitwerking was ook cultureel, 
 maatschappelijk en bestuurskundig erg groot, maar vanuit een sociaaleco­
nomisch historische invalshoek verdienen ten minste vier onderzoeks­
richtingen aandacht.
Ten eerste is het van belang om vast te stellen dat de enorme verweven­
heid van de Nederlandse economie en samenleving met de overzeese kolo­
niale Atlantische slavernij geen historisch toeval was. Het was het gevolg 
van een doelbewuste koloniale expansiekoers die vroeg in de zeventiende 
eeuw werd ingezet door de StatenGeneraal,­ koloniale compagnieën en 
 stedelijke bestuurlijke koopmanselites. Zo vervulden vooraanstaande 
kooplieden, die tevens lands­ en compagniebestuurders waren, zoals de 
Amsterdamse Reinier Pauw of de Delftse Dirk Gerritszoon Meerman, een 
cruciale rol als aanjagers van een agressievere kolonisatiepolitiek.­ Zij zorg
den voor de aanstelling van Jan Pieterszoon Coen, die persoonlijk zorgde 
voor de implementatie van dit meedogenloos kolonialisme in Azië.
Veel puzzelstukken zijn zichtbaar geworden, maar het ontbreekt nog 
altijd aan een systematische analyse van de totstandkoming en effecten van 
deze politiek, de manier waarop de koloniale politiek in Azië en de Atlanti­
sche wereld verweven was, en welke rol de netwerken van een beperkt aan­
tal regentenfamilies daarin speelden. Het gruwelijke overzeese optreden 
van een aantal zonen uit deze elites, zoals de Delftse regentenzoon Adriaan 
van der Dussen die onder meer de ontvolking van het eilandje Siau in de 
Indonesische archipel inzette, pleit bovendien voor verder onderzoek naar 
het wereldbeeld en superioriteitsdenken van deze regentenfamilies en 
het aandeel van hun verwanten in het overzeese koloniaal optreden.
Ten tweede was de Atlantische slavernij de meest extreme en groot­
schalige uitkomst van een koloniaal systeem dat toe­eigening en extractie
