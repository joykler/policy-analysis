— SLAVERNIJ, AFSCHAFFINGEN EN DOORWERKINGEN —
Daarbij kwam dat Curaçao als vrijhaven een aantrekkelijk toevluc­ hts
oord vormde voor slavenhalers. Zo was in 1845 het Spaanse schip El Conde 
de Mirasol – vermoedelijk was dit maar een van de namen van dit schip – 
uitgerust in Curaçao en vervolgens als slavenhaler naar ­Afrika gevWest ­a
ren. De intraCaribisc­ he slavenhandel bleef een maas in het net, en daarin 
paste precies de vrijhaven van Curaçao als illegale doorvoerhaven,­ vrees
den de Britse autoriteiten. Zij drongen daarop met succes aan op algehele 
stopzetting van vergunningen voor uitvoer van slaafgemaakten uit 
Curaçao, hetgeen in 1847 geschiedde. 
◼ ◼◼ T ot slot
We kunnen vaststellen dat de slavenhandel nog decennialang voortging, 
ook nadat de Britten de Nederlanders hadden verplicht deze te bestrijden 
bij de teruggave van koloniën. Het omvangrijkst was de illegale mensen­
handel in de Indonesische archipel, hetgeen het Nederlandse koloniale 
bestuur gedeeltelijk valt aan te rekenen. Nederland treuzelde en keek niet 
zelden de andere kant op, maar ook de Engelsen, die veel hadden aan te 
merken op de Nederlanders, handelden niet anders in Azië en Afrika. Wat 
betreft het Atlantische gebied hadden de Engelsen recht van spreken. In 
Elmina, Suriname en op de Caribische eilanden bleef immers ook na 1818 
slavenhandel bestaan onder het oog van Nederlandse gezaghebbers. 
Het is duidelijk dat er nog flinke leemten bestaan in onze kennis van de 
slavernij, slavenhandel en mensenroof in de Nederlandse koloniën in de 
negentiende eeuw. Het is vooral opvallend hoe weinig de enorme omvang 
van de slavernij in de Indonesische archipel in de negentiende eeuw speci­
fiek en heel Zuidoost­Azië in het algemeen, de aandacht heeft gekregen 
van historici. Doordat het Nationaal Archief de afgelopen jaren omv­ ang
rijke delen van de koloniale archieven heeft gedigitaliseerd, is dit onder­
zoek naar de slavenhandel en slavernij in de Nederlandse koloniale 
gebieden en wateren wel degelijk mogelijk en zelfs veel eenvoudiger 
geworden. Ten opzichte van de rest van de wereld valt hierbij bovendien 
nog een serieuze inhaalslag te maken
