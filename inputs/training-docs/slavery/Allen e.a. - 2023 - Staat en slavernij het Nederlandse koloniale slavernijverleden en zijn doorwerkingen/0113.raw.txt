— SLAVERNIJ, AFSCHAFFINGEN EN DOORWERKINGEN —
enerzijds en de verplichte registratie van slaafgemaakten vanaf 1826 
1
anderzijds effectieve maatregelen om deze praktijk te bestrijden.
In die Surinaamse plantage­economie, waar slaafgemaakten meer dan 
negentig procent van de bevolking uitmaakten, tonen de demografische 
cijfers niet alleen het gevolg van de slavernij voor de levens van mensen 
maar ook het falen van dat systeem na het stoppen van de handel; nooit 
zou het aantal geboortes de sterfte overstijgen. Vooral het leven op de 
suikerplantages eiste zi jn tol. Toen de invoer van nieuwe slaafgemaakten 
stopte, voelden de planters direct de gevolgen. 
De slavernij op de eilanden werd daarentegen niet gekenmerkt door een 
sterfteoverschot. Een gezonder klimaat en het ontbreken van een groot­
schalige plantage­economie zoals in Suriname zouden redenen daarvoor 
kunnen zijn. Daarom werd lange tijd aangenomen dat slavernij op 
de eilanden minder zwaar was. Recent archeologisch (bot)onderzoek en 
onderzoek naar het gebruik van orale tradities op de Caribische eilanden 
door onder andere archeoloog Felicia Fricke doen dat beeld kantelen. 
Beide tonen nieuwe perspectieven op de levensomstandigheden van slaaf­
gemaakten, hun dieet, fysieke gesteldheid, eventuele letsels als gevolg van 
straffen en daarmee ook op verzet en religie. De verschillen tussen de 
eilanden worden zichtbaar. Mogelijk biedt dit onderzoek in de toekomst 
meer informatie over de levensomstandigheden in de laatste fase van de 
2
slavernij, na de afschaffing van de handel. 
De afschaffing van de (illegale) slavenhandel vormde de aanzet tot her­
vormingen door het koloniale bestuur. Aan voeding en levensomstandig­
heden werden minimumeisen gesteld, het ongelimiteerde straffen werd 
aan banden gelegd, verkoop of verplaatsing van slaafgemaakten werd 
bemoeilijkt en kerstening aangemoedigd. Op Curaçao was bekering tot 
het katholicisme overigens al in de achttiende eeuw begonnen, in tegen­
stelling tot Suriname, waar de protestante Herrnhutters al enkele decen­
nia voor de afschaffing van de slavernij op de plantages werden toegelaten. 
Het zou het voortbestaan van in slavernij gevormde ­Amerikaanse Afro
religies, talen en culturen in Suriname en op de eilanden niet bedreigen.
Deze maatregelen werden in Suriname genomen in de hoop de bevol­
kingsafname af te remmen. In zowel Suriname als op Curaçao hadden ze 
tot doel om opstanden te voorkomen en uiteindelijk, na de afschaffing van 
de slavernij, een op Europese waarden gebaseerde cultuur en economie 
met bijbehorend arbeidsethos te bewerkstelligen
