— STAAT EN SLAVERNIJ —
◼ ◼◼ V erzet door slaafgemaakten
Vanaf het moment dat de vo begon met mensen tot slaafc maken op Kaap 
de Goede Hoop, verzetten de slaafgemaakten zich daartegen. Dit verzet 
nam verschillende vormen aan, waaronder muiterij aan boord van de 
slavensc hepen die op weg waren naar de Kaap, vluchtpogingen, pogingen 
tot vergiftiging, aanslagen, brandstichting, diefstal en zelfmoord. De 
meest voorkomende vorm van verzet was desertie. Gedurende de hele 
achttiende eeuw was dat de misdaad waarvoor slaafgemaakte mensen het 
vaakst werden bestraft. De archieven van de Raad van Justitie staan bol van 
de mislukte ontsnappingspogingen, waarbij slaafgemaakten die vluchtten 
om hun straf te ontlopen of om de kolonie te ontvluchten weer gev­ angen
genomen werden, en vervolgens berecht en gestraft als deserteurs. In de 
verhalen die de slaafgemaakten aan de rechter vertellen, vangen we een 
glimp op van degenen die erin slaagden te ontkomen. Soms lukte hen dat 
jarenlang, zoals Reijnier van Madagaskar, en soms voorgoed, zoals Balij, 
die voor het laatst werd gezien toen hij ontsnapte. Zeker enkele slaafge­
maakte mensen op de Kaap hadden een beeld van een wereld buiten de 
kolonie, zoals wel blijkt uit de plaatsen die ze noemen als de plek waar ze 
heen wilden: het land van de Portugezen, het Namaquavolk (San) buiten ­
6
de kolonie, of ‘thuis’ aan de overkant van de zee.
Opmerkelijk genoeg deden er zich op de Kaap geen grote slavenopstan­
den voor, althans niet vóór de negentiende eeuw. Ross verklaart dit uit het 
feit dat slaafgemaakten geïsoleerd waren, in kleinschalige nederzettingen 
te midden van andere slaafgemaakten leefden, van verschillende afkomst 
waren en in nauw contact stonden met de eigenaren die op hetzelfde erf 
woonden. Deze kenmerken van de Kaapse slavernij stonden het ontstaan 
van een slavengemeenschap die een grootschalige opstand kon organise­
ren in de weg. Maar de revolutionaire ideeën die eind achttiende eeuw 
opkwamen en de steeds sterkere anti­slavernijbeweging zetten wel een 
kentering in gang naar meer collectieve vormen van verzet op de Kaap. 
De opstanden van 1808 en 1825 – de ene een vreedzame mars en de andere 
een moordpartij – waren uitingen van slaafgemaakte mensen ‘die het 
7
koloniale systeem rechtstreeks tartten’.
◼ ◼◼ Invloed op de fysieke omgeving 
De Nederlandse kolonisatie was van grote invloed op de fysieke omgeving. 
Tegelijkertijd werd omgekeerd de koloniale expansie en het verzet van 
slaafgemaakten en Khoisan mede gedicteerd door de omgeving en de
