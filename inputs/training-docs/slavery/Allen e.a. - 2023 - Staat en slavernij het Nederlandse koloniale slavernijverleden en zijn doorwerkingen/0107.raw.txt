ook worden gebruikt om te weten te komen hoe en waarom mensen, door over 
het verleden te spreken, inhoud trachten te geven aan hun plaats in het heden.
De aandacht voor de bronnen manifesteert zich ook in het actief creëren van 
verzamelingen van orale bronnen, door ze op te slaan in databanken en 
archiefinstellingen. In Nederland zijn er bijvoorbeeld verschillende archieven 
waarin herinneringen van personen over het koloniale verleden zijn vastgelegd 
op geluids- en beeldmateriaal (zie: Oral History van Data Archiving and 
Networked Services). Een bekend voorbeeld is het archief van de Stichting 
Mondelinge Geschiedenis Indonesië, dat samenvattingen van 1190 interview-
sessies met 724 mensen bevat die informatie geven over de periode 1940-1962 
van de Nederland se koloniale aanwezigheid in Azië. Op Curaçao hebben de 
volkenkundigen Paul Brenneker en Elis Juliana vanaf 1958 een grote hoeveelheid 
mondelinge infor matie verzameld. De meeste van de door hen verzamelde 
informatie is opgesla gen in de Zikinzá-collectie, een databank bestaande uit 
1400 liederen, verhalen en levensverhalen. Bij de Sint-Eustatius Historical Foun-
dation zijn de stemmen van afstammelingen van de slaafgemaakten bewaard 
gebleven, nadat die in de jaren zeventig waren verzameld door de Amerikaanse 
journalist Vivian Graham. Journalist en auteur Boi Antoin heeft de afgelopen 
jaren op Bonaire een uitgebreide collectie van onder andere videobanden en 
audiotapes verzameld, die gedigitaliseerd en ontsloten zijn in het archief Archivo 
Boneiru. Het Instituut voor Beeld en Geluid heeft een deel van deze collectie in 
haar catalogus opgenomen. In Suriname heeft het Amazon Conservation Team, 
in samen werking met lokale bevolkingen, door middel van orale geschiedenis, 
interactieve kaarten, oude foto’s en archiefstukken, de historie van de marron-
gemeenschap Matawai vastgelegd. 
Het opslaan en digitaal ontsluiten van oraal materiaal stelt deze bronnen veilig 
voor nader onderzoek, herinterpretatie en analyse. Deze bronnen worden 
verifieerbaar voor onderzoekers en kunnen ook in het onderwijs worden 
gebruikt. Ondanks de toenemende belangstelling voor orale geschiedenis om 
de Neder land se koloniale geschiedenis bloot te leggen, is er heel veel materiaal 
dat voor onderzoekers en het bredere publiek nog niet toegankelijk is.
Rose Mary Allen (1950) is cultureel antropoloog. Ze is buitengewoon 
hoogleraar Cultuur, gemeenschap en geschiedenis aan de Universiteit 
van Curaçao
