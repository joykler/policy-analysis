— STAAT EN SLAVERNIJ —
De beelden van Brandes en de Euraziatische familiegeschiedenissen 
vertellen echter maar een deel van het verhaal. Recent onderzoek v­ an his
toricus Gerrit Knaap, op basis van bevolkingsstatistieken in Kota Ambon, 
laat zien dat twee derde van de slaafgemaakte bevolking daar man was. 
Dat was vergelijkbaar met Batavia. De slaafgemaakte mannen moesten 
zware fysieke arbeid verrichten, aan de forten, de wegen en in de haven 
voor de voc, en als voetvolk ter ondersteuning van het leger. Velen deden 
ook werk voor particulieren. ­vodienaren,c Europeanen, Chinezen, 
Makassaren, Ambonezen: allemaal bezaten ze slaafgemaakten. Het waren 
de huishoudens van hogere vo­dienaren wc aar het vaakst grotere aan­
tallen (meer dan elf) slaafgemaakten werkten. Maar van alle bevolkings­
groepen hadden de Chinese huishoudens het vaakst slaven in bezit 
(vijfenzestig procent), vermoedelijk om hun handelsbedrijf gaande 
te  houden. 
In de dorpen op Ambon leefden er nagenoeg evenveel vrouwen als man­
nen in slavernij. Het percentage van mensen in slavernij bedroeg tussen de 
tien en vijftien procent, aanmerkelijk minder dan in de stad. Dit betekent 
dat slavernij als instituut in de dorpen veel minder bepalend is geweest 
voor de sociale verhoudingen en de lokale cultuur dan in de koloniale 
enclaves. Knaap ziet in de vele geweldsdelicten en opstanden van groepen 
slaafgemaakten aanwijzingen dat de behandeling van slaafgemaakten in 
6
Kota Ambon ruwer en gewelddadiger was dan in de dorpen. Concrete 
voorbeelden van slavernij door straf, schuld of honger in de lokale 
 samenleving zijn schaars. Slaafgemaakten kwamen van buiten; zowel de 
koloniale als de lokale samenleving op Ambon was afhankelijk van tussen­
handelaren voor de aanvoer van slaafgemaakten uit andere gebieden. 
In Batavia was dat precies hetzelfde: de ouders of grootouders van Azia 
van Batavia zullen dus ook ooit naar Batavia getransporteerd zijn, maar 
we weten niet waarvandaan. Wat we wel weten is dat voor het Ambon en 
Batavia van de achttiende eeuw regio’s als Timor, Bali en Makassar belang­
rijke aanvoergebieden waren.
◼ ◼◼ Het sc hemergebied tussen handel, 
 oorlogsbuit en menselijke gift
Pasop – ‘pas op’ – van Timor zal door zijn ouders nooit zo genoemd zijn, 
deze naam kreeg hij op het moment dat zijn eerste transportakte werd 
opgemaakt. Eigenaren gaven hun slaafgemaakte mensen wel vaker dit 
— 324 —
