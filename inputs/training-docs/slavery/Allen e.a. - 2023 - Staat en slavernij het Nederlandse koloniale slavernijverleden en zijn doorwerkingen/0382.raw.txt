— STAAT EN SLAVERNIJ —
compagnieën en de overzeese autoriteiten waar het ging om de inrichting 
van koloniale slavensamenlevingen gedurende meer dan tweehonderd 
jaar. De kerk leverde onder meer predikanten voor op schepen, tijdens 
oorlogen en in de koloniën,  en sprak zich zelden tot nooit uit tegen het 
instituut slavernij of specifieke praktijken van slavernij. Sterker nog, ze 
bezat zelf slaafgemaakten en sommige van haar predikanten leverden de 
ideologische onderbouwing voor het handelen in en houden van slaaf­
gemaakten. Dat roept onder meer de vragen op waarom kerk en predikan­
ten in de loop der jaren verschillende standpunten innamen ten aanzien 
van de toelaatbaarheid van slavernij, vragen over hoe men in de (kerke­
lijke) praktijk omging met slavernij en slaafgemaakten en hoe de slaaf­
gemaakten zelf vervolgens op kerk en christendom reageerden.
◼ ◼◼ Stand en kw aliteit van onderzoek 
Hoewel de kerk van groot belang lijkt te zijn geweest voor de ideologische 
legitimatie van kolonialisme en slavernij en daarnaast een belangrijke 
hoeder en vormgever van de koloniale samenlevingen was, is de rol van 
de kerk bij het koloniale slavernijverleden nog nauwelijks onderzocht. 
Het is tekenend dat er, bij mijn weten, nog nooit een compleet academisch 
werk gewijd is aan de relatie tussen kerk en slavernij. Zelfs in recente 
onderzoeksprojecten blijft religie soms geheel onvermeld: zo bevat de 
bundel over de rol van de stad Amsterdam in de slavenhandel (2020) meer 
dan veertig hoofdstukken, maar is er geen enkel gewijd aan de rol van de 
kerk(en). Waarom de kennis op dat gebied zo onderontwikkeld is, is een 
lastig te beantwoorden vraag. 
Een deel van het antwoord ligt vermoedelijk in het feit dat kerkge­
schiedenis en koloniale geschiedenis lange tijd naast elkaar lijken te heb­
ben bestaan: in de oudere kerkgeschiedenis kwam men vaak niet voor bij 
beschrijvingen van gemeenten en predikanten, terwijl onderzoek in de 
koloniale geschiedenis gekenmerkt werd door ‘een seculier perspectief dat 
de verstrengeling van christendom en kolonialisme in de Republiek ver­
5
doezelt’ Daarnaast is onderzoek naar de rol v. an de kerk(en) complex en 
tijdrovend: het vergt kennis van verschillende kerken,  verschillende talen 
(Nederlands, Duits, Latijn, maar ook Papiamento, Maleis en Singalees) en 
vraagt veel geduld om in, vaak nog niet gedigitaliseerde en soms zelfs nog 
niet geïnventariseerde, kerkelijke archieven te zoeken. Bovendien werd 
slavernij lange tijd (volkomen ten onrechte) als een Amerikaans­ , niet
Nederlands, onderwerp gezien. Inmiddels wordt zowel door theologen
