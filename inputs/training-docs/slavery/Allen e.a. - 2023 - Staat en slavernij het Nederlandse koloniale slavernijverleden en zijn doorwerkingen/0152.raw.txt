— STAAT EN SLAVERNIJ —
◼ ◼◼ Suriname  
De Surinaamse suikerplantages hadden aan het begin van de negentiende 
eeuw dringend behoefte aan werkkrachten, vooral omdat door de extreem 
zware werkomstandigheden de sterfte op deze ondernemingen hoog was 
en het aantal geboortes laag. Planters kochten slaafgemaakten aan vanuit 
de krimpende koffieplantages. Daarnaast vonden er omvangrijke slaven­
importen plaats, gemiddeld zo’n honderd per jaar tussen 1816 – het 
moment dat Suriname door de Britten werd overgedragen aan Nederland 
– en 1827. Volgens sommige waarnemers ging het rond 1820 zelfs om 
 tussen de vijfentwintighonderd en drieduizend personen, vaak gebracht 
9
door slavenhandelaren van Martinique en Guadeloupe. Deze slaaf­
gemaakten werden vaak geïmporteerd als zijnde afkomstig uit de Franse 
Antillen, hetgeen was toegestaan onder het Brits­Nederlandse verdrag. 
Overigens zouden tot begin jaren twintig van de negentiende eeuw slaaf­
gemaakten nog publiekelijk worden geveild zonder dat daarbij zelfs maar 
de moeite werd genomen hun recente komst uit Afrika te verhullen. 
We weten het een en ander over deze illegale slavenhandel, vooral 
dankzij twee Britse rechters die tussen 1822 en 1845 in Suriname zetelden. 
Daar vormden zij samen met twee Nederlandse rechters een rechtbank die 
bevoegd was inzake de slavenhandel en slachtoffers ervan vrij kon maken. 
Uit de correspondentie van deze twee rechters blijkt dat er ook in de jaren 
twintig nog honderden gekidnapte Afrikanen in Suriname werden inge­
voerd. Zo voer in 1823 een Frans schip pal langs Fort Amsterdam de Suri­
namerivier op met 350 uit Afrika gehaalde slaafgemaakten aan boord. Het 
kon niet anders, concludeerden de genoemde Britse rechters, of het Neder­
landse koloniale bestuur in Suriname stond heimelijk aan de kant van de 
10
smokkelaars. 
De Britten waren niet te spreken over het optreden, of beter het gebrek 
eraan, van de koloniale ambtenaren in Suriname tegen de slavenhandel. 
Zij wreven hun meermalen onder de neus dat er vaak geen enkel Neder­
lands marineschip voor de Surinaamse kust voer en spoorden Nederland 
aan om daar voldoende oorlogsschepen te laten patrouilleren. Toch nam 
Nederland wel maatregelen. In 1824 vond een aanscherping plaats van de 
strafbaarstelling van slavenhandel in de vorm van een boete van tiendui­
zend gulden, vijftien jaar dwangarbeid en verbeurdverklaring van het 
schip. Twee jaar later werd bij Koninklijk Besluit ook voor Suriname een 
slavenregister ingesteld en net als in Nederlands­Indië was dit bedoeld om 
illegale importen van slaafgemaakten tegen te gaan. Ook de aanstelling 
— 152 —
