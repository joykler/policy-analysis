— VROEGE VORMING VAN SLAVERNIJ EN KOLONIALISME —
van Joodse ‘slavenhalers’ genoemd, maar om de omvang van de handel te 
begrijpen moet systematisch onderzoek gedaan worden aan de hand van 
onder meer genealogische literatuur en de scheepsjournalen van slaven­
halers bij de doorverkoop van slaafgemaakten binnen het Caribisch 
gebied. Door extra aandacht te besteden aan de rol van lokale elites, zoals 
de Sefardische Joden, in deze handel, kan worden blootgelegd hoe diversi­
teit een rol kreeg toebedeeld in de slavenhandel en het koloniale systeem.
◼ ◼◼ Zeev arende slaafgemaakten
Voor de groei van Curaçao tot handelscentrum waren niet alleen de 
 Sefardische Joden van belang, maar ook de slaafgemaakten en de vrije 
zwarte bevolking, die als zeelieden, vissers, dokwerkers, zeilmakers en 
als  sjouwers in pakhuizen werkzaam waren. Hun arbeidskracht was van 
essentieel belang voor de ondersteuning van de handelsactiviteiten. De 
slaafgemaakte en vri je zwarte ambachtslieden op Curaçao zijn in de 
geschiedschrijving onderbelicht gebleven.
Historicus Julius Scott schetst het dilemma van de eigenaren van zee­
varende slaafgemaakten: aan de ene kant was er behoefte aan slaafgemaak­
ten die werkzaamheden konden uitvoeren, bijvoorbeeld als matroos op 
hun schepen, aan de andere kant wisten de slaveneigenaren dat de zee de 
slaafgemaakten ook allerlei mogelijkheden bood om te ontsnappen. De 
betreffende slaafgemaakten ontwikkelden tegelijkertijd vaardigheden 
die hun vlucht makkelijker konden maken. Ze leerden bijvoorbeeld 
 diverse talen spreken. Een ander element dat Scott naar voren brengt is 
dat zeevarende ‘vrije slaven’ een soort venster op de wereld vormden voor 
de slaafgemaakten aan land. Ze waren zeer mobiel, zowel geografisch als 
sociaal, en vooral de langeafstands­ of diepzeematrozen konden informa­
tie verschaffen over wat zich voordeed in Europa en op de andere eilan­
5
den. De mobiliteit en interkoloniale verwevenheid die de lokale koloniale 
elites in gang zetten creëerden zo nieuwe verbindingen die zich aan het 
koloniaal gezag probeerden te onttrekken en eigen sociale en culturele 
ontwikkelingen in gang zetten.
Het dynamisch en economisch karakter van de havenstad Willemstad 
en de nieuwe uitdagingen voor slaafgemaakten die daar kwamen te leven 
en werken, komen we vaker tegen in het Caribisch gebied in deze periode. 
In dergelijke steden kregen slaafgemaakten meer vrijheid dan op de 
plantages . Bovendien kregen zij de mogelijkheden om een eigen inkomen 
te verwerven en zo actief te werken voor de eigen vrijkoop en/of die van 
— 375 —
