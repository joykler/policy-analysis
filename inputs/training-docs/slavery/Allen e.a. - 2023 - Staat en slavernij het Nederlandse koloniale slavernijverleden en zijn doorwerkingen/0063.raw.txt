— ACTUELE VRAAGSTUKKEN —
◼◼ ◼◼ Conclusie 
Schoolboeken zijn sturend in het Nederlandse geschiedenisonderwijs – 
en daarin is het slavernijverleden nooit verzwegen. Toch is het onderwerp 
meestal beperkt en vanuit een zakelijk perspectief behandeld, wat de 
vraag oproept welke beelden van het Nederlandse slavernijverleden door 
Nederlanders in hun schooljaren zijn ontwikkeld en welke mogelijke 
gevolgen dat heeft gehad. Om een beter beeld te krijgen van de effecten 
van het vroegere en huidige geschiedenisonderwijs op het maatsc­happe
lijk beeld en begrip van het slavernijverleden is nader onderzoek nood­
zakelijk.
In de afgelopen decennia is in schoolboeken over dit onderwerp door 
maatschappelijke, onderwijspolitieke, didactische en historiografische 
ontwikkelingen meer en beter geschreven, met meer aandacht voor sociale 
en culturele aspecten en voor multiperspectiviteit en meerstemmigheid. 
In deze ontwikkeling profileerde een deel van de schoolboeken zich in 
bepaalde opzichten als koploper, terwijl andere schoolboeken meer volger 
of achterblijver waren. Voorbeelden uit de eerste twee categorieën tonen 
aan welke kant het in het algemeen opgaat. Dat wil niet zeggen dat aan 
die boeken niets mankeert, integendeel. Het omvangrijke Nederlandse 
slavernijverleden in Azië verdient bijvoorbeeld veel meer aandacht. 
Het is te verwachten dat alle schoolboeken voortdurend worden verbe­
terd, maar dat onderlinge kwaliteitsverschillen zullen blijven bestaan. Een 
structureel probleem in het geschiedenisonderwijs is de beperkte onder­
wijstijd, waardoor veel leerlingen over menig onderwerp (te) weinig leren. 
Dat een deel van de schoolboeken het slavernijverleden beknopt behandelt 
moet gezien worden als onderdeel van dat probleem.
— 63 —
