— STAAT EN SLAVERNIJ —
Sulu­sultanaat, gevestigd ten noorden van Kalimantan (Borneo). De zee­
rovers kaapten alle schepen die in hun vaarwater kwamen, ook die onder 
Europese vlag, en overvielen hele dorpen. Bij hun gewelddadige roof­
tochten kwamen jaarlijks vijftienhonderd tot tweeduizend mensen om 
en werden zo’n drie­ tot vierduizend slaafgemaakten uit de Indonesische 
1
archipel weggevoerd. Overvallen vonden zelfs plaats op de kust van Java, 
het best verdedigde eiland in de regio, waar het koloniale bestuur zetelde. 
De bestrijding van zeeroverij genoot daarom hoge prioriteit voor de 
Nederlands­Indische regering. 
Ondanks hun politieke en economische rivaliteit werkten de Britten en 
Nederlanders steeds meer samen om de maritieme slavenjacht in de Zuid­
oost­Aziatische wateren aan te pakken. Aanvankelijk wisten zij weinig te 
beginnen tegen de snelle piratenschepen, maar dat veranderde toen hun 
beider koloniale marines stoomschepen inzetten. Niettemin bleef­ de zee
roverij tot het einde van de negentiende eeuw een serieuze bedreiging 
voor de scheepvaart en visserij. Naast deze actieve bestrijding van de zee­
roverij ging het koloniale bestuur van Nederlands­Indië in 1820 over tot de 
aanleg van een slavenregister om zo de aanvoer van slaafgemaakten naar 
de koloniale gebieden te stoppen. Iedere niet­geregistreerde slaafgemaak­
te was automatisch vrij voor de wet en nieuwe slaafgemaakten mochten 
niet verhandeld worden. Door vrijlating en sterfte moest de omvang van 
de slavernij zo gaandeweg afnemen. Het aantal personen op deze lijst 
slonk inderdaad van ongeveer twintigduizend in 1820 tot ongeveer tien­
duizend in 1841. 
De meeste overgebleven slaafgemaakten verrichtten huishoudelijk 
werk, maar een deel werkte op de nootmuskaatperken op de Banda­ 
eilanden, die in het bezit waren van Nederlandse afstammelingen. Om 
het tekort aan arbeidskrachten daar op te vangen werd in de jaren dertig 
van de negentiende eeuw nog overwogen vierhonderd slaafgemaakten van 
Bali over te brengen. Dat idee werd echter losgelaten, omdat het feitelijk 
ging om de invoer vanuit een gebied dat niet onder direct Nederlands 
gezag stond, maar onder lokale heersers. Als het al niet naar de letter dan 
was het in ieder geval naar de geest in strijd met het Brits­Nederlandse 
verdrag tegen de slavenhandel. In plaats van Balinezen werd een groeiend 
aantal gestraften en bannelingen uit de Nederlandse koloniën naar Banda 
gezonden, al valt niet uit te sluiten dat er ook illegale slaventransporten 
plaatsvonden.
— 146 —
