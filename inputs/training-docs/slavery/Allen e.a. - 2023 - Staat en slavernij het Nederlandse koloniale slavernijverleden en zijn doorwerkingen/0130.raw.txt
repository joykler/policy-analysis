— STAAT EN SLAVERNIJ —
Alleen waar de maatschappij op hare natuurlijke grond­
slagen, op beginselen van vrijheid en gelijkheid is gevestigd, 
is op den duur welvaart en bloei te verwachten. Moge die 
 welvaart en bloei het lot van onze West Indische koloniën 
worden! Met des te meer ingenomenheid zal men dan steeds 
den 1 Julij 1863 als een blijde dag in Neerlands geschiedenis, 
als een gelukkig moment in ’t regeringstijdperk van Willem 
4
iii blijven herdenken.
De hoop die uit deze uitspraak van de krantenredactie sprak, is helaas niet 
doorgedrongen tot het nationale Nederlandse bewustzijn en is evenmin 
werkelijkheid geworden op Nederlandse bodem. Er is ook geen bewijs dat 
de Nederlandse academische wereld en de media het op de agenda plaats­
ten. In plaats van nagedachtenis en herdenking volgden stilte en ontken­
ning. 
◼ ◼◼ Erfenis 
De Nederlandse eigendomsslavernij en haar langetermijneffecten delen 
veel kenmerken met de praktijken in andere koloniën in Noord­ en 
Zuid­Amerika, namelijk het wrede vervoer en tot slaaf maken van ­Afrika
nen, maar ook de economische uitbuiting, politieke overheersing en 
 sociale achterstelling. Alle gemeenschappen die slaafgemaakten hielden, 
hadden of ontwikkelden racistische ideologieën gebaseerd op de dageli­ jk
se praktijk en filosofische geschriften. Bijvoorbeeld ideologieën die Afrika­
nen en Zwarte mensen als intellectueel inferieur, maar fysiek superieur 
definieerden (en dus geschikter om de hele dag in de brandende tropische 
zon te werken).
Hoewel er in officiële documenten sprake is van een ‘emancipatiever­
klaring’, was er in de praktijk geen sprake van emancipatie. De slavernij 
werd afgeschaft bij wet, maar emancipatie houdt veel meer in dan dat. 
Emancipatie is een proces waarbij een gestigmatiseerde groep die over­
heerst is door een andere groep in de maatschappij zich hieraan ontwor­
stelt en haar positie probeert te verbeteren. De groep probeert een 
volwaardige plaats in de maatschappij op te eisen, te integreren in 
de bestaande sociale orde en daarin aanzienlijke veranderingen aan te 
brengen. Dit emancipatieproces is veel breder, transformatiever en besten­
diger dan de sociale mobiliteit van een enkeling uit de overheerste groep. 
Dit proces is nog steeds niet afgerond.
— 130 —
