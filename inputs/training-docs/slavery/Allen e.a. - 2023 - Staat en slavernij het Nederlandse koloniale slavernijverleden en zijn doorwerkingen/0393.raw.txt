Matthias van Rossum
28.  De economische en  
 sociale impact van het  
 Nederlandse koloniale   
 slavernijverleden
Op 7 juni 1751 stond de slaafgemaakte April van Mallabaar in het kantoor 
van de notaris in Batavia. Daar bekrachtigde de voorlezer van de kerk van 
het Kasteel van Batavia dat hij April voor vijfenzeventig gulden verkocht 
aan een gepensioneerde chirurgijn. We weten weinig over April. Zi­jn vroe
gere naam, leeftijd en andere gegevens over zijn achtergrond zijn niet 
bewaard gebleven. Maar doordat de Verenigde Oost­Indische Compagnie 
(voc) als koloniale overheid het opstellen van verkoopakten verplic­ ht stel
de in alle gebieden waar zij heerste, weten we dat hij nog maar een jaar 
eerder in de Zuidwest­Indiase vo­cstad Cochin door een gerechtsbode was 
verkocht aan een scheepsarts op het ­voscchip Schellag. Zij vernoemden 
hem naar de maand van zijn verkoop, en de scheepsarts nam hem kort 
daarna vanuit India mee naar Batavia. April werd zo een van de vele hon­
derdduizenden, misschien wel anderhalf tot twee miljoen slaafgemaakten 
die naar Nederlandse koloniën in Azië en de Atlantische wereld werden 
weggevoerd.
Te midden van alles dat niet is overgeleverd, valt één detail in dit 
verhaal op . De voorlezer verkocht April namelijk voor veel minder dan 
de bedragen die eerder voor hem in Cochin en Batavia waren betaald. 
Was April misschien iets overkomen? Of was er een andere oorzaak? De 
voorlezer van de kerk onderhield een levendige privéhandel, niet alleen 
in slaafgemaakten, maar bijvoorbeeld ook in textiel naar de plantages op 
Banda. Had hij misschien schulden die snel afbetaald moesten worden? De 
 nieuwe eigenaar maakte het in ieder geval weinig uit, en zag de goedkope 
aankoop van April duidelijk als een financiële buitenkans. Hij gaf hem de 
1
veelzeggende nieuwe naam ‘Fortuijn ’.
In dit hoofdstuk verken ik hoe het Nederlandse koloniale slavernij­
verleden impact heeft gehad op de Republiek en het latere Nederland. 
De Nederlandse koloniale expansie en de betrokkenheid bij slavenhandel
