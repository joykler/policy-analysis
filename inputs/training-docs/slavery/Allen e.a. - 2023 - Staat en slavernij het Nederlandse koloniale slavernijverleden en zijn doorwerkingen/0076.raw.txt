over de leefomstandigheden en de cultuur van slaafgemaakten en dan in het 
bijzonder in steden. Zelf ben ik bezig met het onderzoeken van de transitie 
van slavernij naar burgerschap. Deze transitie verliep op tal van plekken erg 
verschillend en de uitkomst van dit proces is belangrijk om de doorwerking 
van slavernij te begrijpen.’
Excuses 
‘Dat de excuses van 19 december 2022 zowel qua vorm en timing zijn door-
gedrukt door Rutte is veelzeggend. De herdenkingsbeweging heeft veel bereikt, 
maar veel ook nog niet. Het is belangrijk dat de doorwerkingen aangekaart zijn. 
De excuses zullen ook invloed hebben op de wetenschap. Er komt meer ruimte 
voor het onderzoek naar de doorwerkingen van dit verleden. 
 Het is belangrijk om bij het analyseren van de excuses eraan te denken dat 
er in feite drie publieken waren. Deze hebben allemaal anders gereageerd op dit 
moment. Het eerste publiek was Nederland. Daar is duidelijk gemarkeerd dat dit 
verleden bij Nederland hoort en dat Nederland zich er toe moet verhouden. Het 
tweede publiek was het Caribisch deel van het Koninkrijk. Daar werd vooral 
gevoeld dat de excuses haastig en snel werden doorgedrukt en is het nu vooral 
van belang wat er ná de excuses gaat gebeuren. Het derde publiek was dat in 
Suriname. De excuses zijn daar het minst goed ontvangen, omdat de 
ambassade en het bestuur van Suriname helemaal niet betrokken zijn geweest 
bij de excuses. De Nederlandse overheid lijkt op tal van niveaus nog altijd niet 
goed in staat om Suriname te behandelen als een soevereine staat. Nederland 
ziet Suriname nog te veel als een onderdeel van het koninkrijk.’
  
Mercedes Zandwijken (1957), oprichter en directeur van de Stichting Keti Koti 
Dialoog Tafel, kwam pas op late leeftijd in aanraking met het slavernij-
verleden: ‘Toen ik bij de eerste slavernijherdenking in het Amsterdamse 
Oosterpark was, viel het me op dat er geen moment van reflectie was na het 
leggen van de krans. Zo is de Keti Koti Dialoog Tafel ontstaan: een nieuwe 
traditie waarbij witte en zwarte mensen met elkaar in gesprek gaan over 
de sporen die het slavernijverleden heeft achtergelaten. 
In mijn eigen gezin waren er veel onbesproken emoties. De plantage-
cultuur, die voor een groot deel bepaald werd door ideeën over macht en 
onmacht, zijn nog steeds terug te vinden in de Afro-Surinaamse gezins-
structuur. Dit en allerlei vormen van uitsluiting, waaronder racisme, worden 
in de Keti Koti Tafel ondervraagd.’
— 76 —
