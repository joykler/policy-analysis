— STAAT EN SLAVERNIJ —
bundel Slavernij herbezien. Visuele bronnen over slavernij in de Indonesische 
archipel en de Indische Oceaan.
Als we afbeeldingen kritisch en met speciale aandacht voor sociale machts-
verhoudingen, sociale verschillen en beelvorming bekijken, geven zij de 
voorzichtige mogelijkheid de aanwezigheid en het karakter van slavernij in zowel 
het Atlantisch gebied als in Azië in kaart te brengen. Maar ze leggen vooral, als 
representaties van slaafgemaakten en slavernij, de historische wortels bloot van 
de tot op de dag van vandaag doorwerkende, Nederlandse beeldvorming en het 
denken over slavernij. Voor onderzoek daarnaar zouden afbeeldingen dus niet 
alleen op hun visuele aspecten moeten worden beoordeeld, maar ook op sociale 
aspecten en effecten: waarom werd een afbeelding gemaakt? Voor wie? En 
hoe werd een illustratie in de loop van de tijd verspreid en van betekenissen 
voorzien? Zo constateerde Kolfin bijvoorbeeld al in 1997 dat seksualiteit en 
slavernij veelvuldig samengaan in afbeeldingen, maar diepgravend onderzoek 
naar de verbeelding en functie daarvan heeft nog niet plaatsgevonden. Meer 
traditioneel kunsthistorisch onderzoek, met aandacht voor kunststijlen, 
stromingen en artistieke ontwikkelingen in een bredere internationale context, 
kan mogelijkerwijs inzichten opleveren. Kortom, door met een kritische blik te 
kijken naar afbeeldingen van slaafgemaakten en hun sociale omstandigheden 
kan de verbeelding van slavernij ons een schat aan belangrijke nieuwe 
 
informatie bieden.
Caroline Drieënhuizen (1983) is historicus, gespecialiseerd in Nederlandse 
koloniale geschiedenis (met name die van Indonesië) en dekolonisatie-
processen. Ze heeft vooral belangstelling voor materiële cultuur en 
beeldcultuur en verzamelingen in koloniale contexten. Ze is als universitair 
docent werkzaam aan de Open Universiteit
