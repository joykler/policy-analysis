— STAAT EN SLAVERNIJ —
 zevenentachtig procent van de 372 uitgevoerde slaafgemaakten naar 
Puerto Rico gingen.  Slechts zeventien van de 372 maakten de overtocht 
13
naar Suriname en nog eens tien naar het Deense eiland Sint­Thomas. 
Voordat daarvoor toestemming werd gegeven diende de slaafgemaakte 
ten overstaan van een ambtenaar te verklaren tegen verkoop buiten het 
eiland geen bezwaar te maken. Die vrijwilligheid lijkt een wassen neus, 
maar mogelijk is dat niet helemaal het geval. In tegenstelling tot Surina­
me, met zijn uitgebreide suikerproductie, groeide de slaafgemaakte 
 bevolking in Curaçao zonder toevoer van buitenaf. Daarnaast kampte 
het eiland met mislukte maïsoogsten, het belangrijkste voedingsgewas, 
hetgeen hongersnoden veroorzaakte. Daardoor, zo werd gemeld, zagen 
ouders zich gedwongen hun kinderen te verkopen om ze van de honger­
dood te redden – een onderbelicht onderwerp dat verder onderzoek 
 verdient. Ook plantage­eigenaren voelden zich genoodzaakt hun slaaf­
gemaakten te verkopen en deden dat het liefst aan planters in Puerto Rico, 
waar de suikerplantages de prijs van slaafgemaakten flink opdreven. Dat 
verklaart waarom een maatregel in 1831 om de verkoop van slaafgemaak­
ten buiten het Nederlandse gebied tegen te gaan al snel onder druk van de 
Curaçaose elite werd ingetrokken. Wel nam de uitvoer van slaafgemaakten 
14 
in de loop van de jaren dertig af.
Naast deze gelegaliseerde transacties vonden vanuit Curaçao ook 
 illegale slaventransporten plaats, waaraan de instelling van het slaven­
register in 1839 een einde moest maken. Maar zo’n register werkte beter 
tegen illegale invoer dan uitvoer, en al helemaal niet tegen het uitrusten 
en bevoorraden van slavenschepen. Zo signaleerde een van de twee in 
 Suriname gestationeerde Britse rechters in 1839 dat een schoener van 
Curaçao naar Puerto Rico was gevaren. In 1840 bleek hetzelfde schip weer 
teruggekeerd naar Curaçao om vervolgens onder een andere naam en vlag 
naar Sint­Thomas te zijn gevaren en ten slotte onder weer een andere vlag 
in Curaçao te zijn aangemeerd. De gezaghebber van Curaçao, Reinier 
 Frederik Baron Raders, wees echter alle verdenkingen van de hand: het 
ging hier om een schip dat zaken als zout vervoerde, het betrof geen 
15
 slavenschip. Dat was een weinig geloofwaardig verhaal. Zeker volgens 
de Britse autoriteiten, die dit zagen als deel van een groter patroon van 
uitgebreide illegale transAtlantisc­ he slaventransporten naar Cuba, Puerto 
Rico en Brazilië. Bovendien hadden Franse en Amerikaanse slavenschepen 
al eerder Nederlandse scheepspapieren verworven met als doel onder 
Nederlandse vlag aan Britse controles te ontkomen. 
— 154 —
