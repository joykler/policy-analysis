— ACTUELE VRAAGSTUKKEN —
Bij het nationaal monument spreken ieder jaar op 1 juli met Keti Koti, 
de dag waarop Nederland in 1863 de slavernij in het Atlantisch gebied 
afschafte, vertegenwoordigers van de overheden hun treurnis en spijt uit 
over het slavernijverleden. Pas zeer recent, op 19 december 2022 (en niet 
op de datum van Keti Koti, 1 juli), werden nationale excuses namens de 
staat uitgesproken, met de toezegging dat het daar niet bij zal blijven. De 
term ‘doorwerkingen’ werd verschillende keren aan de excuses gekoppeld 
en het is te hopen dat er een concreet programma komt dat actief met die 
doorwerkingen aan de slag gaat. Sinds de ‘deep remorse’ die minister Van 
Boxtel op de grote vn Racismeconferentie in 2001 in Durban uitsprak 
heeft het eenentwintig jaar geduurd voor het tot echte excuses kwam. 
Het is een langzaam proces. 
In 2012, tien jaar na de oprichting van NiNsee, trok de nationale over­
heid uit bezuinigingsoverwegingen de financiële stekker uit dit instituut. 
Door velen is dat als een dolkstoot in de rug en nieuw bewijs van onbe­
trouwbaarheid ervaren. Het was te danken aan de blijvende ondersteu­
ning door de gemeentelijke overheid van Amsterdam dat NiNsee is blijven 
bestaan. Maar daarvoor moesten ze wel hun gebouw verlaten, de goed­
lopende slavernijtentoonstelling voor het onderwijs opheffen en de staf 
tot een minimum beperken. 
Nu, tien jaar later, financiert de nationale overheid weer mee aan 
NiNsee ­projecten, worden medewerkers aan vele overlegtafels van de 
overheid gevraagd, wordt de Black Achievement Month, die als een 
NiNsee­ initiatief is gestart, door de nationale overheid medegefinancierd 
en betalen de gemeente  Amsterdam en het ministerie van ocw aan de 
opstart van een nationaal slavernijmuseum in Amsterdam. Een initiatief 
overigens dat uit de samenleving kwam en via de Amsterdamse gemeente­
raad beleid werd en vervolgens in het nationaal coalitieakkoord terec­ ht
kwam. Nu lijkt er ook als onderdeel van de excuses een substantieel 
bedrag voor de totstandkoming van dit museum te zijn gereserveerd. 
Bovendien moet er een fonds komen, voorlopig van tweehonderd miljoen 
euro, waaruit in ieder geval educatieprojecten zullen worden gefinancierd. 
Dat is waardevol, maar nog geen herstel.
Daarnaast heeft de Nederlandse regering, bij monde van premier 
Rutte, toegegeven dat zij begrip heeft voor het feit dat Zwarte mensen 
zich gediscrimineerd kunnen voelen door Zwarte Piet. Dat was een grote 
verandering na eerdere opmerkingen van de premier dat Zwarte Piet 
nu eenmaal zwart is en werd beïnvloed door de golf aan Black Lives 
— 35 —
