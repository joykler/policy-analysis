— STAAT EN SLAVERNIJ —
Feniks (2012) bij een tekst over en een citaat van Equiano aan leerlingen 
gevraagd of zijn levensverhaal een representatieve en betrouwbare bron is 
over de slavenhandel en slavernij. 
Terwijl de meeste schoolboeken vooral de economische en politieke 
aspecten van slavenhandel, slavernij en de afschaffing daarvan behande­
len, met oog voor meningsverschillen daarover tussen witte mannen (en 
de uitzonderlijke zwarte verdediger van de slavernij, dominee Jacobus 
Capitein), laten andere zich leiden door nieuwe inzichten in de historio­
grafie, zoals Memo (2011): 
In de loop van de 19e eeuw schaften steeds meer landen de 
 slavenhandel en slavernij af. Lange tijd heeft men deze 
gebeurtenissen gezien als het succesvolle resultaat van de 
inzet van abolitionisten. Op die traditionele, eurocentrische 
visie is tegenwoordig kritiek. [...]
Voor historici die slavernij onderzoeken vanuit het 
perspectief  van de slaven, is abolitionisme een besmette term. 
Het duidt immers op actie van blanken alleen. Zij zien de 
afschaffing van de slavernij liever als onderdeel van een lange­
re emancipatiestrijd, die grotendeels het resultaat is van eigen 
inspanningen. Een tweede twistpunt onder historici vormt de 
vraag in hoeverre de geschiedschrijving wordt beïnvloed door 
het beeld dat abolitionisten eind 18e eeuw van de slaven­
handel en slavernij hebben geschetst. [...] Volgens sommige 
historici is dit beeld niet onjuist, maar wel onvolledig. [...] 
Andere historici zien deze opvattingen weer als voorbeeld van 
10
koloniale geschiedschrijving.
Forum (2019) behandelt uitgebreid het Nederlandse slavernijverleden in de 
brede context van de mondiale slavernijgeschiedenis vanaf de oudheid. Er 
worden onder meer meningsverschillen tussen historici aan de leerlingen 
voorgelegd. Zo is er een opdracht waarin gevraagd wordt hoe het kan dat 
historici soms verschillende conclusies aan hun onderzoek verbinden: 
‘gebruiken ze verschillende gegevens, of is er een andere reden?’ 
De auteurs van Forum gebruiken, net als de meeste schoolboeken, 
niet het begrip ‘tot­slaaf­gemaakte’ en stellen dat ook ter discussie
