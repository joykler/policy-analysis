familie opzoeken in het weekend en kregen zij daarvoor in het waterrijke 
Suriname soms een boot mee. Zulke informatie ontbreekt mijns inziens meestal 
in de “activistische” geschiedschrijving die zich vooral richt op het verzet. 
 Slavernij bespreken in de media is ook lastig: de kranten hebben gelimiteerde 
ruimte waardoor ook daar vaak geen aandacht is voor nuances. Het heeft 
sowieso denk ik niet veel nut om binnen de kranten een discussie over slavernij 
aan te gaan.’ 
Wetenschap
‘We weten nog bijna niets over slavenhandel op het Afrikaanse continent zelf. 
Ook is er nog weinig onderzoek naar Afrikaanse bemanningsleden die soms 
aan boord werden genomen om de gestorven Europese bemanningsleden te 
vervangen. Zij voeren mee naar de Amerika’s, maar hoe kwamen zij vervolgens 
weer thuis? En hoe stonden zij tegenover de slavenhandel? Belangrijk is om te 
realiseren dat bronnen niet altijd gemakkelijk te gebruiken zijn. Het is moeilijk 
om vast te stellen of wat er beschreven wordt ook precies zo gebeurd is: de 
Afrikaanse, Aziatische en Indiase slaven en de westerse overheersers snapten 
elkaars werelden niet en dat zie je terug in de bronnen. 
 Daarnaast lijkt het mij beter om te erkennen dat de koloniale slavernij 
vierhonderd jaar heeft bestaan. Als er zoveel verzet was onder de slaven 
waarom kon die slavernij dan al die eeuwen bestaan?’ 
Excuses
‘De excuses hebben niets te maken met de wetenschap, maar zijn overduidelijk 
een politieke aangelegenheid en het resultaat van een actieve lobby. Excuses 
aanbieden is altijd sympathiek, toch zie ik er het nut niet zo van in. Ik denk dat 
excuses voor onrecht gepaster zijn in een tijd waarin daders en slachtoffers 
nog leven. Volgens de normen van de huidige maatschappij is er heel veel 
misgegaan in het verleden, dus eigenlijk zouden er dan ook excuses moeten 
komen voor de vervolging en bestraffing van homoseksualiteit, de grootschalige 
uitbuiting van kindarbeiders en de uitsluiting en discriminatie van vrouwen 
en meisjes. 
 Wat ik ook vreemd vond is dat de verontschuldigingen voor het slavernij-
verleden slechts op het Caribisch gebied gefocust zijn, terwijl er in de Nederland-
se koloniën in andere regio’s veel meer slaafgemaakten waren. Dit laat duidelijk 
uitkomen dat de excuses door een sterke Caribische lobby zijn afgedwongen. 
 Waar het geld van het door de overheid beloofde “bewustwordingsfonds” 
naartoe zou moeten gaan, zou ik niet weten. Aandacht in het onderwijs is er al
