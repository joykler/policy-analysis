boek Sklabitut i Rebelion 1795 (Slavernij en verzet, 1795) in het Papiamentu, over 
de vrijheidsstrijd van 1795, zeer belangrijk. Ook voor onze vereniging, Asosiashon 
Promoshon Konsenshi Istóriko, eiste het veel doorzettingsvermogen om te 
vechten tegen de weerstand uit de samenleving. Zo kregen wij in 1986 tijdens 
onze lobby voor een standbeeld ter herdenking van het slavernijverleden te 
horen dat we het maar in onze eigen tuin moesten plaatsen. 
 In 2009 zijn bij Eilandsbesluit alle belangengroepen in het platform Slavernij-
verleden samengebracht. Het platform is erin geslaagd om de overheid van 
Curaçao te laten nadenken over het slavernijverleden en passende maatregelen 
te nemen. Wij hebben het rapport Wij willen niks anders dan onze vrijheid 
geschreven dat integraal is opgenomen in het rapport van de Adviescommissie  
Dialoog Ketenen van Verleden. Hierin hebben wij de Nederlandse overheid 
duidelijk kunnen maken wat wij nou eigenlijk willen met ons slavernijverleden 
en de doorwerking hiervan.’
Wetenschap
‘Er is nog veel te winnen op het gebied van wetenschappelijk onderzoek naar 
het slavernijverleden. Het allerbelangrijkste is om nieuw onderzoek minder 
eurocentrisch te maken. De gewone mens, de rol van de vrouw en het kind in 
slavernij, het ontstaan en de ontwikkeling van het Papiamentu en de rol van 
de rooms-katholieke kerk verdienen meer aandacht. Ook zou er meer gefocust 
moeten worden op het heden, bijvoorbeeld op de trauma’s en de psychologische 
problemen die zijn voortgekomen uit het slavernijverleden en nog steeds 
doorwerken. Voor de kerk is het heel belangrijk om te onderzoeken hoe zij, na 
erkenning van hun aandeel in slavernij en het bieden van excuses, kunnen 
helpen in het helen van de wonden van de slavernij. En al deze onderzoeken 
moeten voor het grootste deel gefinancierd worden door de Nederlandse staat. 
Dat zou immers een goede stap zijn in het herstel van het koloniale verleden. 
 Ook moeten we kijken naar eerlijke manieren van herstelbetalingen: hoe 
kunnen we spreken over herstelbetalingen zonder dat er ooit duidelijk is 
geworden wat het precieze leed van onze samenleving is geweest? En kijk dan 
ook naar de landverdeling van Curaçao: op het moment is zestig procent van 
het land in handen van particulieren en door toerisme dreigt dit nog veel meer te 
worden. Ik denk dat het om Curaçao verder te helpen goed zou zijn als zeventig 
procent in handen van de staat is. Alle stranden moeten bijvoorbeeld voor 
iedereen toegankelijk zijn: de zee is ons aller patrimonium.’
— 73 —
