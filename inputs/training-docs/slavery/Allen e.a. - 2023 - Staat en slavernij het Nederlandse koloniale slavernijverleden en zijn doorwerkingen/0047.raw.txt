— ACTUELE VRAAGSTUKKEN —
sterk en goed georganiseerd en zijn vaak aanjager op dit vlak.’ Toen hij 
hoorde dat er een onderzoek zou komen in Amsterdam wilde hij dat ook 
voor Utrecht want er was weinig over bekend en ‘Utrecht kende een kleine 
zwarte gemeenschap’. Het onderzoek en werk vanuit het project Sporen 
van Slavernij Utrecht diende als voedingsbodem voor de motie.­ De uit
komsten van dat onderzoek verrasten hem en waren voor hem ‘best wel 
heftig’.
Omdat in het Utrechtse onderzoek ook de provincie Utrecht werd 
genoemd organiseerde deze een paar sessies met direct betrokkenen van 
het Utrechtse onderzoek en andere wetenschappers, zodat provinciale 
bestuurders en politici zich een beeld en positie konden vormen rondom 
dit thema. Voor hen zal de provinciale betrokkenheid met slavernij 
ontegenzeggelijk een verrassing zijn geweest. 
Ook in kleinere steden als Vlissingen en Delft zetten (oud­)gemeente­
raadsleden zich in, zoals Angelique Duijndam (lijst Duijndam) en 
 Cheraldine Osepa (GroenLinks). Dat ging niet makkelijk; het bleken 
stugge steden.  Osepa kreeg in Delft medestanders, maar geen meerder­
heid. Totdat ineens in het najaar van 2022 toch een motie werd aangeno­
men met een verzoek tot onderzoek. Ongetwijfeld is het effect van de 
nationale dynamiek die was ontstaan, met 2023 als herdenkingsjaar, van 
invloed geweest op steden als Delft. Ook Zaanstad, Hoorn, Leiden en 
diverse andere steden buiten de Randstad zoals Zwolle, Tilburg en Eind­
hoven nemen moties aan of starten initiatieven die getuigen van aandacht 
voor het slavernijverleden en de doorwerking hiervan.
◼◼ ◼◼ W iens geschiedenis
In de gesprekken met lokale (ex­)politici Wijntuin, Blom en Sungur komt 
steeds naar voren dat de eigen familiegeschiedenis en/of ervaringen met 
migratiegeschiedenis en rassendiscriminatie sterk hebben bijgedragen 
aan de agendapunten die ze te berde brachten in hun politieke werk.­ Daar
bij koppelden ze in hun acties de slavernijgeschiedenis aan hedendaagse 
maatschappelijke problemen, inclusief racisme, mede dankzij de conclu­
sies van de stedelijke onderzoeken die daarop wezen. 
Blom en Sungur hadden niet verwacht dat er zoveel naar boven zou 
komen uit de stedelijke onderzoeken. Verschillende steden willen ook 
vervolgonderzoek opzetten,  mede naar aanleiding van moties en voor­
stellen van gemeenteraadsleden. Dit soort processen lijken heel doordacht 
en volgordelijk plaats te vinden met allerlei overleg over en weer, maar de
