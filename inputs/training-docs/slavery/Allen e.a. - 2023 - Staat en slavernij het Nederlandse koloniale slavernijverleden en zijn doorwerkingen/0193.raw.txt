— SLAVERNIJ, AFSCHAFFINGEN EN DOORWERKINGEN —
In Suriname is het Nederlands nog altijd de enige officiële taal, zij het dat 
er een variant gesproken wordt met een geheel eigen woordenschat, klank 
en vaak ook zinsbouw: het Surinaams­Nederlands. Het Sranantongo fun­
geert als lingua franca voor alle bevolkingsgroepen, het Sarnámi is de taal 
van de grootste bevolkingsgroep: de Hindostanen, de nakomelingen van 
Brits­Indische contractarbeiders. De geschreven variant van het Sarnámi 
kwam pas tot bloei in de Nederlandse diaspora na de Surinaamse onafhan­
kelijkheid in 1975, namelijk in Den Haag, het Bollywood aan de Noordzee. 
Suriname kent daarnaast nog tal van andere talen. De marrons (nakome­
lingen van mensen die de plantages waren ontvlucht) worden nu opge­
deeld in ongeveer zes stammen, waarvan er vijf een eigen marrontaal 
hebben, terwijl er één zich bedient van het Sranantongo.
Daarnaast bestaat er buiten het demografische waterhoofd van P­arama
ribo nog een heel palet aan talen van de oorspronkelijke bewoners: talen 
als het Karaïbs, het Trio en het Wayana die ver van de hoofdstad een leven 
 blijven leiden. Verder zijn er nog het Surinaams­Javaans, twee varianten 
van het Chinees en sinds enkele decennia hebben tientallen Braziliaanse 
goudzoekers ook het Portugees aan het palet toegevoegd. De groepstalen 
die het dichtst bij de hoofdstad Paramaribo gebruikt worden, hebben het 
meest te lijden onder processen van urbanisatie en mondialisering, 
zoals het Arowaks en het Javaans: jongeren hebben die al ingeruild voor 
Nederlands, Sranantongo en Engels. Nu de marrons bij elke volkstelling 
gegroeid blijken te zijn en al de op een na grootste bevolkingsgroep vor­
men, is het de vraag of de status van marrontalen als het Ndyuka en Sara­
makaans in die inhaalspurt zal meekomen. Het recent uitgekomen Album 
van de Caraïbische poëzie (2022) over Suriname en de NederlandsCaribisc­ he 
eilanden laat zien hoe veelzijdig de literatuur is die uit die meertaligheid 
voortkomt. Alle volkstalen zijn nadrukkelijk aanwezig, niet enkel in de 
oude orale overlevering maar ook in poëzie, volksliedjes, rijmpjes en in 
hedendaagse rap en spoken word.
Op de Benedenwindse eilanden Aruba, Bonaire en Curaçao heeft het 
Papiamentu (Papiamento op Aruba) een sterke positie binnen alle gelede­
ren van de bevolking. Sinds het begin van de eenentwintigste eeuw is het 
ook een officiële taal die gebruikt kan worden binnen het rechtssysteem, 
de politiek en het onderwijs. Die officiële status was overigens de bekrac­ h
tiging van een al lang bestaande feitelijke situatie. Het Nederlands wordt 
nog wel frequent gebruikt – zeker ook in formele situaties – maar is 
weinig populair . Het Spaans had vooral op Aruba al een tamelijk sterke
