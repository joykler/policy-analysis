zodat ze als vrije mensen naar Suriname konden terugkeren. De Staten-Generaal 
besloten, gebaseerd op de oude wetgeving uit de zeventiende eeuw, dat de 
Republiek geen slavernij kende en dat vrijbrieven dus niet nodig waren. Die 
beslissing leidde tot onrust onder de planters in Suriname en Amsterdamse 
investeerders, die bang waren om zo hun ‘geïnvesteerde kapitaal’ kwijt te raken. 
Om hun tegemoet te komen, pasten de Staten-Generaal de regelgeving aan, 
en in 1776 werd bepaald dat ‘slaven’ die in de Republiek aankwamen niet 
automatisch vrij waren, maar pas na een half jaar, met de mogelijkheid tot 
verlenging van nog een half jaar. Als de persoon in kwestie na dat jaar nog 
niet was teruggestuurd naar Suriname was hij of zij automatisch vrij, ook bij 
terugkeer naar de kolonie. Maar zelfs daarna werd dit nog af en toe met succes 
betwist door slaveneigenaren. Die situatie bleef bestaan tot de slavernij 
daadwerkelijk werd afgeschaft, in 1860 in Nederlands-Indië en in 1863 in 
het Caribisch gebied.
Mark Ponte (1979) is historicus en tentoonstellingsmaker verbonden aan 
het Stadsarchief Amsterdam. Hij doet onderzoek naar migratie en slavernij 
in Amsterdam en het Nederlands-Atlantisch gebied
