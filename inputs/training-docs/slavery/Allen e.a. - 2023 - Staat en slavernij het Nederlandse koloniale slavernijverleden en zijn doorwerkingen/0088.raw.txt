— STAAT EN SLAVERNIJ —
◼◼ ◼◼ Materieel,  immaterieel en mentaal erfgoed
De samenstellers van de vaste tentoonstelling ‘Onze koloniale erfenis’ in 
het Tropenmuseum gaan er nadrukkelijk van uit dat het kolonialisme, 
waaronder slavernij, gevolgen heeft voor het heden. Dat inzicht was lange 
tijd niet wijdverbreid, maar zeker na de excuses die minister­president 
Mark Rutte op 19 december 2022 namens de Nederlandse staat heeft aan­
geboden zijn velen het daarover eens, al was het maar omdat veel van de 
nazaten van slaafgemaakten nu in Nederland wonen en deel uitmaken 
van de samenleving.
Sommige sporen van het slavernijverleden lijken eenduidig te traceren. 
Zo zijn er in de afgelopen tien jaar steeds meer onderzoeken verschenen 
naar specifieke plekken die verband houden met de transAtlantisc­ he 
sla vernij, denk aan gidsen waarin wandelingen beschreven staan langs 
historische plekken en aan de verschillende onderzoeken die gedaan zijn 
naar de betrokkenheid van Nederlandse steden in slavernij (zie hoofdstuk 
2 van Nancy Jouwe). Door middel van historisch onderzoek is het mogelijk 
om bijvoorbeeld te achterhalen of de eigenaar van een gebouw betrokken 
was bij de slavenhandel. Ingewikkelder wordt het onderzoek als het gaat 
om niet­fysieke, dus mentale gevolgen en immateriële cultuur als tradi­
ties, rituelen en geloof. Historici Gert Oostindie en Ulbe Bosma schrijven 
bijvoorbeeld dat er trauma’s bestaan van het kolonialisme, slavernij, 
12
dwangarbeid en racisme die de maatschappelijke verhoudingen belasten. 
Ook na afschaffing van de slavernij zijn er wonden veroorzaakt, bi­jvoor
beeld door de ‘onderkoelde’ verwelkoming van Surinamers in Nederland, 
dat wil zeggen het racisme waar zij mee geconfronteerd zijn (en nog altijd 
worden). Dat racisme is onderdeel van wat antropoloog Gloria Wekker 
een ‘cultureel archief’ noemt, en daarmee eveneens een gevolg van kolo­
nialisme en slavernij. Hoe dat precies tot uiting komt hangt ook af van de 
specifieke historische context. Nieuwe trauma’s zijn toegevoegd aan oude. 
Dat betekent dat het aanwijzen van de slavernij als (voornaamste) oorzaak 
van huidige problemen niet alleen ingewikkeld is, maar ook andere histo­
rische ontwikkelingen kan toedekken. De vraag zou dus moeten zijn op 
welke manier historisch trauma steeds opnieuw herhaald wordt in com­
plexe sociale relaties. Daarbij moet gekeken worden naar de wisselwerking 
13
 tussen materieel, immaterieel en ‘mentaal erfgoed,’ oftewel de cultureel­ 
politieke en psychologische dimensies van erfgoed en de manier waarop 
deze de beeldvorming in het heden blijven beïnvloeden. Onderzoek naar 
dergelijke dimensies van beeldvorming en de manier waarop via materiële
