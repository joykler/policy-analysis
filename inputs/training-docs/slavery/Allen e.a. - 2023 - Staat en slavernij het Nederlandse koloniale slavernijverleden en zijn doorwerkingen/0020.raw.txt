— STAAT EN SLAVERNIJ —
bestaand werk opgenomen. Het verzoek was ingegeven door het besef 
dat – zeker als het gaat om een sensitieve geschiedenis als het koloniale 
slavernijverleden – woorden van groot belang zijn, maar dat ze ook tekort 
 kunnen schieten. Waar tekst niet (meer) voldoet, kan het domein van de 
kunst andere perspectieven op het slavernijverleden presenteren. Een 
korte toelichting waarin de kunstenaars op hun creatie reflecteren is te 
vinden bij het betreffende kunstwerk.
De negenentwintig hoofdstukken verkennen belangrijke deelterreinen 
van de doorwerking en het verleden van de Nederlandse koloniale sla­ ver
nij. De wetenschap is op al deze deelterreinen niet in gelijke mate ontwik­
keld. Waar veel onderzoek is gedaan is het van belang dat de stand van 
kennis kritisch wordt bevraagd op de mate van zekerheid, de gehanteerde 
perspectieven, mogelijke blinde vlekken of onderontwikkelde deel­
thema’s. Voor deelgebieden waar nog maar weinig onderzoek is gedaan 
is het soms belangrijker om te bespreken waarom deze kennis onder­
ontwikkeld is gebleven, welke veronderstellingen er rond bepaalde 
 thema’s bestaan, welke inzichten afgeleid kunnen worden uit onderzoeks­
resultaten die wel beschikbaar zijn, en wat belangrijke vragen, (nieuwe) 
bronnen en methoden kunnen zijn voor toekomstig onderzoek.
De hoofdstukken zijn aangevuld met kortere teksten die aanvullende 
aspecten belichten. In deze informatieve kaderteksten wordt aandacht 
besteed aan thema’s en bronnen die nog onvoldoende onderzocht zijn en 
meer aandacht verdienen. Zo komen bijvoorbeeld de rol van belastingen 
in het slavernijverleden en koloniale verleden, de discussies rond de 
 Gouden Koets en de vroege aanwezigheid van slaafgemaakten in de 
 Republiek aan bod. In de kaderteksten worden tevens methoden bespro­
ken die nieuwe inzichten kunnen opleveren en een verbreding kunnen 
geven aan perspectieven op de Nederlandse koloniale geschiedenis, zoals 
oral history en digitale methoden. Een interviewserie met vooraanstaande 
kenners geeft daarnaast inzicht in de hedendaagse spanningsvelden en 
perspectieven. Dit geeft duiding aan het tijdsgewricht waarin dit boek tot 
stand is gekomen: midden in een snel veranderende maatschappelijke en 
politieke omgang met ons verleden en tussen de excuses van de regering 
en de ontwikkelingen ‘na de komma’ in. De auteurs van Staat en slavernij 
staan stil, kijken terug en om zich heen.
— 20 —
