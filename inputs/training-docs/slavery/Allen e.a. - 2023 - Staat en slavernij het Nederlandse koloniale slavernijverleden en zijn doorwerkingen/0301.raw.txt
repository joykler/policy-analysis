— NEDERLANDSE KOLONIALE SLAVERNIJ WERELDWIJD —
geografie v an de Kaap. De ecologische gevolgen van de winning van ebben, 
een gewilde hardhoutsoort, op Mauritius waren enorm. Nadat de  zich voc
in 1652 op de Kaap vestigde, verloor Mauritius aan betekenis, deels ook 
omdat de prijs van ebben daalde. Toen de Nederlanders in 1664 terugkeer­
den op Mauritius, begonnen ze ook weer met de houtkap. Ze exporteerden 
het naar de Kaap, waar hout de enige brandstof was. Niet alleen de lokale 
bevolking stookte op hout, maar ook de passerende schepen moesten 
ervan worden voorzien. De nederzetting speelde immers een belangrijke 
rol als verversingsstation, en voorzag de schepen naast brandhout ook van 
zoet water, dat in het midden van de zeventiende eeuw ruim voorhanden 
was vanwege de talrijke beekjes en rivieren in de Tafelvallei. Het kappen 
van de bomen was een taak voor de slaafgemaakten. Naarmate de gebie­
den rond Kaapstad verder ontbost werden, moesten de slaafgemaakten 
steeds verder weg om bomen te vinden. Het schijnt dat er tegen 1740 in 
de hele Tafelvallei geen boom meer te bekennen was. 
Daarnaast importeerden de kolonisten nieuwe planten die het land­
schap veranderden en de habitat van de inheemse flora en fauna aantast­
ten. Halverwege de zeventiende eeuw introduceerden de Nederlanders 
ook paarden in de kolonie. Commandant Van Riebeeck vond paarden 
onmisbaar voor de ontwikkeling van de nederzetting en het verkennen 
van het gebied daarbuiten. Vanaf 1670 speelden de paarden ook een mili­
taire rol: ze waren cruciaal voor de commando’s die tegen de Khoisan 
vochten. Paarden werden een belangrijk statussymbool voor de kolonis­
ten. Daarmee konden ze hun ‘Europeesheid’ onderstrepen en zo hun ver­
8
meende superioriteit ten opzichte van de slaafgemaakten en de Khoisan. 
In 1657 introduceerden de kolonisten de sedentaire landbouw. Ze begon­
nen geïmporteerde gewassen, zoals wijnstokken en tarwe, te verbouwen 
op de zuidwestelijke Kaap. In de loop der tijd transformeerde zo het land­
schap op de Kaap en raakte het land op nieuwe manieren verdeeld.
Sommige deserteurs, waaronder ook slaafgemaakten die op de vlucht 
waren, probeerden de kolonie te ontvluchten en de onafhankelijke 
Khoisan­groepen of de AmaXhosa aan de andere kant van de grens te 
bereiken. Anderen gebruikten de overgangsgebieden tussen de boeren­
nederzettingen als toevluchtsoord. Ook de bergen werden door ontsnapte 
slaafgemaakten vaak gebruikt als toevluchtsoord en als plek waar ze infor­
matie met elkaar konden uitwisselen. Op basis hiervan heeft historicus 
Nigel Worden betoogd dat de slaafgemaakte mensen op de Kaap de omge­
ving op andere manieren waarnamen en gebruikten dan de kolonisten
