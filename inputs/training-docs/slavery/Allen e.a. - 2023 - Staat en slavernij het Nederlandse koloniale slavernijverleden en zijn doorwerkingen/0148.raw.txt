— STAAT EN SLAVERNIJ —
Ook Europeanen maakten zich nog schuldig aan slavenhandel in de 
Indonesische archipel. Zo haalden Franse slavenschepen in de eerste helft 
van de negentiende eeuw vermoedelijk nog duizenden slaafgemaakten van 
Bali, voor hun plantages op Mauritius en mogelijk ook Réunion. Ook wer­
den in de jaren 1840 schepen onder Nederlandse vlag betrapt bij het halen 
van slaafgemaakten van Portugees Timor, door de autoriteiten aldaar. De 
slavenhalers waren op weg naar Makassar, een centrum van slavenhandel 
3
gedreven door Europese afstammelingen. Bij de uitvoer van slaafgemaak­
ten van het eiland Nias, onder de kust van Sumatra, naar de op Sumatra 
gelegen stad Padang waren in de jaren dertig van de negentiende eeuw 
zelfs Nederlandse bestuursambtenaren betrokken. Hun verweer was dat 
het hier geen slavenhandel betrof , maar vervoer van pandelingen, onder 
wie zij personen verstonden die verplicht waren tot arbeid omdat zij bij 
iemand in de schuld stonden. Zij zouden vrijkomen zodra ze genoeg had­
den gewerkt om hun schulden te voldoen. Pandelingschap was destijds 
namelijk nog niet onwettig. De zaak werd voorgelegd aan koning W, illem i
met als resultaat dat de handel in pandelingen voortaan strafbaar was. Dat 
nam niet weg dat het koloniale bestuur nog vaak een oog dichtkneep bij de 
invoer van slaafgemaakten en pandelingen om lokale economische elites te 
vriend te houden. Zo traden Nederlandse koloniale ambtenaren nog in de 
jaren zeventig bewust niet op tegen openlijke slavenhandel door handela­
ren van Arabische origine in Pontianak.
In diezelfde periode ging vanaf Sulawesi, Bali, Timor, Nias en Sumba de 
uitvoer van slaafgemaakten bijna ongehinderd door. Vanaf Sumba werden 
in 1877 nog vijfhonderd mensen verkocht en uitgevoerd. In Centraal Sula­
wesi hield de ontvoering in slavernij van personen aan tot het einde van de 
negentiende eeuw. Er waren flinke economische belangen gemoeid met 
deze mensenhandel, zoals de productie van peper en rotan. Mensenhandel 
kwam ook voor bij de grote Chinese arbeidsmigratie naar plantages en mi­ j
nen in Azië en Zuid­ en NoordAmerika,­ die vanaf de jaren veertig op gang 
was gekomen. Zo meerde in 1856 de Bellona, een schip onder Nederlandse 
vlag, aan in de haven van Batavia met aan boord ruim driehonderd gekid­
napte Chinezen met bestemming Cuba. Het Nederlandse ministerie van 
Justitie bemoeide zich ermee, maar beperkte zich tot een waarschuwing 
4
aan Nederlandse reders zich met deze handel niet in te laten. Uiteindelijk 
verordonneerde de Nederlands­Indische regering in 1868 dat gelet op het 
geldende verbod op slavernij van iedere Chinese immigrant moest worden 
vastgesteld dat deze zich uit vrije wil in de Indonesisc he archipel bevond
