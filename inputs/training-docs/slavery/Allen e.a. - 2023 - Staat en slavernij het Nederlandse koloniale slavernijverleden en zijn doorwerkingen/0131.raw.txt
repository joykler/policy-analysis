— SLAVERNIJ, AFSCHAFFINGEN EN DOORWERKINGEN —
In Suriname en de Antillen herinneren en herdenken de nazaten van 
de slaafgemaakten de slavernij, het verzet en de veerkracht op heel ver­
schillende manieren en met heel verschillende verhalen. Op 1 juli 1993 
hebben Zwarte mensen, voornamelijk vrouwen, van Surinaamse en ­Antil
liaanse afkomst de afschaffing van de Nederlandse transAtlantisc­ he 
eigendomsslavernij in Amsterdam herdacht. Hierna hebben zij een for­
meel verzoek ingediend bij de regering om een monument op te richten 
voor de jaarlijkse herdenking van de Nederlandse transAtlantisc­ he eigen­
domsslavernij. Door hun activisme en gelobby werd het monument in 
2002 realiteit. Het jaar daarna volgde de door de Zwarte bevolking geëiste 
toestemming voor het oprichten van het Nationaal instituut Nederlands 
Slavernijverleden en Erfenis (NiNsee). Daarbij moet opgemerkt worden 
dat hiervoor bar weinig publieke steun was. Slechts een handvol 
mainstream Nederlandse geschiedkundigen en publiek actieve intellec­
tuelen hebben zich uitgesproken voor de groepen die campagne voerden 
en lobbyden voor het monument en het instituut.
Voor toekomstig onderzoek naar de erfenis van slavernij zijn vier zaken 
van belang: ten eerste is de herdenking wel zichtbaar, maar nog nooit 
systematisc h onderzocht. Ten tweede is er in Nederland nog geen onder­
zoek gedaan naar de vergoeding voor slaafmakers, in tegenstelling tot in 
het Verenigd Koninkrijk waar de aard en omvang van de vergoedingen 
grondig gedocumenteerd is. Ten derde is het staatstoezicht nog niet syste­
matisch onderzocht. En als laatste moet ook de kwestie van de gevolgen 
van het contractarbeidersregime op de vrijgemaakte voormalige slaaf­
gemaakten beter onderzocht worden. Ook is het belangrijk om te 
 bedenken welke instellingen en individuen deze onderzoeken precies 
zouden moeten uitvoeren. Het bestaande universitaire onderzoek naar 
de Nederlandse slavernij staat bol van de weglatingen, stiltes en 
omfloerste beschrijvingen.
— 131 —
