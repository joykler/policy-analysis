— STAAT EN SLAVERNIJ —
◼ ◼◼ De welv aart van Nederland en Europa
Onderzoek laat zien dat door heel Europa de actieve betrokkenheid bij de 
Atlantische slavernij tot een significante impuls leidde voor regionale eco­
nomieën. Voor Groot­Brittannië is de schatting dat het Atlantische sla­ ver
nijcomplex aan het begin van de negentiende eeuw maar liefst elf procent 
van de gehele economie uitmaakte. De drie piepkleine Deense koloniën in 
de Cariben met een (slavernij)bevolking van minder dan een procent van 
het gehele Deense rijk leverden tot wel vijf à zes procent van de totale 
overheidsinkomsten van Denemarken. De bijdrage van het koloniale rijk 
is voor Portugal geschat op ongeveer twintig procent van het inkomen per 
hoofd van de bevolking. Voor Nederland is in navolging van de eerder 
genoemde ‘brutomarge’­benadering voor 1770 berekend dat de bijdrage 
van alle slavernij­gerelateerde economische activiteiten aan het bruto 
 binnenlands product (bbp) van de Nederlandse Republiek ongeveer 
5,2 procent van de gehele economie vormde. Voor het gewest Holland 
was dit zelfs 10,36 procent. Omgerekend naar huidige maatstaven verte­
genwoordigt dit een waarde van jaarlijks bijna vijfenveertig miljard euro 
(ten opzichte van het bbpvan Nederland v an 861 miljard in 2021). 
Het belang van het Atlantisch slavernijcomplex is vergelijkbaar met 
tegenwoordig de Rotterdamse haven, of de gehele financiële sector in het 
Verenigd Koninkrijk en de Verenigde Staten voorafgaand aan de economi­
sche crisis van 2013. Het plaatst hedendaagse gebaren van de Nederlandse 
overheid in een ander licht, en leidt bijvoorbeeld tot de vraag welke 
inzichten ten grondslag lagen aan de hoogte van tweehonderd miljoen 
euro voor het bewustwordingsfonds, dat bij de excuses van 19 december 
is aangekondigd.
Niet alleen de directe Nederlandse verbanden zijn relevant. Ook de ac­ hter
landen van Europese koloniale en maritieme machten leunden zwaar op 
betrokkenheid bij de Atlantische slavernij. Zo vormden de slaverni­ jpro
ducten suiker en koffie de bulk van de overzeese import van de machtige 
handelsstad Hamburg, voor het noorden en midden van Duitsland. 
Omgekeerd werden handelsgoederen voor de slavenhandel tot diep in 
Europa aangekocht, zoals glazen kralen uit de Bohemen. Een belangrijk 
voorbeeld voor deze verwevenheid van het diepere Europese achterland is 
Silezië – tegenwoordig verdeeld over Polen, Duitsland en Tsjechië – waar 
de grootschalige productie van linnen steeds meer gericht raakte op het 
Atlantisch slavernijcomplex, zoals de levering van textiel die gebruikt 
— 398 —
