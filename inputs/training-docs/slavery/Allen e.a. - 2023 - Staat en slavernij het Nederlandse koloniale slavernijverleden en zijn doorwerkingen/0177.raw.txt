— SLAVERNIJ, AFSCHAFFINGEN EN DOORWERKINGEN —
vaardigd met het koloniale argument dat het een stimulerende werking 
zou hebben op de zogenaamd ‘povere werklust’ van de boeren. Deze 
koloniale constructie v an de ‘luie Javaan’ kwam de koloniale overheid 
ten goede omdat het op deze manier de bevolking via de dwang van het 
cultuurstelsel de zelfdiscipline bijbracht die zij zou ontberen. In deze 
uitleg werden de onvri je arbeid en het geweld en de dwang die daarmee 
gepaard gingen een voorwaarde voor maatschappelijke vooruitgang. 
De vereiste omvang van de productie van handelsgewassen werd steeds 
verder verhoogd en daardoor werden meer boerengezinnen voor het 
 cultuurstelsel ingeschakeld. In 1850 was bijna de helft van de bevolking op 
Java aan het cultuurstelsel onderworpen. 
Het scala aan gewassen dat boeren voor de Nederlandse overheid moes­
ten verbouwen nam ook steeds verder toe. Koffie was al onder de  het voc
voornaamste gewas dat gedwongen geproduceerd werd rond Batavia en in 
de Preanger Regentschappen (W­estJava). De teelt vond aanvankelijk dicht 
bij de boerennederzettingen plaats, maar het bevel om steeds meer van dit 
gewas te leveren maakte de ontginning van plantages in de heuvels en ber­
gen ver weg van de woonlocaties noodzakelijk. Deze scheiding tussen 
wonen en werken voerde de arbeidslast enorm op. 
Ook suiker was een van de belangrijke gewassen, voornamelijk langs de 
noordelijke kustvlakte van Java. Al vroeg waren hier Europese plantages 
gesticht. De koloniale belastingheffing dwong de grondbezittende boeren 
in deze regio’s om een vijfde deel van hun velden af te staan en bovendien 
een vijfde deel van het werkjaar (zesenzestig dagen) de arbeidskracht te 
leveren die voor de suikerproductie nodig was. In wisselbouw circuleerde 
de rietteelt door bij toerbeurt beslag te leggen op de bouwgrond van de 
boerenbevolking, door particuliere landheren in staat te stellen suiker­
fabrieken te bouwen en zich een roterend deel van het dorpsareaal toe 
te eigenen. 
De vordering van grond en arbeid voor de koffie­ en suikerrietteelt liep 
in de praktijk veel hoger op dan waarvoor vergunning was gegeven. De 
bevolking had daardoor te weinig tijd om in de eigen bestaansbehoeften 
te voorzien en dat leidde regelmatig tot voedseltekorten die op hongers­
noden uitliepen. De koloniale rapportages verzwegen dit vaak en maakten 
slechts incidenteel en gedempt melding. De jacht naar een steeds hogere 
productie leidde tot steeds hogere uitbuiting en onderdrukking­. Dit wak
kerde verzet en ontduiking aan. Uiteindelijk zou dat massale verzet bi ­j
dragen aan het besluit om het cultuurstelsel in 1870 afschaffen. te
