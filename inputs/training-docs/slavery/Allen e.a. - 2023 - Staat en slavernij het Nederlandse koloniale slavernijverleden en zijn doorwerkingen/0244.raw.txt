— STAAT EN SLAVERNIJ —
uitgaat van het domeinbeginsel dat het primaat geeft aan individueel 
grondbezit en nog geen collectief grondbezit erkent of regelt. Dat grond 
in Suriname gebruiksgoed is geworden heeft ongetwijfeld koloniale wor­
tels die teruggaan tot het feodalisme in Europa. De Spaanse kolonisatoren 
hebben het nulle terre­beginsel geïntroduceerd, wat inhield dat grond niet 
kon worden verkregen buiten een grondheer om. Het domeinbeginsel 
stamt van deze tijd en houdt in dat alle grond domein van de staat is tenzij 
ander recht van eigendom daarop kan worden bewezen (art. 1 Decreet 
10
Beginselen Grondbeleid).
◼ ◼◼ De  Afro­Surinaamse gemeenschappen 
 in Paramaribo, Coronie en Para
De geografische inrichting van Suriname in districten had direct te maken 
met de afschaffing van de slavernij of beter gezegd met het staatstoezicht 
op 1 juli 1863. Het land kreeg vijftien buitendistricten en één stadsdistrict 
(Paramaribo) die vielen onder het koloniaal gezag en die werden bestuurd 
door benoemde commissarissen uit Nederland. In 1985 werden de grenzen 
van deze districten wederom gewijzigd, en Suriname telt thans tien dis­
tricten met dezelfde bestuursvorm. Ook Paramaribo heeft een koloniale 
‘voetafdruk’ die nog zichtbaar is in haar geografische situering, in de 
ruimtelijke inrichting ervan (het fort en de kerk­ en overheidsgebouwen), 
aan de namen van de straten, de aangelegde infrastructuur en de bevol­
kingssamenstelling.
Planters die niet terugkeerden naar Nederland en niet langer op de 
plantages een bestaan konden opbouwen verhuisden naar Paramaribo, 
waar zij de economische en politieke elite van de kolonie vormden. Er 
ontstond in de negentiende eeuw een aparte klasse v an ambtenaren en na 
1863 vormde zich ook een handelselite in Paramaribo. Er waren niet veel 
ambachtslieden in de stad, die bevonden zich eerder op de plantages 
onder de slaafgemaakten. Daar werkten ze voor de plantage­eigenaar. 
Met de toename van het aantal vrije kleurlingen nam het aantal ambac­ hts
lieden (zoals schoenmakers, bakkers en timmerlieden) toe. De vrijverklaar­
den boden hun diensten aan stadsbewoners aan of teelden op kleine 
gronden gewassen om in hun behoefte te voorzien. Huisbedienden en 
ambachtslieden die geen verplichting hadden tot contractarbeid tijdens 
het staatstoezicht trokken naar Paramaribo om er te werken, hun diensten 
aan te bieden of hun waar te verkopen. Paramaribo telde rond de afsc­ haf
fing van de slavernij ongeveer 20 000 inwoners, vandaag de dag zijn dat 
— 244 —
