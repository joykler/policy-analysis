— SLAVERNIJ, AFSCHAFFINGEN EN DOORWERKINGEN —
Vrouwen, kinderen en mannen keren terug van de nootmuskaatoogst op Banda.  
De eilanden en hun inwoners zijn eeuwenlang uitgebuit in de hebzucht naar deze 
begeerde specerij.
Op veel plaatsen in de archipel, met uitzondering van Java, waar de sla­ ver
nij min of meer was uitgebannen, leefde in de eerste helft van de negentien­
de eeuw meer dan tien procent van de Indonesische bevolking in slavernij. 
In absolute aantallen – het blijft bij grove schattingen – ging het om zo’n 
567 000 tot 806 000 personen, waarbij ongeveer een kwart in staat van 
 slavernij moet zijn terechtgekomen als gevolg van kidnapping of maritie­
2
me slavenhandel. Daarbij viel het aantal van tien­ tot twintigduizend door  
het koloniaal gezag geregistreerde slaafgemaakten in het niet. 
Na de formele afschaffing van de slavernij in Nederlands­Indië in 1860 
probeerde het koloniale bestuur via verdragen de vele zelfstandige vorsten­
dommen in de archipel te verplichten om de slavenhandel te bestrijden en 
de slavernij geleidelijk uit te bannen. Soms vond daarbij emancipatie van 
slaafgemaakten plaats, waarbij compensatiegelden werden uitgekeerd 
aan de voormalige eigenaren. Van afdwingen, laat staan militair ingrijpen, 
was echter nauwelijks sprake; daartoe ontbrak het koloniale bestuur een­
voudigweg de menskracht. Het koloniale leger was bovendien na 1873 
 verwikkeld in een bloedige oorlog tegen Atjeh en kon zich weinig andere 
militaire conflicten permitteren. Om deze reden werd bijvoorbeeld in de 
jaren zeventig van de negentiende eeuw de al in 1863 gestarte registratie 
en emancipatie van een omvangrijke in slavernij levende populatie in Zuid­
west­Sulawesi op de lange baan geschoven
