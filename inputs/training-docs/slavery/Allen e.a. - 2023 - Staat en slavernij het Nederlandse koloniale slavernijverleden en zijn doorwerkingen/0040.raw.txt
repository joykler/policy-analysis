— STAAT EN SLAVERNIJ —
registreerde, noteerde als nieuwe naam voor de jongen… 
‘Utrecht’. En hij was niet de enige, want uit het nationaal 
archief weten we dat er tientallen tot slaaf gemaakten waren 
1
die de naam ‘Utrecht’ kregen. 
Burgemeester Femke Halsema van Amsterdam was Dijksma voorgegaan 
op 1 juli 2021, de dag van emancipatie voor de Nederlandse Cariben (1 juli 
1863) en de Rotterdamse burgemeester Ahmed Aboutaleb bood excuses 
aan op 10 december 2021, de internationale dag voor de mensenrechten. 
Van Zanen en Dijksma hadden geen symbolische data gekozen. Dijksma 
koos met de datum van 23 februari 2022 een meer generiek en open 
moment: eentje met gepaste afstand van de publicatiedatum van het 
Utrechtse onderzoek (30 juni 2021) maar niet te ver erna. Daardoor ont­
stond een moment dat geheel gewijd was aan de excuses, de zwaarte van 
een symbolische datum gold hier niet, wat het extra bijzonder maakte. 
Ook de publicatie van het Amsterdamse onderzoek, dat uitkwam op 
30 september 2020, stond los van data­symboliek en kreeg veel pers­
aandacht, tot aan het achtuurjournaal aan toe. 
De zwarte man te zien in de daklijst van Rokin 64 in Amsterdam is 
aangebracht circa 1725. Het verwijst naar de zeventiende-eeuwse 
bewoner Bartholomeus de Moor die bij de slavenhandel betrokken was..
— 40 —
