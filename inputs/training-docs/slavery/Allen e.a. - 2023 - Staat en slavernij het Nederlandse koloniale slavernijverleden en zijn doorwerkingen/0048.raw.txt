— STAAT EN SLAVERNIJ —
praktijk blijkt vaak rommeliger. Dat rommelige proces zien we ook terug 
bij instituties in steden. In Rotterdam schenkt het Wereldmuseum aan­
dacht aan slavernij in 2023; de Universiteit Utrecht kwam in februari 2022 
met een adviesrapport onder leiding van James Kennedy. En het Utrechtse 
Centraal Museum vergelijkt hun vaste collectie met namen van Utrechtse 
bestuurders die koloniale betrokkenheid hadden. 
Onderzoek doen en daarmee bewijslast aanleveren, een monument 
als materieel herkenningspunt in een herinneringscultuur en excuses 
als uiting van rekenschap door de politieke leiding van stad en land: het 
blijken cruciale stappen in een langer lopend proces waarin meer bewust­
wording en begrip ontstaan over de geschiedenis van een eigen natie. Een 
geschiedenis die lang niet erkend werd vanwege het geïmpliceerde dader­
schap, onbegrip, gebrek aan kennis en gebrek van invoelingsvermogen 
over hoe zo’n geschiedenis resoneert in hedendaagse culturele en sociale 
praktijken. Het herdenken en onderzoeken van het Nederlandse sla­ ver
nijverleden roept ook weerstand op en volgens premier Rutte zelfs polari­
satie. Maar politiek filosoof Chantal Mouffe adviseerde ons al om niet 
bang te zijn voor polarisatie: de ruimte voor politieke tegenstanders 
maakt ook dat een maatschappij kan groeien en zich ontwikkelen.
Onderzoek naar het lokale of nationale slavernijverleden zorgt ervoor 
dat tegenargumenten (‘slavernij is zo lang geleden, het leverde de staat 
helemaal niet zoveel op, je moet het in de tijd zien, waarom geen aan­
dacht voor…’) lastiger te formuleren worden, het nuanceert bagatellise­
rende claims over de historische en hedendaagse impact van slavernij. Een 
burgemeester die excuses maakt toont moreel en politiek leiderschap en 
geeft daarmee gravitas aan het onderwerp, en een monument centreert 
activiteiten en emoties richting een materiële herinnering aan die 
geschiedenis. 
De combinatie van onderzoek, monument en excuses werkt – zeker als 
het in elkaars verlengde functioneert als wederzijdse inspiratie – als een 
hefboom. Rotterdam en Amsterdam zijn daar voorbeelden van. In Utrecht 
en Den Haag lopen tijdens dit schrijven processen rondom een te onthul­
len monument in 2023. Helaas zijn in Utrecht de inzichten uit het onder­
zoek niet meegenomen in de vertaling naar een monument: daar is het 
monument alleen gericht op de transAtlantisc­ he slavernij terwijl het 
onderzoek de mondiale reikwijdte van Utrecht en diens koloniale sla­ ver
nij aantoont, zoals ook uit de speech van de burgemeester bleek. 
— 48 —
