— STAAT EN SLAVERNIJ —
 samenleving in elkaar zat. Er bestond een sociale hiërarchie: ten eerste de 
blanke bovenlaag, ten tweede Creolen, ten derde Chinezen, ten vierde 
andere contractarbeiders (Hindostanen,  Javanen), en als vijfde en laatste 
marrons. Wat deed je in zo’n hiërarchische samenleving? Er werd ontzet­
tend gediscrimineerd naar beneden toe. Dus in mijn familie heerste in de 
jaren vijftig ook nog altijd zo’n koloniale mentaliteit, waarin gediscrimi­
neerd werd naar laagopgeleide mensen. Door thuis verplicht Nederlands 
te praten, de taal van de koloniale heerser en door goede educatie probeer­
de mijn creoolse familie zoveel mogelijk te lijken op de blanke bovenlaag. 
Er was toen geen enkele reden om je te verdiepen in de slavernij; men 
13
schaamde zich ervoor .’
Het waren vooral de eerste generatie­migranten bij wie intern racisme 
en het zogenoemde ‘whitepassing’ de norm werd. Zij zagen dit als de 
enige manier om een succesvol leven te leiden in Nederland. De emigratie 
heeft ook schaamte met zich meegebracht tegenover degenen die bleven 
en heeft ervaringen opgeleverd als ‘dubbelbloed’, wat betekent dat men 
vaak in beide landen (van herkomst en van aankomst) het gevoel heeft ‘er 
niet helemaal bij te horen’. De kinderen van de eerste generatie migranten 
zijn daarentegen vaker de verbinding met hun wortels gaan zoeken en 
eisen nu meer zichtbaarheid voor hun verleden (‘Ik wil bijdragen aan het 
terugdringen van de koloniale amnesie van Nederland en ruimte geven 
aan de verhalen van mijn verzwegen familiegeschiedenis’). Ook dankbaar­
heid tegenover de voorouders en trots op hun verzet zijn dominante the­
ma’s (‘Ik ben trots op de vechtersmentaliteit van mijn voorouders en ben 
dankbaar dat ik daar in het heden ook nog kracht uit kan halen’). Het 
blijkt dat naast aandacht voor het slavernijverleden in het publieke debat 
ook generationele en geografische afstand nodig waren om over de pi­ jnlij
ke aspecten van familiegeschiedenissen te kunnen praten. 
De kaders die het publieke erkenningsdebat over het slavernijverleden 
domineren zijn te simplistisch. Persoonlijke ervaringen als de geciteerde 
laten zien hoe verleden en heden aan elkaar gekoppeld zijn en dat het 
 slavernijverleden niet de stem van zwart tegen wit, slachtoffers tegen 
daders, minderheid tegenover meerderheid, diaspora tegenover overheid 
is. Persoonlijke ervaringen zijn veel ingewikkelder, net zoals postkoloniale 
gemeenschappen hybride zijn, veelvormig verstrengeld met de Neder­
landse samenleving. In de woorden van Urwin Vyent, directeur van het 
NiNsee: ‘We beseffen onvoldoende hoe het slavernijverleden nog altijd 
doorwerkt in de hedendaagse samenleving, bij wit en zwart en in hun
