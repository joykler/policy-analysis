— SLAVERNIJ, AFSCHAFFINGEN EN DOORWERKINGEN —
10
in een productiebedrijf in de Nederlandse Republiek. Rond de plantages 
ontstond een voor die tijd uniek geïntegreerd systeem van overzeese 
 productieve investeringen, grootschalige inzet van Afrikaanse slaafge­
maakten, een complex van zakelijke en financiële dienstverlening en 
 handels­, verwerkings­ en consumptienetwerken tot diep in het Europese 
achterland. Deze grootschalige samenhang tussen (gedwongen) arbeids­ 
en kapitaalvoorziening, productieve landbouw, handel en consumptie 
maakt de plantagesector voor velen een belangrijke voorloper van de 
11
hedendaagse kapitalistische wereldeconomie.
 
Ook in voc­gebied in Azië waren plantages waarop slaafgemaakten 
gedwongen arbeid verrichtten voor de productie van exportgoederen. 
Het voc­monopolie op de intercontinentale handel wierp echter een 
grote drempel op voor directe private investeringen vanuit Europa in de 
Aziatische slavernij. Dat neemt niet weg dat handelaren en financiers in 
de Nederlandse Republiek verdienden aan de slavernij in Azië via hun 
investeringen in de vo, het doorverkopen vc an door slaafgemaakten 
geproduceerde goederen zoals foelie en nootmuskaat of door in Azië zelf 
vermogen op te bouwen. Naar de bijdrage van deze verschillende vormen 
van profiteren van Aziatische slavernij aan de kapitaalvorming in de 
Nederlandse Republiek moet nog systematisch onderzoek gedaan 
worden.  
Drie hoofdbronnen kunnen worden aangewezen voor de miljoenen­
investeringen in het plantagestelsel in de Nederlandse Atlantische 
koloniën.  Ten eerste waren er kolonisten die zelf of met behulp van de 
eigen familienetwerken voldoende kapitaal bijeenbrachten om een plan­
tage te stichten en die vervolginvesteringen financierden uit de opbreng­
sten van de plantage. Voor grotere plantages kwam daar een tweede optie 
bij: geld lenen van kapitaalkrachtige kooplieden in de Nederlandse Repu­
bliek of elders. Een derde optie bood een nieuwe investeringsvorm die 
ontstond in de achttiende eeuw: de negotiatielening. Dat was een vorm 
van hypotheekverstrekking waarbij de plantage en slaafgemaakten als 
onderpand dienden. De lening liep vaak via een Amsterdams handels­ 
en financiershuis, maar die firma’s leenden niet hun eigen kapitaal uit. 
In plaats daarvan richtten zij een fonds op en zetten obligaties uit via 
de kapitaalmarkt. De fondshouders beloofden rentes van rond de vijf 
 procent. Zij keerden die uit door de verkoop van de op de plantages 
geproduceerde goederen in eigen hand te nemen.  De handels­ en finan­
