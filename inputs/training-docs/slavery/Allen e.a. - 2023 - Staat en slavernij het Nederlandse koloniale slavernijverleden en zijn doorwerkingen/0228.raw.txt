— STAAT EN SLAVERNIJ —
Sommige kinderen zijn voortgekomen uit relaties tussen een zwarte 
(slaafgemaakte) moeder en een witte vader. Die gekleurde nakomelingen 
van de shon kregen meestal hoger gewaardeerde posities, en vooral de 
meisjes werden vaak naar zijn stadshuizen gestuurd. Daardoor ontstond 
er een concentratie van kleurlingen. Zij waren echter niet de enige die in 
de stad woonden. Uit statistieken van eind achttiende eeuw blijkt dat het 
aantal slaafgemaakten die in Willemstad woonden 5539 bedroeg tegen­
over 7445 slaafgemaakte mensen in het omliggende gebied. Andere 
statistieken laten juist weer zien dat er in de stad naast deze slaafgemaak ­
ten ook veel vrije zwarte mensen, Nederlandse bestuurders en handela­
ren uit allerlei gebieden woonden of tijdelijk verbleven. Dat betekende 
dat de onvrije mensen in Willemstad op een klein oppervlak dagelijks in 
aanraking kwamen met een grote verscheidenheid aan mensen, zowel 
lokalen als passanten van allerlei komaf.
Dat laat de gecompliceerde gelaagdheid zien van samenlevingen zoals 
die op de Antilliaanse eilanden. Kleur, gender en sociale en economische 
status hadden niet alleen invloed op het soort werk dat iemand kon doen, 
maar ook op waar men woonde. Er ontwikkelden zich meerdere sociale 
lagen die onderling verschilden qua sociaaleconomische positie, afkomst, 
status en qua ras, met alle mogelijke kleurschakeringen. Zodoende raak­
te de samenleving doordrenkt met een constante preoccupatie met de 
eigen positie in de maatschappelijke structuur en het behoud daarvan. 
Die preoccupatie, als gevolg van kolonialisme en slavernij, werd een diep­
geworteld element dat vele generaties zou overleven en dat de maat­
schappelijke cohesie bepaald niet bevorderde.  
 
Leven in schaarste
 
Uit een rapport van 1791blijkt ‘dat de slaven op dit eiland (Curaçao) van 
veel ongelukkiger conditie zijn dan de slaven [...] van Guyana, vanwege 
6 
de ontoereikende voedselvoorziening’In de regenri. jke gebieden kon­
den de slaafgemaakten op hun kostgrondjes meestal voldoende voedsel 
produceren voor eigen gebruik. Op Curaçao zijn de cultures nooit goed 
van de grond gekomen en waren de opbrengsten van de plantages margi­
7
naal. Voedselimporten waren noodzakelijk, en zodra het minder goed 
ging met de handel, zoals aan het eind van de achttiende eeuw, kwam de 
voedselvoorziening in gevaar en kreeg het gebrek een algemeen karakter . 
Het  uitblijven van voedselimporten betekende honger en bracht velen 
tot wanhoop en rebellie, zoals in 1795. De slaafgemaakten bevonden
