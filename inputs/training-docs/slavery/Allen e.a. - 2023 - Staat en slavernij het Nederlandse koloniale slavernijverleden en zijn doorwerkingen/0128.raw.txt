— STAAT EN SLAVERNIJ —
 slavernij werd toen dus niet alleen als wettig beschouwd, 
maar ook beschermd; de slaaf is dus het bij de wet erkend 
2
eigendom van zijn meester .
En daar heb je het: slavernij was een door de staat gesponsord systeem en 
de slaafmakers werden beschermd door hun staat. Daarom kon de staat de 
slavenhouders niet zomaar aan hun lot overlaten. Parlementslid Elout van 
Soeterwoude (1805­1893) stelde logischerwijs de vraag waarom de staat 
niet ook de slaafgemaakten compenseerde: ‘Zou de slaaf niet veeleer aan­
spraak hebben om bij dien meester en bij ons in Nederland, die het onregt 
duldden, althans eenige vergoeding te vragen voor het bitter leed, van 
3
vader tot zoon gedurende twee eeuwen gedragen?’
Op 2 juli 1862 presenteerde de regering haar afschaffingsvoorstel aan het 
parlement als een vierdelig pakket: ten eerste het afschaffen van, of een 
einde maken aan, de slavernij in de W­estIndische koloniën van Neder­
land. De beoogde datum van afschaffing was 1 oktober 1863, maar na het 
debat en de nodige amendementen werd de datum naar voren gehaald 
naar 1 juli 1863. Ten tweede beloofde de regering de eigenaren van de slaaf­
gemaakten te compenseren voor het verloren gegane ‘eigendom’. De slaaf­
makers eisten een compensatie van vierhonderd gulden voor elke 
slaafgemaakte persoon die per 1 juli 1863 ‘vrijgelaten’ zou worden ten 
gevolge van de afschaffingsproclamatie. Maar uiteindelijk kwamen parle­
ment en regering overeen om de slaafmakers in verschillende gebieden 
verschillend te compenseren, namelijk driehonderd gulden per slaafge­
maakte in Suriname, tweehonderd gulden op Curaçao, Bonaire, Aruba, 
Sint­Eustatius en Saba en honderd gulden op Sint­Maarten. Ten derde 
werd beloofd dat de vrijgelaten slaafgemaakten in Suriname gedurende 
tien jaar onder staatstoezicht zouden blijven staan. Er waren redelijke 
argumenten tegen staatstoezicht of een soort ‘leertijd’, maar de meerder­
heid stemde voor. Het staatstoezicht, zoals die periode werd genoemd, 
bestond uit geleidelijke loslating, meebewegen met verandering zonder 
de macht te delen met de slachtoffers van de onderdrukking. Het vierde 
onderdeel van het pakket was dat de regering tien jaar lang zou zorgen 
voor de immigratie van contractarbeiders uit Brits India. 
Een consequentie van het feit dat de afschaffing van de slavernij gepresen­
teerd werd als onderdeel van een pakket aan maatregelen, was dat een
