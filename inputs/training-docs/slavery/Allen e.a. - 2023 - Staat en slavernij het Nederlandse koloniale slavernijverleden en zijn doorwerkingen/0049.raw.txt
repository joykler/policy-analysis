— ACTUELE VRAAGSTUKKEN —
◼◼ ◼◼ T ot slot
Nederlandse lokale politici en burgemeesters toonden politieke moed in 
het verantwoordelijkheid nemen voor historisch onrecht. Dat konden ze 
alleen doen dankzij het werk van activisten en onderzoekers die dit gea­
gendeerd hebben en de noodzakelijke kennis aanleverden. We kunnen 
inmiddels concluderen dat de druk van lokale politici en bewindvoerders 
impact heeft gehad op de landelijke politiek. En door de nieuwe houding 
van de landelijke politiek gaan andere lokale politici weer mee. 
Het is cruciaal dat er verder historisch en interdisciplinair onderzoek 
komt naar instituties en slavernij (denk aan de kerk en academia) en de 
koninkrijksbrede impact van het slavernijverleden. De lokale politici die 
ik hierover sprak en die een actieve vaak initiërende rol hebben gespeeld, 
lieten zich vaak leiden door persoonlijke ervaringen, zoals discriminatie 
en racisme, maar ook door stiltes in de mainstream. Het is inhoudelijk 
interessant dat, zeker in Amsterdam, Utrecht en Den Haag, het koloniale 
slavernijsysteem als een mondiaal fenomeen wordt getypeerd en niet 
slechts transAtlantisc­ h. De excuses van deze steden waren niet alleen voor 
het transAtlantisc­ he slavernijverleden en slavenhandel, maar voor het 
mondiale aspect, waardoor het slavernijverleden en de slavenhandel van 
de voc en de West­Indische Compagnie (wic) werden gekoppeld. Dat is 
een belangrijke ontwikkeling – die ook door iemand als Peggy Wijntuin 
wordt toegejuicht – die nog verre van voltooid is. Zo betreurden de 
Zuid­Afrikaanse onderzoekers, kunstenaars en activisten die ik in 
 november 2022 sprak het dat Nederland de geschiedenis van de voc en 
de Kaapkolonie zo weinig betrekt in dit proces. Ook op dat vlak is nog 
werk aan de winkel
