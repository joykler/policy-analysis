— STAAT EN SLAVERNIJ —
Nadat schoolboeken zoals Sprekend verleden al eerder beperkte aandacht 
besteedden aan het Nederlandse slavernijverleden in Azië, leidden publica­
12
ties hierover in 2015 tot meer en betere aandacht in enkele schoolboeken. 
Zo staat in Geschiedeniswerkplaats (2018): 
Maar Nederlanders vervoerden in vode c­tijd ook vele honderd­
duizenden slaven in Azië. Deze slavenhandel kwam op gang 
toen de Republiek de slavernij officieel nog veroordeelde. Net 
als in Afrika bestond in Azië al eeuwen een uitgebreide inheem­
se slavenhandel. De voc bracht bijvoorbeeld Indiase slaven naar 
plantages op de Bandaeilanden,­ nadat de bevolking er in 1621 
was uitgemoord. Ook voor de bouw van factorijen en ander 
zwaar werk werden slaven ingezet. Nog grotere aantallen sla­
ven waren persoonlijk eigendom van vo­personeel.c Ze werk­
ten in het huishouden en als persoonlijke bedienden. Mannen 
kochten slavinnen voor seks en om mee samen te leven. Kinde­
ren uit relaties van Europeanen en Aziaten werden in Indonesië 
Indo­Europeanen genoemd. [...] Maar de voc haalde ook veel 
slaven van slavenmarkten aan de kusten van Oost­Afrika, India 
13
en Bangladesh en uit Maleisië en de Filipijnen.
In een klein aantal schoolboeken is expliciet benoemd dat het bij slavernij 
ging om racisme. Zo staat in Geschiedeniswerkplaats (2 vwo, 2019) een opdracht 
waarbij leerlingen moeten aangeven of een uitspraak uit 1804 van een 
Nederlandse plantagehouder in Suriname een voorbeeld is van superiori­
14
teitsgevoel en racisme van witte Nederlanders.
In een deel van de schoolboeken wordt met betrekking tot de slavernij 
een verband gelegd tussen verleden en heden. In Geschiedeniswerkplaats 
(2 vmbo, 2019) staat bijvoorbeeld: 
Sinds de afschaffing van de slavernij wordt in Suriname en op 
de Antilliaanse eilanden op 1 juli Ketikoti (gebroken ketenen) 
gevierd. Maar in Nederland was weinig interesse voor het 
 slavernijverleden. Pas in 2002 kwam er in Amsterdam een 
 nationaal slavernijmonument. Er kwamen boeken, films en 
websites over het slavernijverleden en in 2007 werd slavernij 
een verplicht onderwerp in het onderwijs. In 2013 betuigde de 
15
Nederlandse regering diepe spijt over het slavernijverleden. 
— 60 —
