— STAAT EN SLAVERNIJ —
geweest op Curaçao. Ondanks alle militaire interventies en zeker negen 
gepubliceerde plakkaten gericht op het tegengaan van vluchten, in de 
periode tussen 1710 en 1766, bleven de slaafgemaakten massaal in groepjes 
wegvluchten. Bijzondere aandacht zal geschonken moeten worden aan de 
rol van vrouwen en kinderen in de strijd voor vrijheid en gelijkheid, zoals 
die bijvoorbeeld tot uiting kwam in de vluchtpogingen van vrouwen met 
hun kinderen, daarbij geholpen door de zeevarende slaafgemaakten. We 
weten dat informatie over de zwarte bevolking altijd afhankelijk was van 
wat belangrijk was voor de Europese machthebber. Zij schreven immers de 
bronnen die we nu lezen. Desondanks kan de stem van de slaafgemaakten 
indirect naar voren komen via documenten die weliswaar vanuit het oog­
punt van de slaveneigenaren en koloniaal bestuur geschreven zijn, maar 
die we ‘tegendraads’ kunnen lezen. De documenten over de handelsmis­
sies van de Sefardische Joden geven ook informatie over de geschiedenis 
van de zeevarende zwarte bevolking. Via deze invalshoek krijgen we 
inzicht op de levenssferen van de Sefardische Joden en de zwarte gemeen­
schap. Tegelijkertijd kan de verkregen informatie vergeleken worden 
met de intermediaire rol van andere lokale elites in andere koloniale 
werelddelen.
◼ ◼◼ T ot slot
Het aandeel van lokale Europese en gemengde elites, zoals de Sefardische 
Joden op Curaçao, bij de groei van het Nederlandse handels­ en plantage­
kapitalisme is nog niet voldoende belicht. Curaçao was, in tegenstelling 
tot de plantage­economieën, een commercieel centrum, waarbij aspecten 
als mobiliteit, flexibiliteit, netwerk en doorvoer belangrijke elementen 
waren bij het handeldrijven. Helaas wordt in de historiografie te vaak de 
economische geschiedenis van Curaçao gemeten volgens de maatstaven 
van de plantage­economie, wat leidt tot onvoldoende belichting van 
belangrijke factoren ter verklaring van de groei van het handelskapitalis­
me. Ook blijft te veel van de geschiedenis gefocust op de protestantse 
bestuurselite van het eiland. Binnen de complexe Nederlandse koloniale 
handelseconomie hebben de Sefardische Joden een intermediaire rol. 
Deze rol in het Amerikaanse continent moet worden uitgediept met 
gebruikmaking van reeds verricht genealogisch onderzoek. Hierbij is 
het uitvoeren van prosopografisch onderzoek van belang: onderzoek dat 
clan­ en familiestructuren schetst dat verder gaat dan de lokale en regio­
nale grenzen. Het doel van dergelijk onderzoek is het begrijpen van
