Kate Ekama
20.  ‘Ik wil niet zwijgen’:  
 slavernij en kolonialisme  
 in en rondom ZuidAfrika­ 
Op een winteravond in 1793 zei een slaafgemaakte man genaamd Caesar 
van Madagaskar, op een boerderij in de buurt van Tulbagh in het zuiden 
van Westkaap: ‘Ik wil niet zwijgen, en ik moet mijn recht van spreken 
behouden’. Hij sprak deze betekenisvolle woorden uit in een felle 
woordenwisseling met de man die claimde zi jn eigenaar te zijn, de vri­ j
burger (kolonist) Daniel Malan. Caesar en twee andere slaafgemaakte 
mannen zaten in de keuken van de boerderij toen Malan rond half negen 
’s avond binnenkwam en hun vroeg waarom ze nog niet in bed lagen,­ aan
gezien er de volgende ochtend veel werk te doen was. Caesar antwoordde 
dat hij zijn eigen tijd wel kon indelen. Malan maande hem bij herhaling 
zijn mond te houden, maar Caesar weigerde. Toen Malan hem met een 
sjambok sloeg, pakte Caesar die zweep, het symbool van de gewelddadige 
1
onderdrukking op de Kaap, af en brak hem doormidden.
Caesar van Madagaskar was een van de duizenden slaafgemaakte 
 mensen op Kaap de Goede Hoop. De netwerken van gedwongen migratie 
waarin de slaafgemaakte mannen, vrouwen en kinderen samen met mis­
dadigers en ballingen werden vervoerd, strekten zich uit van de Kaap tot 
de Indische Oceaan. De slaafgemaakte mensen op de Kaap werden van 
elders aangevoerd om op het land te werken. Naarmate de landbouw toe­
nam, ondervonden steeds meer lokale Khoikhoi­ en San­gemeenschappen 
de gevolgen van de Nederlandse aanwezigheid. Daar kwamen zowel 
de slaafgemaakte mensen als de Khoisan (de verzamelnaam voor de 
 Khoikhoi­ en San­bevolking) tegen in opstand.
◼ ◼◼ Sla vernij en slavenhandel
De Kaapkolonie begon in 1652 als weinig meer dan een verwilderde tuin 
en een gammel houten fort met een tweeledig doel: de Engelse rivalen 
buitenhouden en de Nederlandse schepen die de verraderlijke Kaap tussen 
de Indische en de Atlantische Oceaan moesten ronden, bevoorraden. 
T ussen 1638 en 1710 speelde Mauritius eenzelfde rol voor Nederland. 
— 295 —
