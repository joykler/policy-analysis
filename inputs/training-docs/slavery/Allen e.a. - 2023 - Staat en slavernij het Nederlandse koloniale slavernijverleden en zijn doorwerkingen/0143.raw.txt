— SLAVERNIJ, AFSCHAFFINGEN EN DOORWERKINGEN —
 Onderzoekers die de arbeidsgeschiedenis van het Britse rijk hebben 
bestudeerd stellen bi jvoorbeeld dat de afschaffing van slavernij leidde 
tot een intensivering van kolonisatie en het overstappen op een productie­
systeem gebaseerd op onvrije contractarbeid. In haar studie over de 
arbeidsmigratie vanuit Brits­Indië en Java naar Suriname heeft Rose­
marijn HÖfte al aangetoond dat het juridisch instrumentarium om de 
goedkope arbeid te controleren bepalender was dan de economische 
motieven van de migranten en het op papier waarborgen van hun welzijn. 
Ook historicus Ulbe Bosma heeft gewezen op de overeenkomsten in de 
behandeling van arbeiders door koloniale mogendheden in de tweede 
helft van de negentiende eeuw. Maar in tegenstelling tot andere landen 
beschouwde Nederland de voormalig slaafgemaakten na hun emancipatie 
niet als Nederlands staatsburger. Ook de politieke besluitvorming die ten 
grondslag lag aan deze keuze en de alternatieve vormen van burgerschap 
die er later voor in de plaats kwamen, vragen om meer duiding. Pas daarna 
zullen we de doorwerking van het slavernijverleden op de lange termijn 
beter kunnen begrijpen
