— STAAT EN SLAVERNIJ —
De doorwerkingen worden in Staat en slavernij op twee manieren opgevat: 
ten eerste als manieren waarop koloniale slavernij economisc­h, maat
schappelijk, cultureel en bestuurlijk invloed heeft uitgeoefend op mens en 
samenleving vanaf de periode van de wettelijk toegestane slavenhandel en 
slavernij tot in de negentiende, twintigste en eenentwintigste eeuw. Ten 
tweede heeft het betrekking op de hedendaagse omgang met dat koloniale 
slavernijverleden, de langdurige gevolgen en voortdurende effecten ervan. 
In beide genoemde vormen van doorwerking zijn de afterlives van slavernij 
duidelijk zichtbaar, even vaak zijn ze verweven geraakt met doorwerkin­
gen van andere aspecten van kolonialisme.
De complexiteit van de wisselwerking tussen de geschiedenis v­an sla
vernij, het kolonialisme en de doorwerking vormt in dit boek een rode 
draad. De grote en langdurige stiltes die ooit bestonden rond de latere 
gevolgen van deze geschiedenissen zijn in het publieke domein eindelijk 
doorbroken door de inzet van activisten uit kringen van nazaten van het 
slavernijverleden en koloniaal verleden, wetenschappers en intellectuelen. 
Maar het verdiepen en verbreden van kennis, bewustwording en begrip 
ten aanzien van slavernij en haar effecten is een proces dat tijd vergt. De 
samenleving staat wat betreft de ontwikkeling van kennis, (her)interpreta­
tie, verwerking en omgang met dat verleden en zijn doorwerkingen in 
veel opzichten nog slechts aan het begin.
◼◼ ◼◼ T erminologie
Bij het bestuderen van het koloniale verleden is het cruciaal om perspec­
tieven en terminologie kritisch te beschouwen, zoals het onderscheid 
tussen  ‘legaliteit’ en ‘illegaliteit’. Slavenhandel en slavernij werden wette­
lijk mogelijk gemaakt door een koloniaal rechtssysteem dat legitimiteit 
verleende aan een maatschappelijke structuur waarin structureel ongeli­ jk
waardige posities tussen kolonisator en gekoloniseerde waren vastgelegd. 
Het koloniale recht verschafte zo de juridische onderbouwing voor een 
maatschappelijke ordening waarin slaafgemaakten niet als volwaardige 
mensen werden beschouwd en geen status als persoon en burger hadden, 
maar als goederen werden gekocht en verkocht. De aanname dat slavernij 
tot de wettelijke afschaffing ervan in 1860 en 1863 vanuit juridisc­h oog
punt bezien was toegestaan en daarom ‘in de context van de tijd’ zou 
moeten worden beoordeeld,  verhult dat dit koloniale rechtssysteem bij 
uitstek een van de machtsmiddelen was waarmee de koloniale organi ­
saties die optraden namens de Nederlandse staat de levens van mensen
