Ramona Negrón
Sporen van de slavernij- 
geschiedenis in  
buitenlandse archieven
In februari 1685 gebeurde er iets uitzonderlijks: de Nederlander Balthasar 
Coymans (1652-1686) sleepte het Spaanse asiento de negros binnen, hét 
contract om slaafgemaakte mensen te mogen introduceren in Spaans-Amerika. 
Coymans schakelde de WIC in om slaafgemaakte mensen te kopen en zond 
verschillende werknemers naar het Caribisch gebied en Latijns-Amerika om 
daar de uitvoering van het asiento waar te nemen.
Coymans is een van de vele Nederlanders die in de vroegmoderne tijd actief 
was in de koloniale gebieden van andere mogendheden, zoals Spanje, Frankrijk 
en Engeland. Die Nederlanders hebben over de gehele wereld hun sporen 
nagelaten in de vorm van archiefmateriaal. Over Coymans’ betrokkenheid bij 
de Spaanse slavenhandel zijn bijvoorbeeld niet alleen documenten te vinden 
in archieven in Nederland, maar ook in Spanje, Engeland, Curaçao, Jamaica, 
Colombia, Cuba, Mexico, Panama en waarschijnlijk ook elders. Het materiaal 
bestaat uit onder meer briefcollecties, notariële akten, verslagen van 
rechtszaken, inquisitieonderzoeken, contracten en staatsdocumenten. 
Anderzijds is er in Nederlandse archieven ook veel informatie te vinden over 
andere rijken en hun koloniale geschiedenis, bijvoorbeeld over de achttiende-
eeuwse smokkelhandel van Engelse kooplieden in Suriname of de aanwezigheid 
van buitenlandse handelaren op de Nederlandse Goudkust in West-Afrika. 
In Nederlandse en buitenlandse archieven komen ook geregeld de 
perspectieven van inheemse en slaafgemaakte mensen naar voren. Zo vinden 
we in de archieven van Jakarta relaties tussen Europese en Indonesische 
mannen en vrouwen en zijn in het archief van Sevilla verhalen te vinden van 
slaafgemaakte mensen die vanuit Curaçao naar Venezuela vluchtten en daar 
hun vrijheid kregen. 
Steeds meer historici kijken dan ook verder dan de archieven in eigen land, 
en gaan elders op zoek naar nieuwe informatie. Toch stuiten ze daarbij ook op
