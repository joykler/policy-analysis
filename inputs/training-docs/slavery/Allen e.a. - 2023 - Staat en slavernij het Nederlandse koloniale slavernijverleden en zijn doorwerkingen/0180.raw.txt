— STAAT EN SLAVERNIJ —
kwamen tegen de vreemde overheersing. Ook met de kosten van de 
winstgevende onderwerping, zoals de betalingen aan de Javaanse volks­
hoofden en de cultuurprocenten uitgekeerd aan de koloniale ambtenarij, 
waren aanzienlijke bedragen gemoeid. De schamele plantlonen en ver­
goedingen voor herendiensten aan de Javaanse werkenden bereikten hen 
daarentegen v aak niet doordat van hoog tot laag in de lange keten van 
koloniaal bewind werd afgeroomd. Deze wanbetaling en afpersing was 
een staande praktijk die uit het koloniale bestel voortvloeide. En 
ondanks alles bleef een florissant batig slot over dat rond het midden van 
de negentiende eeuw tot meer dan een derde tot bijna de helft van het 
5
nationaal inkomen opliep .
Dit omvangrijke koloniaal surplus voorkwam de vroegtijdige invoe­
ring van een inkomstenbelasting in Nederland, financierde de aanleg 
van spoorlijnen en havenbouw en subsidieerde in Twente en Tilburg de 
textielindustrie die werkgelegenheid genereerde en  ‘katoentjes’ ging 
produceren voor de koloniale export.  Het geld werd ook gebruikt om 
in 1863 de schadevergoeding te betalen aan de slavenhouders in ­ ‘West
Indië’ voor het verlies van hun slaafgemaakten. De opgemaakte koloniale 
balans toont niet alleen aan dat de inkomsten uit het koloniale win­
gewest gebruikt werden om de economische groei in Nederland aan te 
jagen, maar ook dat men er al vroeg op gericht was het ‘moederland’ en 
kolonie blijvend met elkaar te verbinden in de constructie van een rijk 
met overzeese gebiedsdelen. 
◼ ◼◼ P olitieke vernieuwing, moreel activisme 
 en regimewisseling na 1870
De grondwetswijziging in 1848 gaf blijk van een veranderde politieke 
gezindheid in Nederland, van waaruit initiatieven opkwamen tot de 
afschaffing van slavernij in Suriname en beëindiging van de arbeids­
dwang voor de Javaanse boer. Deze initiatieven keerden zich niet tegen 
koloniale overheersing, maar maanden juist tot voortzetting erv­ an van
uit het idee dat de verondersteld hulpeloze koloniale onderdanen alleen 
door hun onderworpenheid verheven konden worden. Multatuli baarde 
met zijn boek Max Havelaar (1860) opzien door de verborgen kant van het 
cultuurstelsel aan het licht te brengen. In een fictief narratief werd de 
gekoloniseerde mens in beeld gebracht, wat de vermeende verhevenheid 
6
van de moederlandse beschaving blootlegde. Multatuli’s tirade leidde in 
1866 tot de oprichting van de Maatschappij tot Nut van den Javaan. De 
— 180 —
