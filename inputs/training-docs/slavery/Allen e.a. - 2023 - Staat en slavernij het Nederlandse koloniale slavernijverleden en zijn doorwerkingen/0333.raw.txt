Arthur Weststeijn
23.  Slavernij van  
 overheidswege : 
 de StatenGeneraal­  
 tussen 1581 en 1796
Het geldt als een sleuteltekst in de Nederlandse geschiedenis: de verkla­
ring waarmee de StatenGeneraal v­ an de Verenigde Nederlanden op 26 juli 
1581 publiekelijk bekend maakten dat ze de Spaanse koning Filips  niet ii
langer erkenden als soevereine vorst. Het document, dat is bekend komen 
te staan als het Plakkaat van Verlatinghe, wordt wel gezien als het begin­
punt van Nederland als onafhankelijke staat. In een vrij land is geen 
 ruimte voor politieke slavernij, zo benadrukt de tekst. Onderdanen zijn 
er namelijk niet ter wille van de vorst, ‘om hem als slaven te dienen’, maar 
de vorst is er ter wille van de onderdanen. Verzaakt hij zijn plicht om hun 
rechten te beschermen en probeert hij hen daarentegen ‘als slaven te beve­
len en te gebruiken’, dan moet hij ‘niet als een vorst, maar als een tiran 
1
worden beschouwd Met die woorden eisten de Staten’. Generaal,­ het ver­
tegenwoordigende orgaan van de verschillende Nederlandse gewesten die 
in opstand waren gekomen tegen Spanje, niet alleen het recht op om het 
gezag van Filips ii te verwerpen, ze schoven ook zichzelf naar voren als 
de belichaming van een vrije republiek waarin geen enkel individu als een 
tiran zou kunnen heersen over anderen en hen, al was het maar in meta­
forische zin, als slaafgemaakten zou kunnen behandelen.
Vijftien jaar later, op 28 november 1596, deden de StatenGeneraal een ­
andere verklaring uitgaan die veel minder aandacht heeft gekregen. Het 
betrof de reactie op een verzoek van de Rotterdamse koopman Pieter van 
der Hagen. Twee weken tevoren was een schip van Van der Hagen de 
haven van Middelburg binnengevaren. Aan boord: 130 slaafgemaakte 
 Afrikanen. Bij aankomst had het plaatselijke bestuur verordonneerd dat 
zij allen in vrijheid moesten worden gesteld. Maar de leden van de Staten­ 
Generaal beschikten anders. Na zich herhaaldelijk te hebben gebogen over 
het verzoek van koopman Van der Hagen om weer uit te mogen varen met 
zijn menselijke handelswaar, verklaarden de StatenGeneraal dat hi­ j 
— 333 —
