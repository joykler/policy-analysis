— STAAT EN SLAVERNIJ —
iedereen in de koloniale samenleving betrokken bij de slavenhandel. De 
treurige constatering dat de kidnappers overgingen tot mensenroof om 
zichzelf vrij te kopen illustreert ook hoezeer slavernij en onvrijheid de 
lokale en koloniale samenleving in haar greep hielden. Zelfs voor ti­ jdge
noten was duidelijk dat deze situatie werd versterkt door de constante 
vraag om slavenarbeid in de Nederlandse koloniale enclaves. En zo waren 
het dus niet alleen de rovers die belang hadden bij de mensenroof, het 
waren juist ook de kopers die deze gewelddadige situatie in stand hielden. 
En het waren de wetshandhavers die dat faciliteerden met hun aktes. 
We weten het niet zeker, maar de kans is groot dat Paloepose zelf ook 
op zeker moment van het strand of van zijn boot gehaald werd en door 
Happon Rosenquist van een kidnapper of tussenhandelaar gekocht is, 
vóórdat zijn slavenstatus netjes op papier gevangen werd en hij werd ver­
scheept om in Batavia verhandeld te worden, om uiteindelijk in Daendels’ 
Paleis Buitenzorg tewerkgesteld te worden.
◼ ◼◼ T ot slot
Hoe het Azia, Pasop en Paloepose vergaan is na 1811, toen de Engelsen de 
Nederlandse bezittingen overnamen en de Britse luitenant­gouverneur 
Thomas Stamford Raffles Buitenzorg introk, weten we niet. Wat we wel 
weten is dat vanaf dat moment geleidelijk stappen werden gezet naar de 
afschaffing van de slavenhandel en slavernij. 
Na de Britse bezetting keerden de Nederlanders in 1815 terug en zetten 
ze dat beleid van afschaffing schoorvoetend voort. Via nieuwe bureaucrati­
sche instrumenten als de slavenregisters probeerden ze de slavenhandel te 
reguleren en in te perken, maar de behoefte aan arbeid werd niet kleiner – 
eerder groter – en Nederlandse bestuurders wisten op allerhande manie­
ren hun eigen regelgeving te omzeilen en slim gebruik te maken van de 
dunne scheidslijn die in de lokale samenlevingen al bestond tussen horig­
heid en slavernij. Zo werden slaafgemaakten van Banda omgedoopt tot 
zogenoemde perkhorigen; in Bali werd nu voetvolk voor het leger gere­
kruteerd via onderhandelingen met dezelfde vorsten van wie eerder slaaf­
gemaakten gekocht werden tegen dezelfde marktprijs; schuldslaven 
heetten voortaan pandelingen en werden ingezet bij grootschalige infra­
structurele projecten; en tot diep in de twintigste eeuw bleef slavernij een 
straf voor criminelen al werden zij niet ‘slaven’ maar ‘kettinggangers’ 
genoemd. 
— 328 —
