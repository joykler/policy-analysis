— STAAT EN SLAVERNIJ —
blijkt uit de ervaringen van Auset Ank Re, die van haar ouders de naam 
Monique Zichterman kreeg: ‘Al een jaar of twintig heb ik de behoefte 
om de naam te veranderen die mijn ouders me gaven. Zichterman is een 
verbastering van de naam van gouverneur Sichtman van Suriname. Mijn 
overgrootmoeder was een inheemse die in 1863 met hem trouwde. Toen 
Sichtman vier jaar later overleed, werd zij alsnog tot slaaf gemaakt. Toen 
ik dat verhaal hoorde, versterkte dat mijn wil om mijn naam te verande­
ren. Als vrije getrouwde vrouw had mijn overgrootmoeder nooit mogen 
2
terugvallen in slavernij.’
Uit overgeleverde familiegeschiedenissen van slaafgemaakten blijkt 
vaak de moeilijkheid om goed zicht te krijgen op wat er gebeurd is en hoe 
dit heeft doorgewerkt. Tegelijkertijd raakt naamgeving aan processen van 
identiteitsvorming die complexe veranderingen hebben ondergaan onder 
de kracht van slavernij en kolonialisme: het is gemakkelijker om aan te 
duiden wat ‘opgelegde’ namen zijn dan om te zeggen wat ‘authentiek’ of 
‘origineel’ is. De beleving van het vraagstuk van naamgeving toont 
nadrukkelijk de zeer beladen relatie met dit verleden. Recent is door de 
Nederlandse overheid besloten een regeling in te stellen om een kosteloze 
naamswijziging mogelijk te maken voor nazaten van tot slaaf gemaakte 
personen; tot die tijd kostte een naamswijziging ongeveer 800 euro en 
moest een aanvrager – conform de algemene procedure – door een psyc­ ho
loog laten bevestigen dat degene hinder ondervond van diens naam. Deze 
en dergelijke verhalen laten zien hoe diep de sporen zijn die slavernij en 
kolonialisme hebben getrokken, zowel institutioneel als in mensenlevens. 
Staat en slavernij voorziet in een tweeledige kennisbehoefte. Het biedt 
inzicht in het slavernijverleden en zijn doorwerkingen en in de rol en de 
betrokkenheid van de Nederlandse staat. In dit boek worden beide steeds 
in relatie tot elkaar bezien. Voor een goed begrip van het slavernijverleden 
is uiteraard het optreden van de Nederlandse en andere koloniale over­
heden van belang, vanwege hun verstrekkende en vormende rol. Wellicht 
nog belangrijker is dat juist vanwege de grote verwevenheid tussen poli­
tiek, economie en samenleving een goed begrip van het Nederlandse 
sla vernijverleden en de doorwerking daarvan en de betrokkenheid van 
de Nederlandse staat daarbij niet gediend is met een nauw perspectief. In 
Staat en slavernij is daarom het koloniale slavernijverleden als vertrekpunt 
genomen en is tevens gekozen voor een contextuele benadering waarin 
ruimte is voor de dwarsverbanden tussen slavernij en de bredere gesc­ hie
— 422 —
