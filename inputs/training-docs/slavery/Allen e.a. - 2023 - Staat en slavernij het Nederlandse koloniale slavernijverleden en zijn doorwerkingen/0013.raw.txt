— INLEIDING —
tijd voor nodig. Het vormt wel de opstap naar verder onderzoek. Staat 
en slavernij geeft op wetenschappelijk verantwoorde en toegankelijke wijze 
 duiding aan de bestaande kennis en draagt bij aan de reflectie die nodig is 
voor verdere kennisvorming en voor het creëren van mogelijke vormen 
van herstel en heling. Het kan zodoende dienen als een kompas voor 
samenleving, politiek en wetenschap.
De volgende vragen staan in Staat en slavernij centraal:
– Wat waren de sociaaleconomische, politieke en maatschappelijke 
omstandigheden en de gevolgen van de betrokkenheid van de (voor­
lopers van) Nederlandse staat en samenleving bij het koloniale 
sla vernijverleden en de doorwerking, zowel in Nederland als in 
de gekoloniseerde samenlevingen?
– Hoe is daar in het verleden en het heden op gereageerd en mee omge­
gaan door verschillende betrokkenen, zoals slaafgemaakten,­ bestuur
ders, ondernemers en anderen in de gekoloniseerde samenlevingen?
– Hoe kan ten aanzien van deze geschiedenissen en hun doorwerkingen 
ruimte ontstaan voor herstel en heling?
◼◼ ◼◼ Een nieuwe blik 
Het Nederlandse koloniale slavernijverleden heeft decennialang in de 
marges van het publieke domein verkeerd, hoewel het van grote betekenis 
was voor de diverse gemeenschappen van nazaten. Momenteel staat het in 
het brandpunt van de belangstelling. Dit boek bouwt voort op versc­ hillen
de projecten die dit thema bij een groter publiek en tevens bij de rijks­
overheid onder de aandacht hebben gebracht, zoals het hoofdstuk van 
Nancy Jouwe laat zien. De vier eerder gepubliceerde onderzoeken naar de 
betrokkenheid bij koloniale slavernij van de steden Amsterdam,­ Rotter
dam, Utrecht en Den Haag hadden daarin een vliegwieleffect: ze hebben 
het bewustzijn vergroot, waardoor steeds meer gemeenten en provincies, 
musea, kastelen en landgoederen hun betrokkenheid bij het slavernij­
verleden hebben onderzocht, of dat nog zullen doen. Studies naar De 
Nederlandsche Bank (dn) en b abn amro hebben families, fondsen en 
 academische en financiële instellingen ertoe aangezet om vergelijkbaar 
onderzoek te (laten) verrichten. Ook het koningshuis kondigde in
