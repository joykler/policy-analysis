De verdediging van de koloniën was in principe een zaak van de WIC en de VOC, 
maar de Admiraliteiten boden wel regelmatig ondersteuning. Zij leverden ook 
oorlogsschepen die koopvaarders van en naar het Caribisch gebied of VOC-
retourschepen konvooieerden (begeleidden). Ook deden de Admiraliteiten aan 
koloniaal troepentransport, bijvoorbeeld tijdens de grote slavenopstand in de 
kolonie Berbice in 1763. Er is op het moment regelmatig discussie over de rol van 
‘zeehelden’ als Michiel de Ruyter die werkten voor de Admiraliteiten: waren hun 
acties in de koloniën wel echt heldendaden? 
Kortom: de provincies waren op allerlei manieren betrokken bij de koloniale 
wereld en de Admiraliteiten speelden een vaak onmisbare ondersteunende rol.
Gerhard de Kok (1983) is maritiem historicus en promoveerde in 2019 aan de 
Universiteit Leiden op een onderzoek naar de lokale economische effecten 
van de trans-Atlantische slavenhandel op Walcheren (1755-1780
