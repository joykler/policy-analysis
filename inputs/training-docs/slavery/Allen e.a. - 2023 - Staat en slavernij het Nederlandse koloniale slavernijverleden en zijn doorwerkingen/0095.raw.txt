Nicole Immler
6.   Een perspectief op herstel  
 en transformative justice 
‘Ik persoonlijk heb de slavernij niet meegemaakt, maar ik kan heel goed 
begrijpen dat het mensen nog gewoon dwars zit. Want het speelt nog 
steeds door tot op de dag van vandaag.’ Dat zei een deelnemer v­an Suri
naamse afkomst bij een van de dialogen over het slavernijverleden die de 
1
stad Rotterdam organiseerde. Dit soort opmerkingen laten zien dat de 
slavernij, hoewel die meer dan 150 jaar teruggaat, nog steeds deel uitmaakt 
van de herinnering van velen. Nazaten van de slavernij ervaren deze 
geschiedenis als communicative memory of living memory, als levende her­
inneringen en niet als een cultural memory, die slechts terug te zien is in 
2
archieven, musea en officiële herdenkingen. De gevoelde nabijheid tot 
het slaverniverleden wordt mogelij jk gemaakt door de structuren die deze 
geschiede nis heeft ac htergelaten in het heden. Daarin bevestigen pijnlijke 
persoonli jke ervaringen de erfenis steeds opnieuw, de ervaringen die 
sinds kort in de Nederlandse politiek de naam ‘institutioneel racisme’ 
hebben gekregen. Veel nazaten van slaafgemaakten ervaren de structurele 
en culturele doorwerking van het koloniale en slavernijverleden in 
hun dagelijks leven. Racisme en discriminatie op basis van afkomst en 
huidskleur kennen de meesten uit eigen ervaring. Vaak heeft men tien­
tallen voorbeelden: van lager ingeschat worden op school tot de ervaring 
hebben harder te moeten werken om hetzelfde diploma te kunnen 
 behalen of een vergelijkbare waardering te ondervinden. Terwijl de poli­
tiek ons graag vertelt wat er qua historisch onrecht wel of niet verjaard is, 
wat wel of niet te lang geleden is, wat onze aandacht wel of niet mag op­ 
eisen, werken bij veel mensen de ervaringen van slavernij op een heftige, 
maar vaak ook op een onzichtbare en ongrijpbare manier door . 
 
Hoe kan de pijn van dit verleden worden begrepen en erkend? Wat zijn 
de juiste instrumenten van erkenning en herstel om 150 jaar na dato 
de verwerking van dit historisch onrecht en de doorwerkingen daarvan 
in de huidige maatschappij in te zetten? De afgelopen decennia is duide­
lijk geworden dat niet alle erkennings­ en herstelinstrumenten even 
 toereikend zijn in het herstellen van historisch onrecht. Om die te 
— 95 —
