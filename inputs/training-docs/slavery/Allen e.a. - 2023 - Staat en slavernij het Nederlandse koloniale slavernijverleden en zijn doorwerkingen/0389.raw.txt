— VROEGE VORMING VAN SLAVERNIJ EN KOLONIALISME —
◼ ◼◼ T ot slot
Het moge, kortom, duidelijk zijn dat er nog enorm veel werk te doen is 
op het gebied van slavernij en kerk. Daar ligt een uitdaging voor deze en 
toekomstige generaties onderzoekers die zich bezighouden met het 
 snijvlak van kerkgeschiedenis en koloniale geschiedenis. De vertogen van 
religie, geschiedenis, ras en etniciteit hebben het koloniale tijdperk vorm­
gegeven en zijn in het heden nog steeds voel­­, zic en tastbaar binnen en ht
buiten kerken in Nederland en de voormalige Nederlandse koloniën. Het 
is een uitdaging om het eenzijdig perspectief te vernieuwen van het eerder 
(kerk)historisch onderzoek, dat vooral geschreven is vanuit een wit (Euro­
pees), mannelijk perspectief. Nieuw onderzoek kan multiperspectiviteit 
waarborgen door ook het perspectief van (vrouwelijke) slaafgemaakten, 
vrije mensen van kleur en natives te incorporeren. In het verlengde daarvan 
dient in het onderzoek een plaats gegeven te worden aan religies en spiri­
tualiteiten die naast het christendom bestonden, zoals Winti (Suriname) 
en Montamentu (Curaçao), maar denk ook aan islam (Indonesië), 
 boeddhisme (Sri Lanka) en hindoeïsme (Bali, India) en het vraagstuk van 
multireligiositeit. Om andere perspectieven in beeld te brengen moeten 
bestaande bronnen niet alleen against the grain gelezen worden, maar ook 
moeten ze met andere data worden aangevuld, met behulp van bi­jvoor
beeld oral history, archeologie, visualiteit, materialiteit, en data-driven 
methoden. Ook wat betreft theorievorming valt er nog veel te winnen voor 
de bestudering van kerk en slavernij, bijvoorbeeld op het gebied van new 
imperial history en de relatie tussen ras en religie. Ten slotte behoeft het 
nauwelijks betoog dat onze kennis van de relatie tussen slavernij en kerk 
eigenlijk slechts fragmenten betreft van het geheel van de geschiedenis 
en de doorwerking van het Nederlandse koloniale rijk. Dat komt enerzijds 
doordat veel archieven nog niet goed ontsloten en/of bekend zijn en 
anderzijds door de enorme reikwijdte en complexiteit van het Nederland­
se koloniale rijk. Veel potentieel waardevolle casussen voor het onder­
zoeksveld waarin men zich richt op slavernij en kerk (Mardijkers, 
Zuid­Afrika, Nederlands­Brazilië) zijn nog nauwelijks in beeld. Het is 
tijd dat daar verandering in komt
