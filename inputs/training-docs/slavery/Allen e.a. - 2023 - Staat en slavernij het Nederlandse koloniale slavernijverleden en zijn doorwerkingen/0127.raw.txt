— SLAVERNIJ, AFSCHAFFINGEN EN DOORWERKINGEN —
1751 en 1775 vervoerde Frankrijk 321 500 Afrikanen om tot slaaf te maken; 
tussen 1776 en 1800 bedroeg het aantal vervoerden 419 500. Dit laat zien 
1
dat de Fransen hun aandeel verhoogden ten koste van de Nederlanders.
De napoleontische bezetting vond plaats tegen de achtergrond van 
twee ontwikkelingen. Ten eerste waren er opstanden door slaafgemaak­
ten: de succesvolle anti­slaverniopstand in Haïti in 1791 en de neergeslaj­ ­
gen opstand geleid door Tula op Curaçao in 1795. Tula werd daarbij 
gemarteld en gedood. Ten tweede breidden de oorlogen op het vasteland 
van Europa zich als direct gevolg van de napoleontische bezetting uit naar 
de Europese koloniën. In dezelfde periode dat Napoleon Europa bezette, 
bezette Engeland Bonaire (in 1804) en Curaçao (in 1805). In de onderhan­
delingen om hun soevereiniteit terug te krijgen en een constitutionele 
vorst aan te stellen, werden de Nederlanders in 1814 verplicht hun deelna­
me in de slavenhandel te staken. Engeland behield Sri Lanka en Kaap de 
Goede Hoop, maar betaalde daarvoor de nieuwe Nederlandse koning ­ Wil
lem i compensatie waarmee hij zijn leger kon opbouwen.
Toen er geen Afrikanen meer waren om de krimpende bevolking in 
Suriname aan te vullen na het afschaffen van de officiële slavenhandel, riep 
de Nederlandse regering een commissie in het leven die in 1844 rappor­
teerde over de staat van de Nederlandse slavenkolonie. De commissie 
bevestigde dat de slaafgemaakte bevolking kromp en adviseerde de Neder­
landse regering de slavernij af te schaffen om Suriname als kolonie te 
behouden. De regering volgde dit advies op en startte het proces om een 
eind te maken aan de eigendomsslavernij in Suriname en de  Antillen (zie 
hoofdstuk 10 van Ulbe Bosma). Hierbij volgde Nederland het Britse voor­
beeld en begon zich voor te bereiden op de afschaffing van de slavernij. Net 
als de Britse slaafmakers vroegen de Nederlanders om een schadevergoe­
ding. Ter onderbouwing van hun eis tot vergoeding voor de afschaffing, 
bood de belangengroepering van slaafmakers in Suriname het Nederland­
se parlement een petitie aan. De redenering van de petitie was dat de sla­
vernij een door de staat goedgekeurd ‘legaal’ systeem was en dus luidde 
een deel van de petitie als volgt:
Vroeger, en zelfs nog niet zeer lang geleden, werd het houden 
en aankoopen van slaven in de kolonie van overheidswege niet 
alleen aangemoedigd en beschermd, maar zelfs verpligtend gemaakt. 
Bovendien werd het manumitteren moeijelijk gemaakt en 
was het den slaven zelfs verboden zich vrij te koopen. De 
— 127 —
