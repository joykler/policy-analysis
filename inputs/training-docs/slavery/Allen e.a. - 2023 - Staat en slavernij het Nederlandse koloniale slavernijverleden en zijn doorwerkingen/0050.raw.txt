Margo Groenewoud
Methode: Digital Humanities
Digitale middelen en methoden kunnen steeds makkelijker en effectiever worden 
ingezet ter ondersteuning van het onderzoek naar het slavernijverleden en zijn 
doorwerkingen. Het gaat daarbij over de mensen die het betreft en hun locaties, 
relaties, structuren en bewegingen. De eerste grote digitale stappen die in de 
afgelopen vijftien tot twintig jaar zijn gezet op dit gebied maakten deel uit van 
overzichtelijke projecten die bestaande registraties met betrekking tot slaven-
handel en slavernij verwerkten tot digitaal onderzoeksmateriaal. Bekende 
voorbeelden zijn het in kaart brengen van sporen van slavernij op stedelijk 
niveau (mappingslavery.nl), het verwerken van scheepsregisters in grote 
databases (slavevoyages.org) en het digitaliseren en ontsluiten van slavernij-
 
registers van Suriname en Curaçao (ru.nl/slavenregisters/).
Deze en soortgelijke projecten hebben hun bruikbaarheid voor een groot publiek 
bewezen, maar confronteren ons ook met een belangrijk aandachtspunt. 
Het complexe systeem dat slavernij en kolonialisme was wordt in een digitale 
omgeving teruggebracht tot een ogenschijnlijk ordelijk geheel. Een belangrijke 
uitdaging voor onderzoek en onderwijs op dit gebied ligt in het adresseren van 
de complexiteit achter die (ogenschijnlijke) orde. In een gezamenlijke digitale 
werk- en studieomgeving kunnen zienswijzen en gewoontes blootgelegd 
worden. Dat is van belang, want die hebben lange tijd de verhoudingen in de 
samenleving bepaald en hebben de doorwerking van ongelijkheid gefaciliteerd. 
Ook is de toevoeging van nog ongehoorde stemmen aan het digitale archief 
een essentieel onderdeel van inclusief onderzoek. Dat kan bijvoorbeeld door 
het verwerven en digitaal beschikbaar maken van oral history-opnames of 
 
egodocumenten uit privécollecties.
Innovatieve onderzoeksmogelijkheden op het gebied van genealogie zijn 
niet alleen essentieel voor onderzoekers, ze kunnen ook bijdragen aan het 
verbeteren van welzijn en heling van nazaten, doordat die eindelijk inzicht 
krijgen in hun herkomst en wat gebeurd is met voorouders. Onderzoek naar 
de doorwerking van het slavernijverleden gaat dan ook over inzicht in en 
theorievorming over de ervaringen van mensen op het vlak van bijvoorbeeld 
arbeid, familie, gezondheid, religie en geweld. Digitale technologie kan daarbij van 
betekenis zijn. Wanneer de onderzoeker de beschikking heeft over omvangrijke 
— 50 —
