— STAAT EN SLAVERNIJ —
 literatuur. Wie meer wil weten over de duidelijke participatie van Zuide­
lijke Nederlanders aan slavenhandel en inzet van slavenarbeid, moet 
negentiende­ en begin­twintigste­eeuwse artikelen en werken lezen 
die vooral bronstudies van vijftiende­ en zestiende­eeuwse kooplieden, 
plantage­eigenaars en ontdekkingsreizigers betreffen. Het lot van de ver­
melde slaafgemaakten wordt hierin betreurd en het systeem van slavernij 
veroordeeld. Of men moet op zoek naar vermeldingen van slaafgemaakten 
in literatuur uit de jaren zeventig, tachtig en negentig van de vorige eeuw, 
maar zelfs in deze werken vormen slavernij en slaafgemaakten geen afge­
bakend en op zichzelf staand onderzoeksonderwerp.
De transcontinentale slavenhandel tussen Europa, Afrika en Amerika 
was vanaf het begin een ‘multinationale’ aangelegenheid. Met de bril van 
de eenentwintigste­eeuwse staatscontext naar die complexe en fluïde 
 handel kijken is daarom geen goed idee. Wat betekent het etiket Zuide­
lijke Nederlanden in die ‘multinationale’ trafiek in mensen? Wat doen we 
met de ‘Vlamingen’ die de Zuidelijke Nederlanden inwisselden voor het 
Iberisch schiereiland en de ‘Nieuwe Wereld’ en daar bleven om deel te 
nemen aan de slavenhandel? Het etiket Vlaams of Flamenco werd boven­
dien in de Iberische wereld op personen geplakt die afkomstig waren uit 
de Zuidelijke én de Noordelijke Nederlanden. Ons laten leiden door de 
latere opdeling tussen de Republiek en de Habsburgse Zuidelijke Neder­
landen vertroebelt meer dan deze verheldert. En is de betrokkenheid van 
personen uit de Zuidelijke Nederlanden in de zestiende­eeuwse slaven­
handel niet evengoed een onderdeel van de Nederlandse geschiedenis? De 
Nederlandse slavernijgeschiedenis abrupt laten beginnen in de jaren 1590 
doet in elk geval onrecht aan de continuïteiten met de voorgaande episode 
waarin de Nederlanden nog een geheel vormden. De Zuidelijke Nederlan­
den waren reeds in de vijftiende eeuw bij de handel in Afrikaanse slaafge­
maakten actief en ‘de Nieuwe Wereld’ bood nieuwe mogelijkheden voor 
handelaars en ondernemers, vooral vanuit Antwerpen. De Zuid­­Neder
landse deelname aan de globaliserende vijftiende­ en zestiende­eeuwse 
handel en het koloniale plantagesysteem zorgde er bovendien voor dat 
heel wat vrije en slaafgemaakte Afrikanen in Antwerpen terechtkwamen. 
◼ ◼◼ De Iberisc he connectie
Vlaamse ondernemers, vaak met basis in Brugge, waren betrokken bij 
de vijftiende­eeuwse Portugese en Castiliaanse expansies op de ­ West
Afrikaanse kust, die tot steeds meer handel in slaafgemaakten leidden. 
— 348 —
