— STAAT EN SLAVERNIJ —
Niet alleen arbeiders van beide eilanden werkten in de olie­industrie, ook 
de andere eilandbevolkingen participeerden, en de Bovenwindse eilanden 
liepen zelfs min of meer leeg door de migratie naar Curaçao en Aruba. 
Door het massale karakter van de fabrieksarbeid en de nationalistische 
politiek vanaf de jaren vijftig konden de werkers steeds beter een vuist 
maken en meer rechten en inspraak opeisen via de vakbeweging, die sterk 
emanciperend gewerkt heeft. De autonomiebeweging, het breed opgezet­
te onderwijs en de versnelde culturele bewustwording vanaf de jaren der­
tig ten aanzien van de eigen identiteit hebben een doorslaggevende rol 
gespeeld. Op de werkvloer maar ook in de sociale sfeer (woonbuurten, 
sportaccommodaties) werd sterk gesegregeerd door de grote industrie. 
Hierbij werd het grote aantal immigranten vaak als een bedreiging gezien 
door de lokale werkers, die zich achtergesteld voelden. Anderzijds werd 
het zelfbewustzijn bevorderd door de betere salariëring; men kon zich een 
naar verhouding welgestelde levensstijl veroorloven. De sterke gulden 
hielp kleurbarrières verkleinen, maar het etnisch onderscheid en de ras­
verschillen ebden slechts langzaam weg, mede door het selectieve perso­
neelsbeleid in de olie­industrie. Tot in de jaren zestig kwam de (dubbele) 
uitsluiting van bijvoorbeeld de zwarte Engelssprekenden uit het Caribisch 
13
gebied voor: ‘ta nán ta pretu (zíj zijn zwart)’. Ook de ontkenning (tot 
voor kort) onder bepaalde groepen in Aruba dat het eiland geen sla­ vernij
verleden had is een voorbeeld hiervan.
Op Curaçao is vooral vanaf de jaren zeventig veel vooruitgang geboekt 
op het gebied van raciale en etnische acceptatie. Op Aruba valt een gesc­ hei
den ontwikkeling op door de concentratie van zwarte olie­arbeiders in San 
Nicolaas tot in de jaren zeventig. Daar en op Sint­Maarten heeft het toeris­
me vanaf de jaren tachtig een rol gespeeld die te vergelijken is met die van 
de olie­industrie. 
Ook de Bovenwindse eilanden werden gekenmerkt door politieke, 
demografische en sociaalculturele veranderingen.­ Op Saba, wegens het 
uitblijven van grootschalige plantagelandbouw, bleef de groep Afrikanen 
klein, en tot in de jaren zeventig ruimtelijk en maatschappelijk gesc­ hei
den van de witte volksplanting. De gekleurde minderheidsbevolking leef­
de vooral in de hoofdstad The Bottom, terwijl de overige plaatsen 
nagenoeg het exclusieve domein bleven van de witte groep, wat in het 
straatbeeld nog lang terug te zien was. Pas met de uitbouw van de ­Antilli
aanse democratie in de jaren zeventig begon deze raciale segregatie op 
Saba en Sint­Maarten te verdwijnen
