— STAAT EN SLAVERNIJ —
kwam op Curaçao het paga terasysteem steeds meer in zw­ ang. Dat was 
een overeenkomst waarbij de voormalige slaafgemaakten een stuk grond 
kregen op de plantage waar ze hun eigen voedsel konden verbouwen. In 
ruil daarvoor waren ze verplicht een aantal dagen per jaar onbetaald voor 
de plantagehouder te (blijven) werken. Daarnaast waren ze bijvoorbeeld 
verplicht hun maisstokken af te staan als voer voor het rundvee van de 
plantage­eigenaar en werden er beperkingen gesteld aan het aantal geiten 
en schapen dat ze mochten houden.  Het is dan ook de vraag of men er na 
de afschaffing van de slavernij materieel beter op is geworden. Uit het 
beeld van diepe armoede, ondervoeding, ziekte en uitzichtloosheid blijkt 
9 
eerder het tegendeel.Het kolonialisme is bovendien verantwoordelijk 
voor een maatschappelijke structuur waarin de zwarte afstammelingen 
van de slaafgemaakten op de onderste sporten staan. Op Aruba namen de 
inheemse groepen een soortgelijke positie in, hoewel ze door veel bewo­
ners als ‘hoger’ in status werden beschouwd vanwege hun lichtere kleur 
10
en hun IndiaansV­enezolaanse afstamming.
Ook na de Emancipatie bleef op de plantage het gevoel van knechting 
en voortdurende controle de overhand houden. Maria Celestijn­Eustatius, 
geboren in 1919 te Porto Marie (Curaçao), vertelde tijdens een interview ten 
behoeve van een buurtanalyse: ‘Mijn vader besloot buiten de plantage te 
gaan wonen omdat hij de willekeur en het vernederend gedrag van de 
shon niet meer kon accepteren. Vader kreeg een stukje grond op het ter­
rein van de pastoor van Willibrordus. Wij hadden het beslist niet breed 
maar behielden tenminste onze waardigheid. Zoals hij stelde: “Liever arm 
11
dan in slavernij leven” .’
Het leven op de sabanas, zogeheten weidegronden tussen de plantages, 
die meestal niet heel vruchtbaar waren, was geen sinecure. De bewoners 
leefden in armoede en zonder veel perspectief. Zij bleven afhankelijk van 
de shons om water uit de plantageputten te mogen halen of toegang tot de 
kust te krijgen waar ze konden vissen of zout garen. 
Uit orale overlevering en verslagen van respondenten blijkt hoe mac­ h
12
tig de shons tot in de eerste helft van de twintigste eeuw w Een shon aren.
had bijvoorbeeld de gewoonte zijn koeien los te laten op de akkers van de 
pachters terwijl die nog niet klaar waren met oogsten; een andere shon liet 
eerst zijn koeien drinken uit de waterbak waardoor deze ernstig vervuild 
raakte. Daarnaast waren er ook verhalen over shons die vonden dat zij zich 
meer vrijheid naar vrouwen toe konden veroorloven, wat typerend was 
voor hun neerbuigende houding en superioriteitsgevoel ten opzichte van
