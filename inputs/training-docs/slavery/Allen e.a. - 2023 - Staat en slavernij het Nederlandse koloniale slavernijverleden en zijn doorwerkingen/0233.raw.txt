— NEDERLANDSE KOLONIALE SLAVERNIJ WERELDWIJD —
zwarten en gekleurden. Deze houding tegenover vrouwen vond navolging 
in de man­vrouwrelaties binnen de zwarte gemeenschap. De positie van de 
vrouw was dus enerzijds onderhevig aan de grillen van mannen, terwijl zij 
anderzijds binnen de plantagesamenleving een centrale figuur was. Niet 
alleen was haar rol als moeder belangrijk, zij was vaak betrokken bij de 
kleine handel door de verkoop van producten in de stad.
Om aan de armoede en uitzichtloosheid te ontsnappen die zich ook na 
de Emancipatie had aangediend, gingen veel voormalige slaafgemaakten, 
met name op de Bovenwindse eilanden, aan de slag als seizoenswerker, 
onder meer bij de verbouwing van suikerriet op omliggende eilanden en 
in de Verenigde Staten. Ook voor dat werk werden ze vaak slecht betaald, 
en ze werden gemarginaliseerd en gediscrimineerd. De arbeiders voelden 
dat zij weinig te zeggen hadden door de bestaande verhoudingen en mis­
ten vaak de motivatie om zich voor de volle honderd procent in te zetten. 
Olie-industrie en autonomie 
Vanaf 1918 bracht de vestiging van een grote raffinaderij van de multi­
national Shell veel verandering op Curaçao. Hoewel de arbeiders, vooral 
voortgekomen uit de vroegere slaafgemaakten, in de olie­industrie ook te 
maken kregen met nieuwe vormen van discriminatie en vooringenomen­
heid, konden zij zich vanaf dat moment makkelijker losmaken van de 
knellende banden op de plantages. Op Aruba bouwde men in 1924 een 
raffinaderi j van de Amerikaanse Esso (later Exxon).
Op Aruba werd voor de 
werknemers van de 
olieraffinaderij een aparte 
woonwijk gebouwd. Het 
sociale middelpunt, de 
Essoclub, had allerlei 
faciliteiten, waaronder een 
ijszaak. Rechts zijn de 
zwarte bedienden 
afgebeeld, links de witte 
kinderen van de 
werknemers
