genoeg, ik word nog steeds bijna wekelijks gemaild door scholieren die hun 
profielwerkstuk willen schrijven over het slavernijverleden en een vraag 
aan mij hebben. 
 In “herstelbetalingen” zie ik weinig heil. Hoe dat überhaupt berekend zou 
kunnen worden laat ik graag aan anderen over. Wat dat betreft ben ik heel 
duidelijk: wees maar gewoon blij dat je in het heden leeft en besef dat het 
verleden een vreemd land was.’
Wim Manuhutu (1959), historicus en erfgoeddeskundige, is gespecialiseer d in 
de geschiedenis van de Molukken en was directeur van het Moluks Museum. 
Hij is al sinds zijn studie bezig met slavernij, maar het onderwerp was toen 
nog niet prominent aanwezig in het publieke debat. 
Samenleving
‘In het publieke debat wordt geregeld een scheiding tussen de oceanen 
gemaakt in de bespreking van het slavernijverleden. Dit is ingegeven door 
de wetenschap die deze scheiding ook lange tijd aanhield. Er was nauwelijks 
samenwerking tussen de twee werelden. De publicaties van Reggie Baay en van 
Matthias van Rossum uit 2015 hebben vakkundig een einde gemaakt aan het 
idee dat de slaafgemaakten in Azië mildere omstandigheden kenden. Dit vormde 
een belangrijk keerpunt in het wetenschappelijk en publiek debat. 
 Deze nieuwe aandacht voor het slavernijverleden van Azië zorgt ook voor 
frictie: Aziatische nazaten die vinden dat er te veel aandacht gaat naar het 
Atlantische gebied en nazaten uit het Atlantisch gebied die vinden dat de 
Aziatische nazaten pas net komen kijken. Een concurrentiestrijd was nooit 
de inzet: we moeten niet de koloniale verdeel-en-heerspolitiek voortzetten. 
 Hoe kan het slavernijverhaal het grote publiek bereiken? De biografische 
verhalen van historische figuren kunnen context bieden en ook fictie heeft een 
belangrijke rol. Fictie geeft academici de kans om nieuwe dimensies toe te 
voegen aan hun werk en gaten in te vullen (denk aan Saidiya Hartmans concept 
critical fabulation). Ook denk ik dat onderzoeksinstellingen actief moeten worden 
op sociale media omdat dat de plek is waar jonge mensen bereikt kunnen 
worden en open access-onderzoeksresultaten gedeeld kunnen worden. 
 Het publieke debat heeft een aanjagende functie voor de wetenschap. 
We leven in een tijd dat wetenschap maatschappelijk belang moet hebben en nu 
de lobby van nazaten heeft aangetoond dat het slavernijverleden dat heeft, 
worden er eindelijk meer onderzoeken hiernaar gefinancierd
