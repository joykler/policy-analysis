— VROEGE VORMING VAN SLAVERNIJ EN KOLONIALISME —
terug te veroveren op de Engelsen, en in 1770­1771 ageerden suikerverwer­
kers in verzoekschriften tegen de ideeën van kooplieden­bankiers over 
accijnzen. Die voorbeelden laten zien hoe industrie wel degelijk ook een 
rol heeft kunnen spelen in de totstandkoming van politieke beslissingen 
omtrent koloniale slavernij. De Nederlandse Organisatie voor Wetensc­ hap
pelijk Onderzoek (nwo) heeft onderzoek naar de rol van industrie in het 
mede vormgeven van economische en koloniale expansiepolitiek recente­
lijk gefinancierd.
Het tweede gebied is de internationale politieke verwevenheid van de 
slavernij en koloniale expansie. Door het internationale karakter van de 
slavernijeconomie v­ alt te verwachten dat het vormgeven van het beleid 
ook een grote rol speelde bij diplomatieke uitwisselingen. Het onderzoek 
naar diplomatieke geschiedenis heeft recentelijk een verandering onder­
gaan waardoor niet langer alleen gekeken wordt naar het werk van 
ambassadeurs , maar ook naar externe partijen en individuen in diens 
entourage. Deze zogenaamde new diplomatic history heeft nog niet op grote 
schaal navolging gevonden in koloniale geschiedschrijving en de bestude­
ring van de slavernijgeschiedenis. Dat is extra opvallend te noemen omdat 
er veel niet­Nederlandse actoren een rol speelden in Nederlandse sla­ vernij
compagnies. Hetzelfde gold voor Nederlandse actoren in niet­Nederlandse 
ondernemingen.
Het derde gebied waar nog meer onderzoek naar gedaan zou kunnen 
worden is het vormgeven van koloniale politiek in de kolonie. Ten eerste is 
dat fenomeen voor het Afrikaanse continent (met name gebieden in heden­
daags Angola, Ghana en ZuidAfrika) eigenli­ jk vrijwel onbekend. Ten 
tweede is, zoals hierboven is gebleken, er wel onderzoek gedaan naar de 
implementatie van koloniale wetgeving in Azië en het Amerikaanse conti­
nent, maar is er relatief weinig aandacht voor de oorsprong ervan. Op basis 
van onderzoek naar andere koloniale rijken valt te verwachten dat deze 
wet­ en regelgeving die de sociale en raciale hiërarchie van slavernij in 
stand moest houden mede vorm werd gegeven door niet­Europese groepen 
en groepen met een gemengde achtergrond die hun eigen privileges wil­
den beschermen ten opzichte van andere groepen. Het zou echter ook zo 
kunnen zijn dat het Nederlandse rijk anders in elkaar stak en dat dit veel 
meer aangestuurd werd vanuit Europa – hoewel dat op basis van andere 
voorbeelden over wetgeving zoals gokken niet valt te verwachten. Beide 
scenario’s zouden belangrijke nieuwe inzichten over de dagelijkse sociale 
en raciale realiteit in de koloniale wereld kunnen opleveren
