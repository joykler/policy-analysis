— ACTUELE VRAAGSTUKKEN —
Soms wordt data­symboliek wel gezien als een pre, denk aan de vele reac­
ties op de nationale excuses op 19 december 2022, in plaats van 1 juli 2023, 
van premier Rutte. Maar een symbolische datum kan de actie die plaats­
vindt op zo’n dag ook overschaduwen, zo blijkt. Want op 1 juli 2021, in het 
kielzog van de Amsterdamse excuses, bood de eerste provincie, namelijk 
Noord­Holland, ook excuses aan. Maar dit ontging bijna iedereen. 
De excuses in Utrecht toonden dat naast symbolische data, alhoewel 
belangrijk en van waarde, ook het proces belangrijk is. In de aanloop naar 
die excuses kwam er in Utrecht een proces op gang waarbij de burgemees­
ter in gesprek ging met betrokken burgers uit de stad, terwijl er gewerkt 
en geschaafd werd aan de speech. De dag van de excuses zelf werd er 
samengewerkt met producenten uit lokale migrantengemeenschappen, 
waardoor het een breed gedragen bijeenkomst werd.
Hoe kwam het dat vlot achter elkaar, in een tijdsbestek van nog geen 
anderhalf jaar, de G4­steden formele excuses voor het slavernijverleden 
aanboden? Hoe hebben Nederlandse steden en andere overheden zich 
recent verhouden tot het slavernijverleden en de doorwerking hiervan? 
En wat was de rol van enkele sleutelpersonen? 
◼◼ ◼◼ V an spijt naar excuses
Op 2 september 2001 betuigde Roger van Boxtel, toenmalig minister voor 
Grote Steden­ en Integratiebeleid, tijdens de anti­racismeconferentie in 
Durban (ZuidAfrika) ­ ‘deep remorse’ – wat gelezen kan worden als diepe 
spijt neigend naar berouw – over het Nederlandse slavernijverleden. Het 
waren geen excuses maar wel een begin. De conferentie werd geplaagd 
door grote conflicten tussen naties en raakte wat in de vergetelheid door­
dat in dezelfde maand de aanslagen van 11 september de wereld trans­
formeerden. Maar de conferentie in Durban was absoluut historisch. In 
de slotverklaring werd slavernij, ondanks gesputter v­leden,an eu een 
misdaad tegen de menselijkheid genoemd. Dat kwam mede dankzij het 
lobbywerk van de feministische activiste Helen Felter die aanwezig was 
als vicevoorzitter van de European Women’s Lobby (de grootste coalitie 
van vrouwenverenigingen in de eu op dat moment). 
Het paste in een tijdgeest waar ook Nederland in mee moest. Toen­
malig premier Wim Kok had in 2000 – zij het met tegenzin – excuses 
 aangeboden aan de Joodse, Indische, Sinti en Roma­gemeenschappen 
voor de rol van de Nederlandse overheid in en na de Tweede Wereldoorlog. 
Datzelfde jaar bracht Elazar Barkan het invloedrijke boek Guilt of Nations
