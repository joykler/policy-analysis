— SLAVERNIJ, AFSCHAFFINGEN EN DOORWERKINGEN —
met de invoering van de algemene leerplicht in 1876 kon het Sranantongo 
nauwelijks enige erkennig verwerven. Het werd geringschattend ‘taki­ 
taki’ genoemd. Terwijl de Surinaamse scholieren in de twintigste eeuw 
hun mond spoelden nam de literatuur in het Sranantongo in de jaren 
vi jftig en zestig een grote vlucht: ‘De dichters hebben de Surinaamse onaf­
hankelijkheid gemaakt,’ schreef de Surinaamse jurist en schrijver Hugo 
2
Pos. Van een van die dichters, Johanna Schouten­Elsenhout, zou Hillary 
Clinton jaren later een gedicht over de kracht van de vrouw voordragen.
 
Op de Benedenwindse eilanden is het beeld nog weer anders: bedient de 
bovenlaag van de samenleving zich aanvankelijk vooral van het Portugees 
en Spaans, al tamelijk vroeg heeft het Papiaments een onwrikbare positie 
ingenomen, vanaf het einde van de negentiende eeuw ook steeds sterker 
als schrijftaal. Het is ondenkbaar dat in de twintigste eeuw de meerder­
heid van de Curaçaoënaars, Arubanen en Bonairianen, ongeacht hun 
maatschappelijke positie, een andere taal dan het Papiaments als 
hun moedertaal zouden noemen. Op Curaçao werd tussen de twee wereld­
oorlogen een politiek gevoerd om zo veel mogelijk Nederlands te introdu­
ceren in het dagelijks leven, in het taalgebruik en in de cultuur. Maar juist 
ten tijde van deze Hollandisashon ontwikkelde zich een fierheid op het 
eigen Papiamentu die culmineerde in het oeuvre van de nog altijd onom­
streden grootste schrijver van Curaçao: Pierre Lauffer. Verdrukking kan 
averechts werken. 
◼ ◼◼ De situatie anno 2023 
Bij alle variabiliteit kent de huidige taalsituatie van alle voormalige 
Nederlandse koloniën één gemene deler: ze is in tal van opzichten het 
 product van eeuwen kolonialisme. Dat geldt net zo voor Indonesië dat na 
de Tweede Wereldoorlog een radicaal antikoloniale koers inzette, als voor 
Ceylon (Sri Lanka), ZuidAfrika,­ Suriname en de NederlandsCaribisc­ he 
eilanden. Dit betekent niet dat het Nederlands in al die voormalige kolo­
niën nog een belangrijke plaats inneemt; dat is enkel nog het geval in 
 Suriname. Het betekent dat de talen van al die landen bepaald zijn door 
de koloniale tijd, zowel in hun onderlinge verhoudingen – dominant of 
marginaal, officiële taal, contacttaal of groepstaal – als door processen van 
creolisering. In Indonesië is het Bahasa Indonesia de overkoepelende taal 
geworden met tal van erkende grote ‘groepstalen’ van soms tientallen mil­
joenen sprekers, zoals het Javaans. Het Nederlands speelt er geen enkele 
— 191 —
