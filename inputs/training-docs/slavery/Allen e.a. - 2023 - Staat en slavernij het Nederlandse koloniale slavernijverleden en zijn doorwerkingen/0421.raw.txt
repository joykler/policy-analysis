Rose Mary Allen, Esther Captain,  
Matthias van Rossum en Urwin Vyent 
  Het koloniale  
 slavernijverleden en  
 doorwerkingen:  
 bevindingen
In 1816 reizen Johannes Rudolph van den Berg en zijn vrouw Johanna 
Christina Umbgrove vanuit het Brabantse Vught met hun drie kinderen 
af naar Nederlands­Indië. Van den Berg is aangesteld als resident op het 
eiland Saparoea in de Molukken met als doel om het Nederlandse kolonia­
le bewind te herstellen. Ze zijn nog maar net gearriveerd als de inwoners 
van Saparoea zich in de zogeheten Pattimuraoorlog in mei 1817 tegen het ­
Nederlandse bestuur keren. Ook Van den Berg en zijn jonge gezin worden 
aangevallen. Alleen hun zesjarige zoontje Jean Lubbert overleeft het. Hij 
wordt gevonden en gered door een van de slaafgemaakten van de familie. 
Het verhaal leeft voort in de familie: bij terugkeer in Nederland zou de 
koning hebben aangeboden om Jean Lubbert in de adelstand te verheffen. 
Die gaat daar niet op in, maar vraagt of hij in plaats daarvan ter nagedac­ h
tenis aan zijn ouders een verwijzing naar het eiland waar zij werden ver­
moord in zijn achternaam mag opnemen. Zo krijgt Jean Lubbert een 
dubbele achternaam. Die behoort nog altijd toe aan zijn nazaat Rudolph 
van den Berg van Saparoea, een gepensioneerde bankier in Hilversum. 
Zijn uitleg waarom hij zich meestal alleen Van den Berg noemt is belang­
rijk: ‘Van den Berg van Saparoea is best een lastige naam. Dat begrijp je 
ook als je de lijst ziet van namen die de secretaresse van mijn vader ooit 
bijhield: Van den Berg van Ammehoela, Van den Berg van Kamasutra. Daar 
1
moet je steeds maar zin in hebben.’
Het verhaal van de nu vijfenzeventigjarige Rudolph van den Berg van 
Saparoea is uitzonderlijk. Als witte nazaat van een resident behorend tot 
de koloniserende macht in Nederlands­Indië is hij waarschijnlijk een van 
de weinigen die een extra naam heeft geërfd ten gevolge van het koloniale 
slavernijverleden. Diametraal daar tegenover staat de erfenis van nazaten 
van slaafgemaakten. Zij verloren hun eigen naam en kregen een sla­ ven
naam van hun eigenaar. Hoe lang en hoe zeer dat tot op heden effect heeft, 
— 421 —
