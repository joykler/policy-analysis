— NEDERLANDSE KOLONIALE SLAVERNIJ WERELDWIJD —
het huis, zwoegde het merendeel van de volwassen slaafgemaakten zes 
lange dagen per week onder de brandende zon in het veld. Het harde 
werk, zware straffen, en regelmatige honger eisten hun tol. Continu was 
een zesde van de volwassenen niet in staat te werken vanwege ziekte,­ ver
wonding of blijvende invaliditeit. In Essequibo en Demerara werd veelal 
suiker verbouwd, in Berbice merendeels koffie. In Berbice begon men pas 
in het laatste kwart van de achttiende eeuw dicht bij de kust plantages aan 
te leggen. In Essequibo en Demerara was dat al voor het midden van de 
achttiende eeuw gebeurd. Om het getij onder controle te houden, zodat 
de velden niet onder zouden stromen, moesten slaafgemaakten kanalen 
en geulen graven en dijken bouwen, wat zwaar en afmattend werk was. 
Vrouwen zorgden ook, zo goed en zo kwaad als mogelijk naast hun veld­
werk, voor hun kinderen, conform W­Afrikaanse gendernormen die est
ook in de ‘Nieuwe Wereld’ gangbaar bleven. Zwangere vrouwen konden 
op weinig begrip van de planters rekenen. Sterfte onder kinderen was 
hoog, en ouders hadden weinig autonomie om hun kinderen op te voeden 
zoals ze dat wilden. Creolen hadden een betere kans dan de eerste genera­
tie Afrikanen om gezinnen te stichten.
In de avonden en op zondag werkten slaafgemaakten op hun eigen kost­
grondjes. Planters in het Caribisch gebied bezuinigden op de kosten van 
het onderhoud van de slaafgemaakten door ze een stukje land te geven 
waarop ze hun eigen voedsel konden verbouwen. Hoewel dat in feite een 
tweede ‘dienst’ betekende, betogen historici dat veel slaafgemaakten de 
veldjes toch ook beschouwden als iets positiefs. Ze konden er gewassen 
verbouwen die ze gewend waren uit hun eigen landen – veel slaafgemaak­
ten waren in West­Afrika boer geweest – en de tuintjes lagen vaak ver van 
het plantagehuis en verschaften dus een zekere mate van autonomie. De 
producten konden gegeten of verhandeld worden, net als de opbrengst 
van jacht en visserij, of die van de kippen en eenden die sommigen hiel­
den. De ‘ondergrondse’ slaafgemaakte economie die hieruit voortkwam 
wacht eveneens nog op onderzoek. 
Nieuwelingen leerden wat het betekende om slaafgemaakt te zijn 
in een Nederlandse kolonie. In de gebieden waar zij vandaan kwamen 
bestond slavernij in vele vormen, maar over het algemeen was het minder 
rigide dan de Atlantische slavernij, waarin slaafgemaakten volledig 
 eigendom van de slavenhouders waren, net als hun kinderen, en als ieder 
ander bezit naar willekeur behandeld en verhandeld konden worden
