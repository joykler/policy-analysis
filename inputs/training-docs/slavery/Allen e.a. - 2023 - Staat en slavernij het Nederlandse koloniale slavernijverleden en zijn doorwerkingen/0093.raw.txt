maar toch werd in 2015 besloten de Gouden Koets te restaureren en te blijven 
gebruiken. Black Lives Matter intensiveerde vervolgens het debat over 
racistische beelden. Het Amsterdam Museum riep bezoekers op hun mening te 
geven over de toekomst van de koets. Die werd nog meer een ‘koloniaal object’ 
toen in september 2022 na natuurwetenschappelijk onderzoek vastgesteld 
werd dat het bladgoud afkomstig is uit Suriname. Toen had de koning de Gouden 
Koets inmiddels al ongeschikt verklaard voor ceremonieel gebruik.  
De Gouden Koets is exemplarisch voor de manier waarop de koloniale 
geschiedenis van nationale objecten lang ogenschijnlijk onzichtbaar kon blijven, 
nota bene in de publieke ruimte. De gecombineerde kracht van activisten én een 
museum dat besloot de koloniale aspecten van de koets zichtbaar te maken 
leidde tot intense maar genuanceerde gesprekken, nieuwe perspectieven, 
en uiteindelijk tot het besluit van de koning. 
Annemarie de Wildt (1956) is sinds 1995 conservator bij het Amsterdam 
Museum. Hier werkte ze onder meer mee aan de tentoonstelling over de 
Gouden Koets. Ze heeft ook meegewerkt aan de Gids Slavernijverleden  
Amsterdam
