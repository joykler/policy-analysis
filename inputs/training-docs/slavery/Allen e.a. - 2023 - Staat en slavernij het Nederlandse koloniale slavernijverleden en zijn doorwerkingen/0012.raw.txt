— STAAT EN SLAVERNIJ —
aan voor haar aandeel in de praktijken die wereldwijd de slavernij in 
stand hielden.
Aan dat inzicht en dat berouw is een decennialang proces van 
 bewustwording – op gang gebracht en bevorderd door activisme van 
 herinneringsgemeenschappen – voorafgegaan. Dit is de laatste jaren in 
een stroomversnelling beland. Zo werden in de Tweede Kamer op 8 juli 
2021 maar liefst zes moties ingediend die betrekking hadden op het 
slaverniverleden.j  In de betreffende moties werd onder meer opgeroepen 
om excuses aan te bieden voor het slavernijverleden en 1 juli als nationale 
herdenkingsdag en feestdag te erkennen. In een aangenomen motie van 
Don Ceder en anderen werd verzocht om een onafhankelijk onderzoek uit 
te voeren naar het Nederlandse slavernijverleden. Het doel: inzicht krijgen 
in het slavernijverleden en de doorwerkingen ervan (‘wat’), vaststellen wie 
de betrokkenen waren (‘wie’) en welke uiteenlopende effecten slavernij 
had (‘hoe’) om zo ‘te komen tot een proces dat de maatschappelijke een­
1
heid binnen het Koninkrijk der Nederlanden versterkt  Staat en slaverni’. j: 
het Nederlandse koloniale slavernijverleden en zijn doorwerkingen is het resultaat 
van deze motie. De hier opgenomen teksten laten zien hoe de Nederlandse 
staat en zijn voorlopers betrokken waren bij het koloniale slavernij­
verleden en staat stil bij de doorwerking ervan in het heden.
Dit boek brengt de bestaande kennis van het slavernijverleden en zijn 
doorwerkingen samen, weegt deze en houdt ze tegen het licht. Waarom 
weten we over sommige aspecten van het slavernijverleden en zijn door­
werkingen eigenlijk zoveel meer dan over andere? Dit boek wil niet alleen 
zichtbaar maken wat we weten, maar ook hoe die kennis is gevormd, en 
wat dus relevante vervolgvragen en onderzoeksonderwerpen zijn om tot 
een beter inzicht te komen in het Nederlandse koloniale slavernijverleden. 
Staat en slavernij verkent waar Nederlandse koloniale betrokkenheid bij 
 slavernij en slavenhandel bestond, van het Atlantisch gebied, de Indone­
sische archipel en de Indische Oceaan tot in Nederland zelf. Slavernij 
kwam in grote delen van het Nederlandse koloniale rijk voor, en over een 
zeer lange periode. Door deze gebieden en verschillende periodes samen 
te onderzoeken worden de overeenkomsten en verschillen duidelijk. Ook 
zorgt deze aanpak ervoor dat verbindingen en uitwisselingen in geografie 
en doorwerkingen in de tijd zichtbaar worden. Dit boek biedt dus nog niet 
de veelgevraagde nieuwe en fundamentele vervolgonderzoeken die nodig 
zijn voor de bestudering van de verschillende aspecten van het Nederland­
se koloniale slavernijverleden en de doorwerkingen daarvan. Daar is meer
