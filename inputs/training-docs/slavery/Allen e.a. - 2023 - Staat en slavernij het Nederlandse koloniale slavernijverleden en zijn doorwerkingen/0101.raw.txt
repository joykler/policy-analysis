— ACTUELE VRAAGSTUKKEN —
De nasleep van de koloniale hiërarchieën heeft ook binnen verschillende 
gemeenschappen van nazaten van slavernij een koloniale mindset achter­
gelaten, die tot racisme en discriminatie binnen de groepen zelf leidt. 
Naast extern racisme is er dus ook sprake van intern racisme tussen en 
binnen de gemeenschappen en zelfs binnen families. Om te voldoen aan 
de witte westerse norm worden haren bijvoorbeeld gestraight en wordt de 
huid gebleekt en wordt de afkomst ontkend door de taal van de ouders 
niet te spreken of het verleden te verzwijgen. Dat kan resulteren in een 
gevoel van ontheemdzi­jn of andere interne conflicten.
Een onderdeel van dit interne racisme is het lange zwijgen over het 
slaverniverleden.j  In families met wortels in de Nederlandse koloniën 
werd in eerste instantie weinig over het verleden gesproken. Geïnternali­
seerde schaamte over het koloniale verleden heeft een zwijgcultuur in de 
hand gewerkt, zoals Marcel van Kanten, auteur van het boek Wortelzucht 
(2020) vertelt: ‘Ik kom uit een Surinaamse onderwijzersfamilie. Daarin 
werd vroeger niet gesproken over slavernij. Pas later ben ik dit “Surinaam­
se zwijgen” gaan begrijpen. De vraag is: waarom was het nou een taboe? 
Daarvoor moet je iets begrijpen over hoe de Surinaamse koloniale
