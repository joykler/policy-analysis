— STAAT EN SLAVERNIJ —
van behandeling op grond van ras of landsaard’ ter discussie. Dat gebeur­
de tijdens de Tweede Wereldoorlog in ballingschap en onder Amerikaanse 
druk, toen het Koninkrijk der Nederlanden zich geconfronteerd zag met 
het aanstaande verlies van de koloniën, in gang gezet door Indonesische 
en Surinaamse nationalistische bewegingen vanaf het begin van de twin­
tigste eeuw en de Japanse bezetting van Nederlands­Indië. Wilhelmina 
stelde een praktijk ter discussie die tot dan toe een onwrikbare pijler onder 
het Nederlandse kolonialisme en koninkrijk was geweest. Na de oorlog 
zou het er niet zo snel van komen. De toenmalige overzeese gebiedsdelen 
werd autonomie in het vooruitzicht gesteld, maar dan wel via een staats­
rechtelijke overgangsperiode van vijfentwintig jaar. Voor Indonesische 
nationalisten duurde dat veel te lang. Twee dagen na de Japanse capitula­
tie riepen Sukarno en Muhammad Hatta eenzijdig de onafhankelijke 
Republiek Indonesië uit, op 17 augustus 1945. Omdat Nederland de Indo­
nesische revolutie niet erkende, volgde een jarenlange onafhankeli­ jk
heidsoorlog, die de voormalige koloniale mogendheid uiteindelijk 
verloor. Op 27 december 1949 droeg Nederland de soevereiniteit formeel 
over aan Indonesië (met uitzondering van W­estPapoea). Na de Japanse 
capitulatie volgde de repatriëring van Nederlanders en migratie van 
Indo­Europeanen, Molukkers, Papua’s en Chinezen uit Indonesië naar 
Nederland. Die ‘verplaatsingen’ duurden voort tot in 1962, toen Neder­
land ook uit West­Papoea vertrok.
Mede door de bloedovergoten Indonesische onafhankelijkheidsstrijd 
wilde Nederland een herhaling van een dergelijk trauma voorkomen en 
bereidde het de onafhankelijkheid van Suriname nauwgezet voor in over­
leg met de betrokken politici in dat land, dat sinds het Statuut van 1954 
zelfstandig was geworden binnen Nederlands koninkrijksverband. Op 
25 november 1975 werd Suriname een onafhankelijke republiek. Het 
‘Gebiedsdeel Curaçao’, in 1948 hernoemd tot de ‘Nederlandse Antillen’, 
bleef binnen het Koninkrijk der Nederlanden. In 1986 verwierf Aruba 
de status aparte: het kreeg de status van land binnen het Koninkrijk. Op 
10 oktober 2010 werden de Nederlandse Antillen opgeheven. Curaçao en 
Sint­Maarten werden, net als Aruba eerder, zelfstandige landen binnen 
het Koninkrijk. Bonaire, Sint­Eustatius en Saba werden bijzondere Neder­
landse gemeenten. De huidige relatie tussen Aruba, Curaçao­Maar, Sint­
ten, Bonaire, Sint­Eustatius, Saba en Nederland wordt gekenmerkt door 
ongemak en teleurstellingen. Waar Nederland steevast hamert op transpa­
rant bestuur en de bestrijding van corruptie, ervaren de overheden op de
