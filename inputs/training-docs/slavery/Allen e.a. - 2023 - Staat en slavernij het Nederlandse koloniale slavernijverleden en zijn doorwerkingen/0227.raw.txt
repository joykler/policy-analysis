— NEDERLANDSE KOLONIALE SLAVERNIJ WERELDWIJD —
3
 kwamen nog enige slavenschepen Willemstad binnenvaren.  Bovendien 
bleef Curaçao een belangrijk handelsknooppunt voor andere producten. 
Voor deze handel was het werk van slaafgemaakten zeer belangrijk: zowel 
bij de verbouw van producten als in de haven en op de handelsschepen 
werden slaafgemaakten ingezet. Sint­Eustatius verloor haar positie als dis­
tributiecentrum van slaafgemaakten aan het eind van de achttiende eeuw.
De shons, heren of plantage­eigenaren, bleven hun menselijke waar 
 verhandelen wanneer dat hun uitkwam. De plakkaten om de koop van 
zogeheten ‘Franse negers’ te controleren na de opstanden op de Franse 
kolonie Haïti van 1791 en 1793 geven aan dat er ook slaafgemaakten uit het 
buitenland betrokken werden. In de eerste decennia van de negentiende 
eeuw nam de verkoop van mensen vanuit Curaçao naar andere Atlantische 
koloniën toe omdat er op Curaçao een algemene economische malaise 
4
heerste, terwijl de plantage­economie in andere streken juist bloeide. 
Deze regionale handel kwam in trek toen de verschillende Europese 
mogendheden in het begin van de negentiende eeuw de slavenhandel 
afschaften. Daarmee kon er (nagenoeg) geen menselijke koopwaar meer 
uit Afrika gehaald worden. Verkoop binnen de regio werd wel toegestaan. 
Alleen al in de jaren 1831­1847 werden in totaal 1883 slaafgemaakten vanuit 
Curaçao geëxporteerd. Uit een onderzoek naar plantage Santa Martha 
(Curaçao) blijkt dat van nagenoeg alle families één of zelfs meerdere leden 
5
verkocht werden. 
 
Een sterk gelaagde samenleving 
In de loop van de achttiende eeuw kregen de insulaire samenlevingen een 
meer consistente sociale structuur. Na enkele generaties slaafgemaakten 
werden verwantschapsrelaties hechter en ontwikkelde de eigen taal (P­ apia
mentu en Creools Engels) zich verder, evenals de omgangsvormen en cul­
turele uitingen. Ook in deze ontwikkelingen kwamen de onderlinge 
tegenstellingen tussen de slaafgemaakten terug. Mannen en vrouwen had­
den verschillende rollen te vervullen in de maatschappij en hadden ook een 
ander aanzien. Binnen de gemeenschappen van slaafgemaakten bepaalden 
moeders en kinderen de familieverhoudingen. Zij werden op transport­
akten en inventarislijsten dan ook geregistreerd, terwijl de term vader 
amper voorkomt. Desondanks is het belangrijk om te bedenken dat som­
mige mannen zich wel degelijk als vaders hebben opgesteld, maar door het 
koloniale gezag nooit zijn erkend en daarom ook niet terug te vinden in de 
archieven van de Nederlandse overheersers
