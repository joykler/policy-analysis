— STAAT EN SLAVERNIJ —
(Cham) vervloekt en hem opdraagt zijn broers te dienen. Sommige 
 theologen uit de koloniale periode, bijvoorbeeld Johan Picardt, zagen 
Cham als de voorvader van de (zwarte) Afrikaanse volkeren, waardoor de 
Bijbelpassage als legitimatie kon dienen van de slavernij van Afrikanen
Anderen, zoals de zwarte predikant Jacobus Capitein, benadrukten het 
onderscheid tussen geestelijke en lichamelijke slavernij, waarbij de kerk 
zich volgens hen zou moeten richten op de eerste vorm (vrij van zonde 
zijn), en de tweede er niet wezenlijk toe doet. Theologen die kritisch 
waren op slavenhandel en slavernij wezen bijvoorbeeld op het feit dat alle 
mensen één en dezelfde natuur delen (Jacobus Hondius) en op het Bijbels 
verbod op (mensen)diefstal (Bernardus Smytegelt). De rol van Bijbel en 
theologie bij legitimatie van en kritiek op slavernij verdient echter syste­
matischer en breder onderzoek. Daarnaast is er nog nauwelijks tot geen 
aandacht besteed aan het perspectief van slaafgemaakten en andere groe­
pen van kleur (de markante figuur van Capitein daargelaten), terwijl die 
wel degelijk – ook onder theologen – vertegenwoordigd waren,­ bijvoor
beeld Johannes King in Suriname, Black Harry op Sint­Eustatius en Petrus 
Kafiar in Papua. 
◼ ◼◼ Doorwerking 
Binnen organisaties van nazaten van slaafgemaakten en binnen de kerken 
zelf (onder meer de interkerkelijke werkgroep Heilzame verwerking van 
het slavernijverleden voor ‘wit’ en ‘zwart’), leeft er sterk de behoefte om 
het onderzoek naar de relatie tussen kerk en slavernij niet te beperken 
tot de koloniale geschiedenis, maar ook de – wat zij noemen – culturele 
erfenis ervan onder de loep te nemen. Die erfenis heeft verschillende 
dimensies. Zo wordt er al onderzoek gedaan naar de wijze waarop de sla­
vernijgeschiedenis zichtbaar is in kerkgebouwen en op begraafplaatsen, 
naar de relatie tussen Bijbel, slavernij en racisme in de hermeneutische 
praktijken van hedendaagse witte en zwarte kerken, en naar de relatie 
tussen ras en religie/zending/kerk.  Binnen het onderzoeksveld van de 
doorwerking kan ook de vraag gesteld worden naar trauma, discriminatie 
en reparatie. Voor systematisch­theologisch dan wel wijsgerig onderzoek 
liggen hier mogelijkheden tot reflectie op concepten als boete en schuld, 
(erf)zonde, vrijheid en slavernij. Vanuit praktisch­theologisc­h en litur
gisch/ritueel perspectief kunnen er vragen gesteld worden over welke 
rituelen en vieringen kunnen bijdragen aan het vraagstuk van verzoening 
en dialoog
