— SLAVERNIJ, AFSCHAFFINGEN EN DOORWERKINGEN —
kunst en kunstnijverheid. Daarmee ontstaat een completer beeld van 
de wording van het hedendaagse Nederland en over de rol die de verbeel­
ding in kunst en categorisering van kunst heeft gespeeld in het vormen 
van noties over de Nederlandse samenleving en de mensen die daar 
 thuishoren.
Ik ga eerst in op de relatie tussen slavernij, ras en het koloniale systeem. 
Ras heeft als sociaal construct de koloniale economische structuur gelegi­
timeerd en tegelijkertijd een lang onderbelichte erfenis achtergelaten in 
ons denken over de samenleving. In de paragraaf ‘Koloniale elites als 
opdrachtgever’ kijk ik naar de groep die profijt trok van het systeem, te 
weten de gegoede klasse die betaalde voor de vervaardiging van kunst en 
gebruiksvoorwerpen. Acht objecten illustreren daarbij de relatie tussen 
koloniaal denken en de ontwikkeling van visuele cultuur. In ‘Thuishoren 
in Nederland’ richt ik aan de hand van nog eens vier objecten de blik op 
een andere groep: de zwarte mens in Nederland. 
◼ ◼◼ Sla vernij, ras en de verbeelding 
 van een nieuwe wereldorde
Slavernij is van alle tijden, evenals discriminatie op persoonlijk, indivi­
dueel niveau. In de koloniale periode werden deze fenomenen aan elkaar 
gekoppeld en geïnstitutionaliseerd. ‘Ras’ werd als sociaal construct 
gebruikt om een nieuwe wereldverhouding mogelijk te maken. In de 
 middeleeuwen was het Iberisch schiereiland (Zuid­Europa) nog een 
samenleving waar christenen, joden en moslims naast elkaar woonden en 
huidskleur niet bepalend was voor iemands rang of stand. De heersende 
groep bestond uit een mengeling van Arabieren, Berbers en ­AfrikaWest­
nen die werd aangeduid met de verzamelterm ‘Moren’, een verwijzing 
naar de Grieks/Romeinse term voor ‘zwart’, maar ook gebruikt als verwi­ j
zing naar het islamitisch geloof. Tijdens de ‘Moorse heerschappij’ over 
Spanje bestond er nog geen relatie tussen die term en slavernij. Het jaar 
1492 markeert het einde van dat tijdperk: toen gingen de Europese 
‘ontdekkingsreizen ’ van start. Delen van andere continenten werden ver­
overd en omgevormd tot plaatsen waar producten konden worden gewon­
nen die in Europa veelgevraagd waren. Omwille van winstbejag gingen 
veel landen, waaronder Nederland, over tot het koloniseren van afgelegen 
gebieden, het creëren van een nieuwe wereldwijde politieke, economische 
en sociale rangorde waarin een deel van de mensheid in dienst werd 
geplaatst van de Europese mens
