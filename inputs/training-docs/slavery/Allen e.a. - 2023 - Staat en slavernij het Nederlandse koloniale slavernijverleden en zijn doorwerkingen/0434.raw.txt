— STAAT EN SLAVERNIJ —
Slavernij en kolonialisme beïnvloedden diepgaand hoe mensen zich tot elkaar verhou-
den en werkte langdurig door in mensenlevens op het vlak van sociale relaties- , onder
wijs, taal en gezondheid.
Een van de meest vervreemdende kenmerken van leven in een kolonia­
le samenleving moet haast wel zijn geweest dat Nederlandse kolonisato­
ren en gekoloniseerden afstand van elkaar dienden te houden, maar dat zij 
zich tegelijkertijd vaak in elkaars directe nabijheid bevonden. De Neder­
lander Jan Brandes (1743­1808) reisde in dienst van de  naar Nedervoc ­
lands­Indië en legde in een van zijn aquarellen een huiselijk tafereel vast 
waarin zijn jonge zoontje speelt met een meisje, een dochter van een van 
zijn slaafgemaakten. Op een zeker moment zou de nabijheid en ver­
trouwdheid tussen deze twee peuters plaats moeten maken voor afstande­
lijkheid, conform de dwingende eisen van het stelsel van de koloniale 
slavernij. In de laat­koloniale maatschappij werd het schrikbeeld voor 
kolonisatoren het ‘verindischen’ of ‘verafrikaniseren’ dat stond voor het 
‘afzakken’ tot het niveau van ‘inlanders’ en ‘afrikanen’. Vriendschappelijke 
betrekkingen, laat staan intieme relaties, tussen Nederlanders en gekolo­
niseerden bedreigden de sociale status en het prestige van de kolonisato­
ren. Maar hoe strikt de indeling op papier ook was, in de praktijk bleek 
deze poreus en waren allerlei grensoverschrijdingen mogelijk. Omdat het 
voor Nederlandse vrouwen veel minder gebruikelijk was om naar de kolo­
niën te reizen, ging het vooral om relaties tussen Nederlandse mannen 
met Indonesische dan wel Caribische vrouwen. Door de koloniale context 
werden deze intieme relaties tussen kolonisatoren en slaafgemaakten of 
gekoloniseerden hoe dan ook bepaald door structurele ongelijkheid, zelfs 
als liefde en vriendschap oprecht waren. Maar we moeten serieus rekening 
houden met het feit dat dwang, mishandeling en seksueel misbruik veel­
vuldig voorkwamen. Kinderen uit deze relaties stonden tussen kolonisa­
tor en gekoloniseerden in en konden, afhankelijk van de context en 
situatie, een hoger gewaardeerde positie en meer vrijheden of privileges 
verkrijgen binnen het koloniale bestel.
Sociale lagen in slavernijsamenleving en koloniale samenlevingen 
waren gecompliceerd en verschilden onderling sterk van elkaar. Slavernij 
was daarin een van de meest vergaande vormen van beperking: regelge­
ving bepaalde of slaafgemaakten schoenen en hoeden mochten dragen, 
waar ze mochten lopen, en waar niet. Eigenaren bepaalden hoe slaafge­
maakten werden gestraft, waar ze woonden, welk werk ze deden, of­ kinde
ren die door eigenaren bij slaafgemaakten waren verwekt werden erkend 
— 434 —
