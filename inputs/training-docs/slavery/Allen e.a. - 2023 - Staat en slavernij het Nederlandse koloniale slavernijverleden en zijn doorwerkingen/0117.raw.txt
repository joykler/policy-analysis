— SLAVERNIJ, AFSCHAFFINGEN EN DOORWERKINGEN —
geproduceerd. Een uitzondering was Bonaire, waar slaafgemaakten in 
de zoutpannen werkten. 
Vrije arbeid betekende nog geen gelijke kansen op de eilanden, waar 
kleur, klasse en religie al voor 1 juli 1863 de status van zowel de vrije als de 
onvrije eilandbewoners bepaalden. Er heerste bittere armoede als gevolg 
van schaarste aan werk en land. Vooral de nazaten van slaafgemaakten 
kampten daarmee. Gebrek aan beschikbare vruchtbare grond en werk 
maakte de vrijgemaakten soms afhankelijk van hun voormalige eigenaren. 
Op Curaçao, bijvoorbeeld, bleven ze om die reden op het land van hun voor­
malige eigenaren wonen. In ruil voor grond werkten zij soms nog voor de 
landeigenaar (het paga tera-systeem). Om aan de armoede op de eilanden te 
ontkomen, emigreerden vooral mannen in groten getale (zie hoofdstuk 15 
van Charles do Rego). 
Een keerpunt bracht de opkomst van de olie­industrie door de Konink­
lijke Nederlandsche Petroleum Maatschappij Shell, eerst op Curaçao en ver­
volgens op Aruba, in de jaren twintig. De industrie gaf een enorme impuls 
aan de economie, bracht werkgelegenheid voor velen en trok een stroom 
migranten naar die eilanden. Maar die ongekende economische groei was 
niet voldoende om diepgewortelde raciale barrières te doorbreken.­ De olie
maatschappij heeft een stevig fundament in het koloniale verleden. Het in 
1890 opgerichte bedrijf Koninklijke Olie in Nederlands­Indië, later Shell, 
kon in de kolonie bouwen aan de basis voor haar imperium, met gunstige 
voorwaarden voor zichzelf en ongunstige werkomstandigheden voor 
de Chinese en Javaanse contractarbeiders – in die tijd geringschattend 
 ‘koelies’genoemd. 
In Suriname werd in de periode van het staatstoezicht gezocht naar 
nieuwe wegen om de plantages draaiende te houden met behulp van goed­
kope arbeid. Arbeiders kwamen eerst in relatief kleine aantallen uit Madei­
ra, China en de Cariben, maar vanaf 1873 werden zij massaal in Azië 
geworven. Meer dan 34 000 Brits­Indiërs en bijna 33 000 Javanen maakten 
als contractarbeiders de overtocht naar Suriname om daar onder moeilijke 
omstandigheden op de suikerplantages te werken. Iedereen die contract­
breuk pleegde werd strafrechtelijk vervolgd, zoals was vastgelegd in het 
7
poenale sanctiebeleid. Volgend op het slavernijsysteem ontstond zo een 
nieuwe vorm van onvrije arbeid, die tot de Tweede Wereldoorlog bleef 
bestaan. De migratie van contractarbeiders uit Nederlands­Indië naar 
 Suriname laat zien dat het moeilijk was om aan het koloniale regime te 
 ontsnappen.
— 117 —
