— BEVINDINGEN —
denis van het Nederlands kolonialisme. De betrokkenheid van de Neder­
landse staat is in dit boek steeds bekeken in het bredere licht van de 
werking, en nadrukkelijk ook de doorwerking, van het Nederlandse kolo­
niale slavernijverleden in relatie tot de verschillende samenlevingen die 
daar wereldwijd mee verweven zijn geraakt. 
Dit boek laat zien hoe langdurig, doelbewust, systematisch en ver­
gaand de betrokkenheid van de Nederlandse samenleving en politiek bij 
de koloniale slavernij was. En het laat zien hoe verstrekkend en blijvend  
de gevolgen en doorwerkingen daarvan waren en zijn in samenlevingen  
over de hele wereld. Staat en slavernij beperkt zich niet tot de historisc h 
afgebakende perioden waarin slavenhandel en slavernij wettelijk waren 
toegestaan en werden uitgeoefend, maar laat zien dat hun invloed en 
betrokkenheid ver voorbij deze periode doorwerken. Het koloniale sla­ ver
nijverleden heeft ontelbare levens op verschillende manieren beïnvloed: 
uiteraard de miljoenen Afrikaanse, Aziatische, inheemse en andere slaaf ­
gemaakten, maar ook hun nakomelingen, en de samenlevingen die 
wereldwijd door dit verleden zijn geraakt. Daar is op verschillende manie­
ren mee omgegaan, en dat heeft uiteenlopende effecten gehad. De bi­ jdra
gen aan dit boek tonen aan dat dit verleden in Nederland en wereldwijd 
diepe sporen heeft nagelaten, maar ook dat op veel terreinen nog veel 
onderzoek nodig is om een goed inzicht te krijgen in de precieze werking 
en gevolgen van deze erfenissen, en vaak ook in het koloniale slavernij­
verleden zelf. 
De volgende vragen stonden in Staat en slavernij centraal: 
– Wat waren de sociaaleconomische, politieke en maatschappelijke 
omstandigheden en de gevolgen van de betrokkenheid van (de voor­
lopers van) de Nederlandse staat en samenleving bij het koloniale 
 slavernijverleden en de doorwerking, zowel in Nederland als in 
de gekoloniseerde samenlevingen?
– Hoe is daar in het verleden en heden op gereageerd en mee omgegaan 
door verschillende betrokkenen, zoals slaafgemaakten, bestuurders, 
ondernemers, en anderen in de gekoloniseerde samenlevingen? 
– En hoe kan ten aanzien van deze geschiedenissen en hun door­
werkingen ruimte ontstaan voor herstel en heling
