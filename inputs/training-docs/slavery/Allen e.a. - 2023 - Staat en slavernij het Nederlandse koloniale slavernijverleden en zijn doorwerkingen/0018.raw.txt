— STAAT EN SLAVERNIJ —
term ‘slaafgemaakte’ of juist ‘slaaf’ te gebruiken, lijkt de balans inmiddels 
te zijn doorgeslagen ten faveure van de eerste. Hetzelfde geldt voor het 
woord ‘wit’, als alternatief voor ‘blank’, dat voor velen de gevoelswaarde 
van ten onrechte veronderstelde zuiverheid en superioriteit met zich 
 meebrengt.
In de journalistieke en academische wereld, met name in de Verenigde 
Staten, maken sommigen onderscheid tussen ‘Zwart’ met en ‘zwart’ 
 zonder hoofdletter. Persagentschap Associated Press (), heeft er biap jvoor­
beeld voor gekozen om met Zwart te verwijzen naar een raciale, etnische 
of culturele entiteit, gebaseerd op een gedeeld besef van geschiedenis, 
identiteit en gemeenschap van personen die zich identificeren als Zwart, 
met inbegrip van degenen in de Afrikaanse diaspora en de inwoners van 
Afrika. Wordt zwart geschreven met een kleine letter, dan duidt  daar­ap
2
mee de kleur zwart aan, niet een persoon. In Nederland is de discussie 
hierover (nog) nauwelijks gevoerd. In Staat en slavernij zijn beide schrijf­
wijzen terug te vinden.
Meer concreet in dit boek is de omgang met geografische en andere 
aanduidingen waarvan de wortels terug te voeren zijn op het koloniale 
verleden. Bijvoorbeeld het gebruik van ‘de Oost’ en ­‘OostIndië’ voor 
 Indonesië, en ‘de West’ en ‘West­Indië’ voor Suriname, Curaçao, Bonaire, 
Aruba, Sint­Eustatius, Saba en Sint­Maarten. Sommige auteurs gebruiken 
deze doelbewust niet omdat het een ‘neerlandocentrisch’ perspectief 
weergeeft.  De eerder genoemde ruimte die auteurs wordt geboden houdt 
ook in dat in Staat en slavernij nu eens over de ‘lokale’ bevolking wordt 
geschreven, dan weer over de ‘oorspronkelijke’ bevolking en ten slotte 
ook over de ‘inheemse’ bevolking. Het gebruik van termen luistert nauw. 
Terwijl voor sommigen de term ‘inheems’ problematisch is omdat die een 
koloniale zienswijze impliceert, gebruiken anderen datzelfde begrip juist 
bewust om de zichtbaarheid van bepaalde bevolkingsgroepen te bevorde­
ren en een politieke strijd te voeren. De keuze voor specifieke termen 
hangt dus samen met de context. Zo ligt bijvoorbeeld het gebruik van de 
term ‘genocide’ buiten de context van de slachtoffers van het naziregime 
gevoelig. Tegelijkertijd is het onmiskenbaar dat de komst van Europese 
en ook Nederlandse kolonisatoren in Noord­ en ZuidAmerika en ­ Azië 
gepaard ging met veroveringen van land, het verdrijven van de lokale 
bewoners én systematische ontvolkingen ten behoeve van de productie 
van koloniale waren. Daarom is het uitmoorden door gouverneur­ 
generaal Jan Pieterszoon Coen van vrijwel de gehele bevolking van 
— 18 —
