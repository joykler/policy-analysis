— SLAVERNIJ, AFSCHAFFINGEN EN DOORWERKINGEN —
sla vernij. De planter verloor zijn disciplinerende macht; hij mocht niet 
langer veroordelen en straffen zoals tijdens de slavernij. Bovendien groei­
de de bevolking door de komst van Aziatische contractarbeiders tussen 
1863 en 1900 met bijna zevenendertig procent. Op de eilanden was de 
afschaffing van de slavernij niet zozeer van invloed op de politieorganisa­
tie, maar wel de opkomst van de olie­industrie, in de jaren twintig van de 
twintigste eeuw, die eveneens een enorme bevolkingsgroei teweegbracht 
en zo een impuls gaf aan reorganisatie, uitbreiding en militarisering van 
de politiemacht. Die was in het enorme eilandenrijk van Nederlands­Indië 
in het begin van de twintigste eeuw verder ontwikkeld dan in Suriname 
en op de Antillen. Dat moderniseringsproces kwam in de jaren dertig tot 
stilstand. De opkomst van nationalisme en politiek zelfbewustzijn van de 
bevolking zette de koloniale staat onder druk, met als gevolg dat de politie 
haar macht trachtte te behouden met repressie en geweld. 
Op de Caribische eilanden, in Nederlands­Indië en Suriname stond de 
koloniale politie aan het eind van de negentiende eeuw voor zowel veilig­
heid als controle, dus voor zowel recht als disciplinering. Het bieden van 
veiligheid legitimeerde de politie, maar die veiligheid was ook nodig om 
de koloniale economie te laten functioneren. Terwijl repressief politie­
optreden in de wetenschappelijke literatuur van de jaren tachtig en 
negentig van de vorige eeuw nog werd beschouwd als effectief koloniaal 
machtsvertoon, wordt het in de moderne literatuur eerder gezien als teken 
9
van zwakte en onmacht van de koloniale staat en de politieorganisatie.
De Antilliaanse politie kende gedurende de gehele periode een aan­
zienlijke instroom van Nederlands militair en civiel personeel. De politie 
in Nederlands­Indië bestond vrijwel geheel uit Indonesiërs, met uitzonde­
ring van de hoogste rangen. Dat gold ook voor Suriname. Naar Curaçaos 
voorbeeld was daar een civiel politiekorps, sterk leunend op militaire 
 discipline en machtsvertoon, bestaande uit oud­militairen van Europese 
afkomst, het ideaal geweest bij de oprichting van het korps marechaussee 
op 1 juli 1863. Het bleek niet haalbaar een volledig wit korps tot stand te 
brengen, er waren eenvoudigweg te weinig geschikte mensen uit die 
groep voorhanden. Dat leidde tot een korps inlandse politie, bemand 
met creoolse mensen (voormalig slaafgemaakten en hun nazaten), naast 
het korps marechaussee. Er waren dus twee politiekorpsen, gescheiden 
door kleur. Dat krampachtige onderscheid was opmerkelijk omdat tijdens 
de slavernij planters werden bijgestaan door zwarte opzichters, basya’s. 
Het raciale onderscheid bij de politie kan worden begrepen als een
