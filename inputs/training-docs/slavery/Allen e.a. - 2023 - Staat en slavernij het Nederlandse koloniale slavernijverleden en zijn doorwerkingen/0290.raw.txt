zelfs filantropisch van aard. De geworven Afrikanen ontsnapten dankzij het KNIL 
aan een ellendig slavenbestaan en een wisse offerdood.
Echt overtuigd was Palmerston niet, maar hij gaf Nederland het voordeel van 
de twijfel. Tot 1841 werden tweeduizend Afrikanen bij het KNIL ingelijfd. De Britten 
bleven echter geregeld verontrust aan de bel trekken. Toen zich in dat jaar een 
muiterij voordeed onder een van de Afrikaanse eenheden op Sumatra, besloot 
Willem I’s zoon en opvolger Willem II het experiment maar te staken. 
Vanaf 1860 werd de werving hervat. In elf jaar tijd tekenden nog eens duizend 
Afrikanen voor het KNIL. Het definitieve einde kwam in 1872, toen Nederland de 
Goudkust afstond aan Groot-Brittannië. Tot verdriet van de Indische legerleiding. 
De Belanda Hitam, oftewel Zwarte Hollanders, hadden afgezien van die ene 
muiterij een uitstekende reputatie opgebouwd. Ze hadden zich bewezen als 
geschikte koloniale militairen: ze waren goed bestand tegen het klimaat en de 
uitputtende dagmarsen, toonden zich onverschrokken in het gevecht én ze 
verbroederden zich niet met de Indonesische bevolking. Met uitzondering dan 
van de lokale vrouwen met wie zij gezinnen stichtten. 
Zo’n zeshonderd Afrikanen vestigden zich na hun diensttijd blijvend op Java. Zij 
werden de stamvaders van hechte Indo-Afrikaanse gemeenschappen die zich 
generatie op generatie aan het KNIL verbonden. Na de dekolonisatie zochten de 
meeste nazaten hun toevlucht in Nederland. Sommigen voorgoed, anderen 
1
trokken door, naar de Verenigde Staten, Canada, Suriname of Brazilië
