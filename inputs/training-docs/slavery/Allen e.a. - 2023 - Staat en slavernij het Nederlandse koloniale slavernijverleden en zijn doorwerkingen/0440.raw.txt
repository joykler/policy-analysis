— STAAT EN SLAVERNIJ —
van kennis, middelen en toegang tot wetenschap, debat en beleidsvorming 
concrete gevolgen heeft. Binnen het Nederlandse Koninkrijk bestaan op 
dat gebied grote verschillen. In het Caribisch deel van het Koninkrijk is 
bijvoorbeeld gebrek aan een gedegen infrastructuur, financiële middelen 
en instanties die op het eiland gericht onderzoek verrichtten op het gebied 
van slavernij en slavernijverleden. Lokale onderzoekers zijn voor hun 
onderzoek veelal afhankelijk van externe fondsen. De verstrekkers van 
subsidies hebben echter zo hun eigen doelstellingen, en zijn niet altijd 
geïnteresseerd in vraagstukken die relevant zijn voor de Caribisc­he bevol
king en context. 
Deze mechanismen zijn uiteraard van invloed op de kennisproductie, 
zoals we ook bij de totstandkoming van deze publicatie hebben ondervon­
den. Wij beoogden een bundel samen te stellen met een grote diversiteit 
aan auteurs die mede afkomstig, woonachtig of werkzaam zijn (geweest) 
in de Caribische delen van Nederland en in Suriname en Indonesië. Dat 
wij daar niet altijd zo goed in zijn geslaagd als we hoopten, hangt samen 
met bovengenoemde ongelijke verdeling van kennis, middelen en toe­
gang. Soms was het voor een beoogde auteur onmogelijk om binnen 
het korte tijdsbestek een tekst te schrijven, vaak doordat over bepaalde 
thema’s door ongelijke kennisproductie nog onvoldoende informatie  
beschikbaar was. En soms namen de door ons om een bijdrage gevraagde 
auteurs, van wie sommigen lange tijd nauwelijks, moeizaam of helemaal 
geen toegang tot het academische bedrijf kregen, afstand van een project 
dat in opdracht van de Nederlandse overheid bij vier gevestigde kennisin­
stellingen is belegd. Dat zijn punten van aandacht en zorg. Het is van 
belang om vast te stellen dat tal van mechanismen binnen het academische 
bedrijf leiden tot ontoegankelijkheid en zelfs buitensluiting van personen 
en perspectieven. En dat degenen met een gevestigde positie in weten­
schap en bestuur de verantwoordelijkheid nemen om deze barrières te 
slechten, omdat een open benadering van iedereen die bijdraagt aan 
 kennisvorming kan zorgen voor de uitwisseling van interpretaties, en 
voor beter gebalanceerde narratieven gebaseerd op meerstemmigheid en 
nieuwe perspectieven en inzichten.  
◼ ◼◼ T en slotte
Staat en slavernij biedt, ten slotte, een aantal inzichten en aanbevelingen 
ten aanzien van het slavernijverleden, de doorwerkingen daarvan en de rol 
van de Nederlandse staat. Allereerst kunnen we constateren dat een actief
