— ACTUELE VRAAGSTUKKEN —
14 
onderlinge relatie. Maar ook in relatie tussen zwart en zwDe perart.­’
soonlijke familie­ervaringen laten zien dat de term ‘herstel’ breder moet 
worden opgevat: het gaat niet alleen om herstelbetalingen vanwege leed 
in het verleden, maar ook om herstel van sociale relaties in het heden en de 
dialoog tussen en binnen de gemeenschappen. De persoonlijke perspectie­
ven breken het denken in essentialismen en tegenstellingen open, die 
publieke en academische debatten rondom de ‘politiek van erkenning’ 
juist zo domineren.  
 
◼◼ ◼◼ Reacties op de excuses v anuit de gemeenschappen
De persoonlijke verhalen maken duidelijk dat de discussie over erkenning 
niet alleen over de excuses, maar ook over de erkenning van de scheefheid 
van het economische en sociale systeem moet gaan. Een economisc­ h sys
teem dat is ontstaan ten tijde van de slavernij en nog steeds doorwerkt; 
ook al gaat het nu over andere grondstoffen. Waar Nederland tijdens de 
slavernij profiteerde van suiker uit Suriname, profiteert Nederland tegen­
woordig van het goud dat daar onder gelijksoortige condities geprodu­
ceerd wordt. Zo kwam in een interview naar voren: ‘Je moet geen excuses 
aanvoeren. Je moet ervoor gaan zorgen dat wij [in Suriname] ook een nor­
male levensstandaard kunnen krijgen, ooit. Je [Nederland] probeert ieder­
een van je af te stoten: Curaçao, Aruba,­ SintMaarten; en bepaalt dat zij 
geen geld krijgen. Want zij hebben geen macht. Het geld is bij jou. Maar 
15
waar komt het geld in eerste instantie vandaan? ’
Bewustwording en verandering van dit economische systeem wordt als 
een manier gezien om de excuses in de praktijk te brengen, anders is het 
slechts een loos gebaar. Daarbij is het belangrijk dat de excuses worden 
gemaakt door de partijen, bijvoorbeeld organisaties en bedrijven, die 
toen de grootste winsten hebben gehaald. Het gaat niet om individuele 
burgers: verantwoordelijkheid moet gedragen worden door degenen die 
structureel verantwoordelijk waren voor slavernij. Herstelbetalingen 
 worden niet gezien als geld dat van de ene naar de andere partij gaat, 
maar als een manier om de economie in Suriname en op de Antillen op te 
bouwen, die door de Nederlandse kolonisator slecht was achtergelaten: 
een vorm van structureel rechtsherstel. Belangrijk is dan ook dat Surina­
me en de Antillen zelf bepalen waar het geld precies aan moet worden 
besteed, en niet de voormalige kolonisator .
 
— 103 —
