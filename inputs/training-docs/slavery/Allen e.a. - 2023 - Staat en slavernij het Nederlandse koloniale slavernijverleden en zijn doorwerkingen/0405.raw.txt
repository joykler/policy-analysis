antwoord geformuleerd op de vraag of deze collecties rechtmatig verkregen zijn. 
Wel zijn er al sinds de jaren zestig studies verschenen waarin de collecties van 
het koninklijk huis zijn geïnventariseerd, en op basis daarvan zijn diverse 
1
aankopen en schenkingen van koloniale voorwerpen aan het licht gekomen. 
Sinds 2019 is in verschillende musea onderzoek gedaan naar de herkomst van 
objecten uit de koloniale tijd, zoals het Pilotproject Provenance Research on 
Objects of the Colonial Era (PPROCE) van onder meer het Nationaal Museum van 
Wereldculturen en het Rijksmuseum Amsterdam. Daar zitten voorwerpen bij uit 
voormalig stadhouderlijk bezit. De resultaten van het onderzoek betreffen 
waarschijnlijk slechts een klein deel van het geheel. Voor een vollediger beeld 
moet gekeken worden naar objecten en archieven van of in het Koninklijk 
Huisarchief, Huis ten Bosch, de Koninklijke Bibliotheek en het Nationaal Archief. 
Ook collecties in het buitenland en objecten die tijdens de Bataafse Republiek 
geveild zijn, moeten nader onder de loep worden genomen. Dergelijk onderzoek 
kan de relatie tussen het voormalige en het huidige bezit van de Oranjes en het 
koloniale verleden helder maken. 
Marie Christine van der Sman (1957) studeerde geschiedenis aan de 
Rijksuniversiteit Groningen en museologie aan de Universiteit Leiden.  
Zij is oud-directeur van het Haags Historisch Museum, Museum  
Meermanno-Westreenianum en het Museon.
— 405 —
