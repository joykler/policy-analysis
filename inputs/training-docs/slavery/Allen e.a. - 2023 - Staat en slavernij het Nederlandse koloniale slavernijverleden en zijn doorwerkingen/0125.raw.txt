Kwame Nimako
8.   Afschaffing zonder  
 emancipatie
Slavernij en verzet zijn twee kanten van dezelfde medaille en moeten 
samen bestudeerd worden, omdat mensen zichzelf niet vrijwillig tot slaaf 
laten maken. Afrikanen in Afrika waren vrij, totdat zij werden gekidnapt 
en tijdens de Atlantische overtocht (de zogeheten Middenpassage) naar 
Amerika werden gebracht. Ze werden pas tot slaaf gemaakt op het 
moment dat ze daar aankwamen. Daarom gebruik ik in dit hoofdstuk de 
termen ‘slaafgemaakt’ in plaats van ‘slaaf’ en ‘slaafmakers’ in plaats van 
‘slavenhouder’ of ‘slavenhandelaar’. In de context van de transAtlantisc­ he 
slavenhandel was eigendomsslavernij een legaal bedenksel van Europese 
makelij. Het systeem werd bedacht, ontworpen en bestuurd vanuit Europa 
onder de leiding van Europese vorsten en uitgevoerd door hun Europese 
onderdanen in Amerika. In het geval van Nederland ging het om een 
buitenlandse, Spaanse, vorst die regeerde via tussenpersonen, edicten en 
decreten. De Nederlanders waren al betrokken bij de transAtlantisc­ he 
handel in slaafgemaakten voordat Nederland in 1648 een soevereine natie 
werd, de stap die staatsvorming mogelijk maakte. Een aantal Antilliaanse 
eilanden werden tijdens de Tachtigjarige Oorlog (1568­1648) zelfs veroverd 
met het idee daar een slavenmaatschappij op te bouwen. Slavernij is dus 
onlosmakelijk verbonden met die oorlog. 
Het ontvoeren en vervoeren van Afrikanen om hen tot slaaf te maken,­ als
mede de verschrikkingen die daarmee gepaard gingen, waren primair 
bedoeld om de slaafgemaakten onder dwang en zonder arbeidscontract 
goederen te laten produceren onder toezicht van de slaafmakers. Veel 
wetenschappers gebruikten de benaming ‘planters’ voor de slaafmakers, 
al blijkt uit alle bewijsmateriaal dat zij in werkelijkheid geen sprietje 
plantten. Het waren de slaafgemaakten die hakten, verbouwden en oogst­
ten, die balen droegen, kookten, serveerden, wasten en schoonmaakten, 
zodat de slaafmakers op de plantages, onbekommerd door deze onge­
schoolde tijdsbestedingen, zich konden wijden aan lezen, schrijven, 
sporten en andere vormen v an zelfontplooiing en recreatie
