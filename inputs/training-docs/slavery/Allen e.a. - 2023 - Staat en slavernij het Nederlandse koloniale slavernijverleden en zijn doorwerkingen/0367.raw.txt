Haeff, die later mede-oprichter werd van de Compagnie van Verre en een van de 
eerste bewindhebbers van de VOC. In dezelfde periode was hij burgemeester 
van de belangrijke Zeeuwse havenstad Middelburg en lid van de Staten-
Generaal. Dit heeft het ongetwijfeld makkelijker voor hem gemaakt om financiële 
en staatsrechtelijke steun voor zijn ondernemingen te krijgen. 
Deze voorbeelden laten zien hoe de vroege koloniale expansie, gedragen 
door de rijke koopliedenelit e van de Republiek, verweven was met de stedelijke 
en landelijke politiek.
De rol van het landsbestuur wordt ook duidelijk in de handel met Noord-Amerika. 
Tussen 1600 en 1614 woedde hier een hevige strijd om de bont- en walvishandel. 
De Kooplieden Lambert van Tweenhuysen, Hendrick Corneliszoon Lonck, Arnout 
Vogles, Hans Claeasz en Jan Holscher hebben allemaal aan het hoofd gestaan 
van één of meerdere compagnieën die zich in deze handel mengden. De 
concurrentiestrijd bleek uiteindelijk funest en in 1614 bundelden de Amsterdamse 
kooplieden zich in twee grotere compagnieën: de Nieuw-Nederland Compagnie, 
die zich toelegde op de bonthandel in Nieuw-Nederland en recht kreeg zich 
nieuwe landen, havens en handelsroutes toe te eigenen, en de Noordse 
Compagnie die zich focuste op de walvisvangst en de handel in walvistraan. 
De compagnieën kregen beide een octrooi van de Staten-Generaal en werden 
op meerdere missies vergezeld door oorlogsschepen van de Admiraliteiten, 
gefinancierd door de Staten-Generaal. De bewindhebbers van de Noordse 
Compagnie werden aangesteld door bestuurders van de steden die een kamer 
bezaten in de compagnie, wat de steden veel macht gaf. Bij de oprichting van de 
Nieuw-Nederland Compagnie kregen vooral handelaren met contacten binnen 
de Staten-Generaal de kans om te investeren. Ook hier moge de invloed van de 
Staten-Generaal en de steden van Nederland duidelijk zijn. Zij voorzagen de 
Nieuw-Nederland Compagnie en Noordse Compagnie van de rechten tot 
verovering en handel, controleerden hun macht door bestuursconstructies 
en financierden de militaire middelen. 
Deze strijd om het recht tot handelen en veroveren van gebieden in Noord-
Amerika was niet uniek. Ook voor West-Afrika, Zuid-Amerika en de verschillende 
Aziatische gebieden streden handelaren om patenten en macht. Ook hier werd 
door de Admiraliteiten steun verleend aan grotere militaire expedities. En ook hier 
was de rol van prins Maurits, de Staten-Generaal en verschillende provinciale en 
stedelijke besturen enorm. 
— 367 —
