— SLAVERNIJ, AFSCHAFFINGEN EN DOORWERKINGEN —
van onvrije en vrije arbeid af. Hoe zou het zijn, zo opperde hij, als de 
Zeeuwse boer gedwongen zou worden zijn producten tegen de helft, een 
vierde of een tiende deel van de werkelijke waarde te leveren? Zeker­ , traag
heid en tegenzin bevingen de Javaan zodra hij in opdracht van anderen en 
onder streng toezicht moest werken, maar zou dat bij de Zeeuw onder een 
zelfde systeem niet ook gebeuren? Bij vaststelling van de prijs voor arbeid 
op een te laag peil zou voortgaande dwang nodig blijven. Muntinghe 
sprak daarom opnieuw de stelling tegen dat de Javaan voor elk ander 
 stelsel dan onvrije arbeid de deugden miste en waarschuwde met klem 
voor de hoge kosten van dwang en bewaking voor de verplichte tewerk­
stelling. Ook dit keer was zijn pleitnota voor vrije arbeid tevergeefs, want 
onder het nieuwe Nederlandse koloniale bewind zou het dwangstelsel 
alleen maar worden uitgebreid. 
Hij gaf echter niet op. In zijn nieuwe nota uit 1817 ging hij ook in op 
de sociale organisatie aan de onderkant van de boerensamenleving. Hij 
beschreef daarbij dorpsgemeenschappen als een homogeen geheel met 
eigenschappen als zelfbestuur en zelfvoorziening, beslotenheid en 
 cohesie. Een dorpsraad koos uit zijn midden bij toerbeurten een dorps­
hoofd om de gemeenschap extern te vertegenwoordigen en in eigen kring 
de gezamenlijke belangen naar behoren te regelen. Dit portret van het 
dorp als een hechte boerengemeenschap heeft echter nooit bestaan: het 
was een constructie gecreëerd door Nederlanders ter bevordering van de 
2
koloniale politiek. Het heeft geleid tot de nu gangbare voorstelling van 
een homogene boerenmassa, opgesloten in een communaal bestaan, via 
de landadel in horigheid onderworpen aan vorstenhoven in verschillende 
delen van Java. In plaats van het reproduceren van deze koloniale beeld­
vorming moet de grote ongelijkheid in de beslaglegging op bouwgrond, 
alsmede de afhankelijkheid van de bevolking aan lokale grondbezitters 
en bovenlokale landadel nadruk krijgen. 
De werkelijkheid was namelijk een veel gelaagder maatschappij van 
boeren. De landarme en landloze segmenten waren onderworpen aan de 
zeggenschap van voorname grondbezitters die met elkaar beslag hadden 
gelegd op het overgrote deel van het bouwareaal. De bewerking daarvan 
gebeurde door huishoudens aan wie de eigenaars velden in pacht uitgaven 
(deelbouwers) of door landloze knechten die in de huishoudens van de 
grondbezitters waren opgenomen. Heren en boeren stonden tegenover 
elkaar in een verhouding van patronage en onderdanigheid. Monopolise­
ring van het grondgebruik was de hefboom om beslag te leggen op het
