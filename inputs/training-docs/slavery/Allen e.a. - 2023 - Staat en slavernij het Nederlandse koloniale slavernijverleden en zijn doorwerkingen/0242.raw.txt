— STAAT EN SLAVERNIJ —
gehouden. Rond 1837 werden hernieuwde vredestraktaten getekend, 
de zogenaamde Akte van Verband, tussen de koloniale overheid en het 
 hoogste traditioneel gezag van de marrons. Daarmee wilde de overheid de 
 marrongemeenschappen dienstbaar maken aan de plantagekolonie, wat 
nauwelijks gelukt is. Na de emancipatie in 1863 van de slaafgemaakten 
was er geen angst meer voor aanvallen van marrons en was het ook niet 
9
meer nodig hun bewegingsvrijheid te beperken.
De koloniale machten hebben met de slavenhandel en de slavernij circa 
vierhonderd jaar lang schakels verbroken in de evolutionaire keten die 
Afrikanen vormden met hun Schepper, voorouders, natuurlijke omge­
ving, familie­ en stamtradities, kinderen en zichzelf. Op 1 juli 1863 werden 
de slaafgemaakten bevrijd van hun ijzeren ketens, maar zij zaten en zit­
ten nog steeds vast aan mentale ketens omdat er vitale schakels in hun 
persoonli jk, geestelijk, sociaal en cultureel leven kapot zijn gemaakt. De 
effecten daarvan is wat nu doorwerking genoemd wordt. Toch hebben de 
slaafgemaakten met hernieuwde kracht en energie acties ondernomen en 
voor zichzelf en hun nageslacht bepaalde collectieve bestaanszekerheden 
gecreëerd. Een daarvan is communaal grondbezit: het in collectief­ eigen
dom hebben van grond in de districten Coronie en Para en collectieve 
rec hten op de grond in het binnenland. 
◼ ◼◼ Afro ­Surinaamse tribale gemeenschappen 
 in het binnenland
In tegenstelling tot andere landen in het Caribisch gebied hadden de 
marrons in Suriname een vri j groot leefgebied ter beschikking. De 
gemeenschappen die zijn gesticht door marrons die zich met vereende 
moed aan het slavernijsysteem hebben onttrokken, waren buiten bereik 
van de koloniale krachten gesticht in moeilijk toegankelijke gebieden, al 
dan niet dicht langs de rivieroever, ver voorbij de uitdagende sula­ (stroom
versnellingen). Elk ogenblik konden dorpen worden aangevallen door 
legerexpedities.
De formatie van de Saamaka en de Matawai tot stam vond plaats in de 
 zestiende eeuw, terwijl de formatie van de Ndyuka, Aluku, Paamaka en 
Kwinti in de achttiende eeuw eeuw begon. In de tijd van de vredestrakta­
ten lag het aantal leden van de twee grootste marronstammen Ndyuka en 
Saamaka tussen de vijfentwintighonderd en drieduizend; de overige 
marronstammen bestonden uit niet meer dan driehonderd mensen.  De 
marrongemeenschappen hebben zich kunnen handhaven (als stam) door
