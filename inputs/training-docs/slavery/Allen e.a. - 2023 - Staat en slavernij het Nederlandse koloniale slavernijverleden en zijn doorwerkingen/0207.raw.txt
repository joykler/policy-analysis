— SLAVERNIJ, AFSCHAFFINGEN EN DOORWERKINGEN —
naast elkaar afbeelden van wit en zwart: ‘Zoo vind het oog ook een ver­
3
noegen Somtijts een Moor by maegdekens te voegen. Deze woorden ’
zijn door kunsthistorici veelal geïnterpreteerd als het streven naar kleur­
contrast op het doek vanuit het oogpunt van compositie en schoonheid. 
De tekst spreekt echter van contrasten tussen mensen in verschillende 
levensfasen en uitgangsposities, zoals het contrast tussen ouderdom en 
een ‘dertel speelend kind’ en tussen ‘gewapenden’ en ‘naekten’. Uit de 
keuze voor de term ‘maegdeken’ spreekt het idee dat een zwarte man in 
tegenstelling staat tot een christelijk meisje, in al haar onschuld, zelf­
beheersing en rechtschapenheid. De ‘Moor’ die in het middeleeuwse 
Spanje nog de mac hthebber was, werd na de losmaking van Spanje in de 
Nederlandse schilderkunst steeds vaker afgebeeld als een heidense dienaar 
en ondergeschikte.
Hiërarchische beeldtaal is eeuwenlang gebruikt en is bijzonder hard­
nekkig gebleken. Ook in de lange aanloop naar de afschaffing van het 
 systeem van slavernij bleef hij in gebruik, zij het dat er sprake was van 
een ontwikkeling. De nadruk kwam onder abolitionisten meer te liggen 
bij de rol die zij zichzelf toedichtten als witte ‘redders’ van de onderge­
schikte ‘rassen’. Van Hoogstraten schreef over wat zijns inziens het verschil 
tussen  ‘zwarten of witten mensche’ kenmerkt: ‘…een Moor […] wegens zijn 
platten neus , kort hair, bolle kaken, en zekere dommicheit ontrent zijn 
oogen, welk alles zeer lichtelijk aen een verstandich aenschouwer, dat het 
4
een zwart is, uitdrukt. Naarmate het einde v’ an de slavernij in zicht 
kwam, werd aan de verbeelding van de zwarte mens als ‘dommich’ en 
intellectueel beperkt steeds vaker het onvermogen tot zelfredzaamheid 
toegevoegd.
Dat denken over ras zijn weerslag heeft gehad op de verbeelding van 
onze werkelijkheid laat het belang zien van epistemologie: hoe komen wij 
aan onze kennis, hoe controleren wij objectiviteit? Antropoloog Michel­
Rolph Trouillot toonde in 1995 aan dat macht van invloed is op het docu­
5
menteren van geschiedenis Zi. jn werk concentreert zich op auteurschap, 
het beheer van archieven en historiografie. Dezelfde observatie geldt 
voor kunst: door kunst, door beeldtaal te zien als een onafhankelijke en 
complete basis voor geschiedschrijving, wordt voorbijgegaan aan andere 
 werkelijkheden, die wel aan bod komen wanneer uiteenlopende discipli­
nes, vakgebieden en bronnen worden gecombineerd. Het betrekken 
van de historische context van het verzet onder slaafgemaakten en de 
manier waarop verzet de koloniale economie ondermijnde, zal tot andere
