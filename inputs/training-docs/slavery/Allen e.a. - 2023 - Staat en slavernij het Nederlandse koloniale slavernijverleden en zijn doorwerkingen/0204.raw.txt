— STAAT EN SLAVERNIJ —
Vanaf het einde van de koloniale periode in de negentiende eeuw is in 
Europa gewerkt aan het openen van monumentale musea. Die pasten 
in de opkomst van nationalistische gevoelens. Jonge natiestaten zetten 
musea in om een narratief over zichzelf te creëren. Dat museale landschap 
kreeg in elk land een eigen karakter en uitstraling. In Nederland is in dat 
opzicht een landschap gecreëerd waarin onderscheid wordt gemaakt tus­
sen onder meer musea voor geschiedenis en oude kunst, ‘volkenkundige’ 
musea en musea voor moderne en hedendaagse kunst. In de eerste catego­
rie stonden Europese verworvenheden en heldendom centraal. Dat 
gebeurde op basis van collecties waarin de nadruk lag op macht, welvaart 
en bijbehorende specifieke vormen van esthetiek. In volkenkundige 
musea richtte men de blik op de niet­westerse wereld. Daar werd het ver­
haal verteld van de delen van de wereld die Europa had veroverd aan de 
hand van objecten die waren gemaakt door ‘de Ander’, die ver afstond van 
2
het Nederland van toen en nu.
Die indeling en specialisering heeft ervoor gezorgd dat de tweedeling 
tussen Nederland en het gekoloniseerde gebied,  de witte Nederlander en 
‘de Ander’, ook duidelijk herkenbaar is in de interpretatie van museale 
 collecties. Terwijl die tweedeling nota bene niet strookt met de werkeli­ jk
heid waarin Nederland eeuwenlang een koloniale mogendheid is geweest, 
mensen uit gekoloniseerd gebied in feite al eeuwen in Nederland wonen 
en Nederland nog altijd een koninkrijk is dat deels in het Caribisch gebied 
ligt. In deze bijdrage bepleit ik het belang van onderzoek naar de verbeel­
ding van Nederland als koloniale en postkoloniale staat. Daarmee doel ik 
op de kunst en kunstnijverheid die verzameld is door musea voor gesc­ hie
denis en oude kunst, objecten die nauwelijks worden erkend en gepresen­
teerd als deel van de koloniale geschiedenis en erfenis – en niet op kunst 
en objecten die een directe relatie hebben met de gekoloniseerde landen, 
de collecties van de musea voor ‘volkenkunde’, nu ‘wereldculturen’ 
genoemd. Immers, met de scheiding tussen deze verzamelgebieden is 
een scheiding aangebracht tussen Nederland en de gekoloniseerde wereld, 
tussen groepen mensen, tussen de maatschappelijke werkelijkheid van 
het kolonialisme en de beleving van schoonheid onder de hogere klasse 
in Europa. Een meer diepgaand begrip van deze kunstverzamelingen is 
nodig om beter zicht te krijgen op de relatie tussen Nederlandse esthetiek 
en het koloniale systeem en de aanwezigheid van mensen uit gekoloni­
seerd gebied in Nederland. Anders gezegd: er is meer onderzoek nodig 
naar de invloed die de koloniale periode heeft gehad op de Nederlandse 
— 204 —
