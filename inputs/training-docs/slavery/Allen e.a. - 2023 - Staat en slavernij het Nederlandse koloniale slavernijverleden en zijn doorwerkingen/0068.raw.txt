— STAAT EN SLAVERNIJ —
Slavernij, emancipatie en de doorwerking van slavernij nemen een 
bescheiden plek in de Benedenwindse eindtermen voor geschiedenis­
onderwijs in. Methoden om deze eindtermen te realiseren ontbreken. 
Lokale overheden slagen er niet in geschikte methoden te ontwikkelen en 
scholen kiezen mede daarom voor andere opties om eindtermen te realise­
ren. Ingevlogen Nederlandse methoden hebben een Europees perspectief 
en ontberen de voor kwaliteitsonderwijs vereiste contextuele inbedding 
en een wij­perspectief om aansluiting te vinden bij de belevingswereld 
van Benedenwindse leerlingen. Het doel om bij te dragen aan ‘bestaans­
verheldering’ (leerlingen leren vanuit verschillende invalshoeken naar de 
samenleving te kijken en de werkelijkheid om hen heen te begrijpen) met 
betrekking tot de doorwerking van slavernij in de Benedenwindse samen­
levingen, wordt maar zelden gerealiseerd. Lessen uit het verleden blijven 
zodoende ongeleerd.
Elviera Sandie
Surinamisering van het geschiedonderwijs in Suriname
 
‘Ons onderwijssysteem is van het oude Nederland, en wij zijn dit nu 
2
 langzaam aan het veranderen. Na deze uitspraak uit 2022 v’ an onderwijs­
minister Marie Levens rijst de vraag in hoeverre er al een gescenis­hied 
curriculum is ontwikkeld waaruit die verandering van een koloniaal, 
Nederlands perspectief naar een op Suriname georiënteerde benadering 
blijkt. 
 
In koloniaal Suriname werd uitsluitend het Nederlands onderwijssysteem 
toegepast door predikanten en onderwijzers. Totdat Maria Vlier, een 
gekleurde Surinaamse onderwijzeres, in 1863 een geschiedenisschoolboek 
schreef vanuit Surinaams perspectief: Beknopte geschiedenis der kolonie 
 Suriname. Zij was ervan overtuigd dat vaderlandsliefde bij haar leerlingen 
gestimuleerd zou worden wanneer zij leerden over de eigen Surinaamse 
geschiedenis. Dat was in die tijd controversieel en haar boek werd verv­ an
gen door ruim vijftien geschiedenisschoolboeken die niet vanuit Suri­
naams perspectief zijn geschreven. Vlier wordt inmiddels geprezen: 
historicus Mildred Caprino noemt haar terecht de grondlegger van het 
Surinaamse geschiedeniscurriculum. 
— 68 —
