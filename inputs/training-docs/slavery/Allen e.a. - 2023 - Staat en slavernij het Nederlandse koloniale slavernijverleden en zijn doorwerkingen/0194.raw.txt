— STAAT EN SLAVERNIJ —
positie verworven door de toestroom van mensen van andere eilanden, 
maar door de grote invloed van Amerikaanse toeristen doet het Engels 
zich sterker gelden. De Bovenwindse eilanden waren al Engelstalig, het 
Nederlands neemt daar al lang slechts een marginale, bijna uitsluitend 
formele positie in. Hoezeer politieke beslissingen die in Den Haag geno­
men worden nog altijd de taalsituatie op de eilanden beïnvloeden, blijkt 
het duidelijkst uit de grote toestroom van Nederlanders naar Bonaire. De 
versterking van de positie van het Nederlands aldaar roept gevoelens van 
onvrede en onmacht op bij de Bonairianen.  
◼ ◼◼ De stand v an het onderzoek
De laatste drie à vier decennia heeft het taalkundig onderzoek naar de 
Nederlandse koloniën een grote vlucht genomen. In Suriname werden 
bi jvoorbeeld creooltalen bestudeerd: deze waren eeuwenlang gevormd 
door het grote isolement van bepaalde bevolkingsgroepen en boden 
daarmee interessante taalkundige inzic hten. Op de eilanden werd het 
Papiaments bestudeerd als vehikel van een zich ontwikkelende nationale 
identiteit. Op basis van onder meer die studies zijn op de Nederlands­ 
Caribische eilanden uitgangspunten voor taalbeleid geformuleerd. Zo 
zijn er twee raamovereenkomsten met de Taalunie: één voor het bevorde­
ren van het Nederlands (dat belangrijk wordt geacht als bestuurstaal 
 binnen het Koninkrijk en om studerenden meer doorstromingskansen 
te geven) en één voor het bevorderen van het Papiaments. Maar door 
gebrek aan middelen en expertise is er geen uitvoering gegeven aan de 
belangwekkende aanbevelingspunten inzake de bevordering van het 
Papiaments.
De studie van de literaturen heeft intussen ook een grote vlucht 
 genomen met tal van literatuurgeschiedenissen die nadrukkeli­ jk aan
dacht vragen voor de dekoloniserende kracht van de eigen literaturen van 
de koloniën. Zo schreef Wim Rutgers over de Nederlandse Antillen (1996), 
Michiel van Kempen over Suriname (2003) en Henry Habibe (2014) over 
Aruba, werden de Indische letteren in verschillende studies beschreven, 
en liet Alfred Birney dan weer een eigenzinnig tegengeluid horen met  
zijn selectie van teksten in de monumentale uitgave Oost-Indische inkt: 
400 jaar Indië in de Nederlandse letteren (1998) en in zijn Yournael van Cyberney 
(2001). Het herlezen van Indische literatuur vanuit postkoloniaal stand­
punt werd beproefd in de zesentwintig opstellen van De postkoloniale 
spiegel  (2021) onder redactie van Rick Honings, Coen van ’t Veer en 
— 194 —
