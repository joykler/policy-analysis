een slavenstatus hadden geen recht op verdediging en konden bovendien 
gemarteld worden om een bekentenis af te dwingen, waardoor de stukken 
van een criminele zaak vaak sterk gekleurd waren door het perspectief van 
de aanklager. Ook getuigenverklaringen en interrogaties (ondervragingen) 
kunnen niet gezien worden als een directe afspiegeling van het perspectief van 
individuele mannen en vrouwen in slavernij: niet alleen werden verklaringen 
vaak vertaald en geparafraseerd, maar het is ook te verwachten dat getuigen 
strategisch antwoord gaven om zichzelf of mensen in hun omgeving te 
beschermen. Rechtbankverslagen geven daarom zelden een eenduidig inzicht 
in de waarheid achter individuele zaken, maar door de vele details die (vaak 
terloops) naar voren komen naast elkaar te leggen komt desondanks een 
gevarieerd beeld van het leven tijdens de slavernij naar voren. Voor historisch 
onderzoek zijn deze bronnen dus erg nuttig, maar alleen als ze kritisch gelezen 
worden en zo veel mogelijk in een bredere context geplaatst. 
Sophie Rose (1992) doet, na een promotieonderzoek over de regulering van 
huwelijk en seksuele relaties in Nederlandse koloniën, onderzoek aan de 
Universiteit Duisburg-Essen naar de vorming van vreemdelingenwetgeving 
in het Caribisch gebied.
— 305 —
