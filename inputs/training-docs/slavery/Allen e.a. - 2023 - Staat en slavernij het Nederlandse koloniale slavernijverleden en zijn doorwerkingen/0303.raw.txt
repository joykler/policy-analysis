— NEDERLANDSE KOLONIALE SLAVERNIJ WERELDWIJD —
ontstond het besef dat de geschiedenis van gemarginaliseerde groepen, 
inclusief de slaafgemaakten, het ook waard was om opgeschreven te wor­
den. Sindsdien is het onderzoek ernaar alleen maar toegenomen.­ Recht
bankverslagen spelen een cruciale rol in het hoorbaar en zichtbaar maken 
van de geschiedenis van de slaafgemaakten. Daarbij moeten historici wel 
door ‘dempende’ lagen heen kijken. Ze moeten zich bewust zijn van de 
machtsverhoudingen die spelen bij het afleggen van een verklaring voor 
de rechtbank, van het gebruik van marteling (of het dreigen daarmee) om 
bekentenissen af te dwingen, en van de rol van tolken en griffiers die 
opschreven wat de slaafgemaakten aan de rechtbank vertelden. Uit zo’n 
moeilijk toegankelijke, maar fascinerende bron komt de stem van Caesar 
tot ons, die eist dat hij wordt gehoord, meer dan tweehonderd jaar nadat 
hij die woorden heeft gesproken.
Er blijven nog veel vragen onbeantwoord. De sociale geschiedenis van 
slavernij op de Kaap is intussen goed onderzocht, maar de financiële kant 
van de slavernij onder de vo is nog grotendeels onontgonnen terrein.c 
Wat betekende het bijvoorbeeld voor eigenaren en slaafgemaakte mensen 
zelf dat slaafgemaakten als bezittingen, als acceptabel onderpand voor 
leningen konden dienen? Hoeveel loon verdienden slaafgemaakten en wat 
voor invloed had dat? Andere onderzoeksvragen liggen op het gebied van 
de materiële cultuur van slaafgemaakte en voormalig slaafgemaakte men­
sen: wat bezaten ze en wat betekenden die voorwerpen? Nog een andere 
insteek zijn de communicatienetwerken in de kolonie en daarbuiten, 
zowel vanuit het perspectief van de slaafgemaakten als vanuit dat van 
de slavenhouders. De afstammelingen van slaafgemaakte mensen in 
Zuid­Afrika kijken heel verschillend naar dit soort onderzoek. Sommigen 
spitten allerlei historische bronnen door op zoek naar genealogisc­ he aan
knopingspunten. Anderen doen er alles aan om ervoor te zorgen dat hun 
wortels in de slavernij niet worden opgegraven. Voor degenen die het 
 willen weten, is er nog heel wat werk aan de winkel om de verhalen van 
hun voorouders te achterhalen
