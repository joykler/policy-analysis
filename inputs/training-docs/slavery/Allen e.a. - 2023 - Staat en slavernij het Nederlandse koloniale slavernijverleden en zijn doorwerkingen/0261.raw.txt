— NEDERLANDSE KOLONIALE SLAVERNIJ WERELDWIJD —
van nieuwe geweren en strijders. Toch duurde het tot de zomer van 1764 
voor de Nederlanders hun gehavende kolonie weer geheel in handen 
 hadden. Tegen die tijd had een derde of mogelijk een vijfde van de slaaf­
10
gemaakten het leven verloren. Hoe de overlevenden het trauma van de 
oorlog verwerkten weten we nog niet.
Hadden de rebellen gewonnen – wat bijna was gelukt – dan had de 
geschiedenis van het Atlantische gebied er heel anders uitgezien. In plaats 
daarvan besefte de Nederlandse regering steeds meer dat het veel geld 
kostte om opstanden en Marrons te bestrijden ten gunste van private 
ondernemingen zoals de Sociëteit van Suriname en de Sociëteit van 
 Berbice. In 1795 nam de staat het directe beheer van de koloniën op de 
Wilde Kust, inclusief Suriname, op zich. Binnen enkele jaren gingen 
B erbice, Essequibo en Demerara over in Britse handen. Veel van de plan­
ters in die koloniën waren Brits of­ proBrits. Zij waren ontevreden over 
het onvermogen van het Nederlandse bedrijfsleven om hun voldoende 
kapitaal en slaafgemaakten te bezorgen. De Britten pompten veel geld in 
de koloniën en voerden grote aantallen slaafgemaakten aan. In de negen­
tiende eeuw behoorden de drie koloniën voor korte tijd tot de meest 
winstgevende Caribische eigendommen van Groot­Brittannië.
De archieven van Essequibo, Demerara, en Berbice zijn nog maar weinig 
verkend. Historici zijn lang meer geïnteresseerd geweest in Suriname en 
de Nederlandse koloniën in Azië, en in de kleine Europese minderheid in 
plaats van de grote meerderheid van mensen van kleur, maar dat is aan het 
veranderen. Het Nationaal Archief in Den Haag heeft veel van de bronnen 
over de drie koloniën gedigitaliseerd, inclusief stukken uit het Archief van 
Guyana in Georgetown en The National Archives in Kew (). Dat zal vk
zeker helpen om onderwerpen als de rol van slaafgemaakten in de onder­
grondse economie, genderrelaties, verhoudingen tussen Afrikanen en 
Zuid­Amerikanen, de handel in lokale slaafgemaakten, de denkwereld 
van de slaafgemaakten, en het dagelijks leven op plantages, verder uit te 
diepen. Pas dan zal er een ‘koloniale’ geschiedenis ontstaan die aan alle 
betrokkenen recht doet en die beantwoordt aan de urgente vragen van 
vandaag.
— 261 —
