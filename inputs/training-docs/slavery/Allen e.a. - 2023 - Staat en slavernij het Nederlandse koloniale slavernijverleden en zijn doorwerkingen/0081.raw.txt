Wetenschap
‘Eigenlijk ben ik heel positief over de stand van het onderzoek en de ontwikke-
lingen binnen de wetenschap. De laatste jaren is er veel veranderd in de 
kennisproductie. Zo realiseert men zich nu dat slavernij overal is: te lang is 
bijvoorbeeld gedacht dat alleen Holland en Zeeland met slavernij te maken 
hadden, maar door de verschillende stedelijke onderzoeken is dat perspectief 
veranderd. 
 Er wordt daarnaast meer onderzoek gedaan naar slavernij als systeem: 
de deling tussen WIC en VOC wordt vaker losgelaten, in plaats daarvan is er 
aandacht naar de verwevenheid en het systematische karakter van het 
koloniale rijk. Het enige wat ik graag nog zou willen zien is dat het onderzoek 
minder Nederlands wordt. Er moeten meer onderzoekers uit de regio’s zelf 
betrokken worden. Deze onderzoekers moeten actief toegang krijgen tot 
Nederlands onderzoek en gefinancierd worden door Nederlandse instituten. 
 Er is voor de onderzoeker een bijzondere rol weggelegd: ze zijn geposi-
tioneerd in de academische wereld maar moeten ook rekening houden met 
het publieke debat. Overigens is het ook belangrijk om te beseffen dat je als 
academicus niet kan eisen van mensen om mee te werken aan je onderzoek, 
het is heel koloniaal om als wetenschapper te verwachten dat iedereen altijd 
met je wil praten.’ 
Excuses
‘De excuses waren een belangrijke symbolische eerste stap naar heling, waarin 
vooral “na de komma” belangrijk is. Dit kan geen eindpunt zijn. Natuurlijk kende 
de datum van 19 december een domme en bizarre aanloop: hoe kan dit in 2022 
nog gebeuren? Het is een koloniale blinde vlek dat er niet zorgvuldig is om -
gegaan met de mensen waar het over ging. Ik denk wel dat de excuses het 
wetenschappelijke onderzoek zullen bevorderen. Het zal ervoor zorgen dat de 
onderzoeksagenda scherper geformuleerd gaat worden en er aandacht komt 
voor de na- en doorwerkingen. 
 Dat Rutte erkende dat systematisch racisme aangepakt moet worden is heel 
belangrijk, want het is zo lang ontkend. Slavernij in Azië werd wel kort genoemd 
in de speech, maar er waren geen echte excuses voor. Dit laat weer zien hoe 
politiek gemotiveerd de excuses zijn. Slavernij in “de Oost” is nooit een groot 
thema geweest. Het einde van het koloniale bewind in Indonesië in de jaren 
1945-1950 wel en daar heeft de koning dan ook excuses voor aangeboden. 
Maar slavernij is deel van een veel groter verhaal. Het is raar dat er alleen 
voor de laatste vijf jaar en niet voor de totale 350 jaar sorry is gezegd
