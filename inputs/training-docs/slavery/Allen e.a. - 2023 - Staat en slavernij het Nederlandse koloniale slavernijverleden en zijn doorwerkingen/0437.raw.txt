— BEVINDINGEN —
eilanden ongewenste, neokoloniale bemoeienis bij hun interne politieke 
aangelegenheden en ongelijke behandeling en achterstelling ten opzichte 
van Nederland bij de invoering en toepassing van wetten en regelingen. 
Doordat de economische kracht van Nederland steeds meer voelbaar 
wordt op de eilanden, die het economisch steeds moeilijker hebben, wordt 
deze ontwikkeling versterkt. Voor de eilanden zelf betekent dat een voort­
durend navigeren tussen het idee van politieke onafhankelijkheid als 
onderdeel van een emancipatieproces en een gedeeld besef dat zij als 
kleinschalige samenlevingen economisch, financieel en politiek kwetsbaar 
kunnen zijn binnen de grotere transnationale wereld. 
Meer en betere kennis van het slavernijverleden en de koloniale geschiedenis biedt 
een rijker inzicht in de (historische) totstandkoming van hedendaagse verhoudingen 
in samenlevingen binnen het Koninkrijk der Nederlanden en tussen Nederland en 
voorheen gekoloniseerde gebieden.
Dit boek maakt duidelijk dat er een inhaalslag plaatsvindt in de  ver­
nieuwing van diverse begrips­ en interpretatiekaders met betrekking tot 
de geschiedenis van de slavernij en kolonialisme. Die heeft lang op zich 
laten wachten en is nog niet voltooid. Het behelst een verschuiving van 
perspectieven die door koloniale en nationalistische geschiedenissen zijn 
gevormd, waardoor Nederland zichzelf kon blijven zien als een ‘kleine’ en 
‘milde’ kolonisator, waarvoor slavernij slechts een ‘marginaal’ verschijnsel 
zou zijn geweest. De koloniale geschiedenis en slavernijgeschiedenis 
werden gesc heiden van de voorstelling van Nederland als een ‘tolerant’ 
land, als een vroege democratie, als een ‘moderne’ economie gedreven 
door vrije ontwikkeling. De contrasten werden daardoor onzichtbaar. 
Door middel van nieuwe perspectieven proberen onderzoekers zich te 
ontdoen van de koloniale, haast naïeve en soms bagatelliserende opstel­
ling ten opzichte van dit verleden, om te komen tot een scherper zicht op 
de Nederlandse geschiedenis en de doorwerkingen daarvan tot in het 
heden. Staat en slavernij laat zien dat het slavernijverleden niet zomaar een 
marginale pagina was, maar een van de grondslagen van het Nederlandse 
koloniale optreden wereldwijd, en daarmee ook van de wijze waarop 
Nederland, zijn economie, samenleving en positie in de wereld is 
gevormd. Zo wordt zichtbaar dat iedereen, ongeacht geboorte­ of woon­
plaats, in meer of mindere mate verbonden is met het slavernij­ en koloni­
ale verleden. Dit boek maakt duidelijk hoe groot de gevolgen van dat 
verleden waren en nog altijd zijn. Deze inzichten kunnen leiden tot
