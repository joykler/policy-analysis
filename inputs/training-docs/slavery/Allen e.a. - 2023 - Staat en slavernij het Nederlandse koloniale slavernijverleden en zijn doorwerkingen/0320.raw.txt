— STAAT EN SLAVERNIJ —
Schilderij door Willem Troost van Paleis Buitenzorg voor de aardbeving  
van 10 oktober 1834.
Koloniale slavernij viel in de laatste categorie. In de koloniale samenle­
ving werden slaafgemaakte mensen ingezet voor zware fysieke arbeid 
voor de voc in en om de havens en de forten, maar ook op plantages en in 
de huishoudens van privépersonen. De koloniale samenleving was voor 
het in stand houden van dit systeem afhankelijk van een voortdurende 
aanvoer van nieuwe slaafgemaakten. Studies naar regionale slavenhandel 
onderscheiden een aantal omstandigheden waardoor mensen in de han­
den van handelaren terechtkwamen: mensen konden door honger en 
armoede gedwongen zijn om zichzelf of hun directe familieleden te 
verkopen.  Dit gebeurde vaak als gevolg van natuurrampen of oorlog. 
Schulden waren een andere oorzaak van slavernij. Wie zijn schulden niet 
kon afbetalen, kon tot slavernij gedwongen worden om schuldenaren te 
compenseren. Slavernij kon ook een straf zijn voor een crimineel vergrijp. 
In het geval van oorlog gebeurde het ook dat mensen als krijgsgevangene 
tot slaaf gemaakt werden. Tot slot was ook mensenroof een oorzaak van 
2
slavernij
