— NEDERLANDSE KOLONIALE SLAVERNIJ WERELDWIJD —
In de praktijk was het getuigen voor de aktes vaak een vriendendienst: 
de ene slavenhandelaar getuigde voor de andere. Zo was het bij Paloepose 
van Makassar gegaan. In andere gevallen werden mensen van de straat 
geplukt om tegen betaling te getuigen. Wat de achtergrond van de slaaf­
gemaakte was, en of die persoon rechtmatig slaaf was gemaakt, deed niet 
ter zake. De transportakte effende de weg om mensen te deporteren van 
Makassar en naar de slavenmarkt in Batavia te brengen, ongeacht hun 
voorgeschiedenis. Het was een publiek geheim, net als dat iedereen wist 
dat de meeste mensen in Makassar via mensenroof op de markt kwamen. 
Die mensenroof lijkt op het eerste oog betrekkelijk kleinschalig omdat 
bij afzonderlijke roofpartijen meestal maar enkele mensen slachtoffer 
werden, maar bij elkaar opgeteld nam dit in de achttiende eeuw grote 
vormen aan.  Zuid­Sulawesi exporteerde in de achttiende eeuw zo­’n drie
duizend mensen. De koloniale havenstad Makassar had eind achttiende 
eeuw rond de zesduizend inwoners waarvan – overigens net als in B­ ata
11
via en Kota Ambon – de helft vrij en de helft slaafgemaakt was.
De mensenroof had een banaal karakter: vissers werden in het donker 
op zee uit hun bootjes geplukt, mensen werden in de schemer buiten het 
dorp aangevallen en kinderen werden gelokt met koekjes. Dit laatste 
overkwam twee negenjarige jongetjes, Tapan en Tsjanga, uit de buurt 
van Bulukumba, zo’n 160 kilometer van Makassar, in 1786. Nadat ze 
koekjes hadden gegeten aan boord van een prauw, werden ze vastgebon­
den en meegenomen naar Makassar. Daar werden ze doorverkocht aan 
Jan de Siso, een van de telgen uit de eerder genoemde familie. Na een 
maand vonden dorpsgenoten de jongens weer terug en werden ze  
bevrijd. De ontvoerders werden vervolgens opgepakt en aangeklaagd.  
Uit het dossier, nu terug te vinden in het archief in Jakarta, blijkt dat de 
kidnappers zelf allemaal in een of andere vorm van slavernij leefden, 
 bijvoorbeeld omdat ze schulden hadden. Het roven van mensen was voor 
hen een manier om geld te verdienen en zich zo uit slavernij te kopen. 
De kidnappers werden veroordeeld, maar de grootste boosdoener, Jan de 
Siso, kon gewoon weer verder met zijn handel alsof er niets gebeurd was. 
Ook dit is typerend voor de situatie in Makassar en Zuid­Sulawesi. Er 
zijn ook gevallen bekend waarin vo­bestuurders zelfc op grote schaal 
betrokken waren bij mensenroof. 
Net als op Timor was het in Makassar de grote vraag naar slaafge­
maakten uit de koloniale samenleving die tot een spiraal van geweld 
 leidde. Zoals uit het dossier van de jongens Tapan en Tsjanga blijkt was
