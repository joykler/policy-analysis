Pepijn Brandon 
11.  Slavernij , 
 kolonialisme en  
 de financiële sector 
In april 2022 bood de abn amro Bank formeel excuses aan voor de rol die 
historische voorlopers van de bank hadden gespeeld in de internationale 
slavernij. Niet veel later volgde De Nederlandsche Bank (). De meest dnb
markante voorganger van abn amro waarvan de slavernijconnecties 
waren doorgelicht, was de firma Hope & Co. Die moet gerekend worden 
tot de grootste internationale handels­ en financiershuizen van de tweede 
helft van de achttiende eeuw. Juist in die periode bleek de financiële gigant 
maar liefst een kwart tot een derde van zijn jaarlijkse opbrengsten te 
 behalen uit slavernijgerelateerde activiteiten. De firma verstrekte en 
beheerde voor eigen rekening leningen aan plantages in Nederlandse, 
Britse en Deense koloniën, verdiende aan de handel in door slaafgemaak­
ten geproduceerde goederen uit het Caribisch gebied en Azië, en was ook 
geldschieter voor andere grote Europese handelshuizen die investeerden 
in de plantagesector. Tot in de negentiende eeuw bleef het inmiddels 
sterk afgeslankte financiershuis betrokken bij de slavernijeconomie, 
onder andere door investeringen in de plantagesector in het zuiden van 
1
de Verenigde Staten. 
De direct tot slavernij terug te voeren activiteiten van de firma waren 
ingebed in een veel bredere betrokkenheid bi j slavernij en kolonialisme. 
Medeoprichter van de firma Thomas Hope was bewindhebber bij de 
West­Indische Compagnie (wi) en de c Verenigde Oost­Indische Compag­
nie (voc), en trad in beide compagnieën op als vertegenwoordiger van 
respectieveli jk de stadhouders Willem  en ivWillem v (zie hoofdstuk 29 
van Raymund Schütz). Op de Britse markt speculeerde Hope & Co op grote 
schaal op aandelen van de Britse East India Company. Als verstrekker van 
grote staatsleningen financierde de firma bovendien regelmatig koloniale 
ondernemingen en speelde hij een belangrijke faciliterende rol bij de 
 Louisiana Purchase (1803), die de jonge Verenigde Staten de controle gaf 
over aanzienlijk zuidelijk plantagegebied. Ook voor de terugbetaling 
van staatsleningen was Hope & Co direct afhankelijk van het succes van
