opstand tegen Spanje nationale geschiedenis is, dan is de opstand van Tula dat ook; als de 
Franse bezetting nationale geschiedenis is, dan is de bezetting van de koloniën dat ook; 
als soldaat van Oranje nationale geschiedenis is, dan is die van de Marrons dat ook; als 
vrouwenemancipatie tot de nationale geschiedenis behoort, dan geldt dat ook voor Zwarte 
emancipatie. De borging van die historische bewustwording en identificatie met dat verleden 
60
moeten parallel verlopen.’
 
6.2.2 Juridische aspecten
Het adviescollege kreeg specifiek ook de opdracht om een advies uit te brengen over de 
motie-Nicolaï. Omdat het bij deze motie gaat om het verzoek na te gaan of er reden bestaat 
om – net zoals in Frankrijk – bij wet de slavernij en de slavenhandel die in het verleden heeft 
plaatsgevonden als een misdaad tegen de menselijkheid aan te merken, heeft het adviescol-
lege ook een juridische inschatting gevraagd van het Asser Instituut (Centre for International 
& European Law), en een groep rechtswetenschappers uit Nederland en de Antillen. In deze 
paragraaf wordt nader ingegaan op de juridische aspecten van een wetsvoorstel.
Het Asser Instituut kijkt in zijn adviesrapport vooral naar voorbeelden van vergelijkbare wet-
geving, te weten van Frankrijk en Polen. Voor de overzichtelijkheid licht het adviescollege 
voor het rapport vooral de Franse wet-Taubira eruit. De Franse wet-Taubira uit 2001, waarin de 
trans-Atlantische slavernij en de slavernij in de Indische Oceaan als misdaad tegen de men-
selijkheid gedefinieerd werden, is een zelf-veroordelende, maar niet strafbaar-stellende wet. 
Ook het ontkennen van het misdadige karakter van slavernij en slavenhandel is volgens de 
wet-Taubira niet strafbaar. 
Volgens de juristen Van Rijn, Rijpkema en Thodé kan de Nederlandse staat niet in strafrechte-
lijke zin aansprakelijk zijn, en ook civielrechtelijke gevolgen zijn zeer onwaarschijnlijk. Zij beve-
len aan om aansprakelijkheid ook in de wet duidelijk en expliciet te regelen. 
Het Asser Instituut schat in dat het ontbreken van aansprakelijkheid de vraag zal oproepen 
wat deze wet toevoegt, aangezien op civiel- en strafrechtelijk vlak zowel in Frankrijk als in 
Nederland wetgeving bestaat die bijvoorbeeld het ontkennen van misdaden tegen de men-
selijkheid en groepsbelediging strafbaar stellen: ‘Hence, technically there is no need in further 
legislation on this specific aspect .’ Aan de andere kant kan een wet zoals de wet-Taubira een 
verklarend karakter hebben, waarbij historisch onrecht en wandaden erkend worden, en er 
daadwerkelijk verantwoording voor wordt genomen. Deze erkenning zou van het grootste 
belang zijn om conflicten op te lossen tussen etnische groepen die ontstaan door onderdruk -
te historische trauma’s en wederzijds onbegrip. Deze zienswijze wordt beaamd door Van Rijn, 
Rijpkema en Thodé, die in hun bijdrage stellen dat ‘een meerwaarde van de vorm van een wet 
is dat deze vorm van erkenning, excuses en herstel, door de betrokkenheid van het parlement, 
met meer overtuiging aanspraak kan maken op een breed maatschappelijk draagvlak te be-
rusten.’
60  Bijdrage Van Stipriaan, zie bijlage 4.
35
