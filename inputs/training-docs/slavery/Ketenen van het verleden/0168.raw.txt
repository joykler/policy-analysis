bijlage 4c
 
tot het eigen land van herkomst.  En dan nog is die kennis tamelijk oppervlakkig en vermengd 
met allerlei populaire, maar historisch niet altijd even correcte verhalen plus heel veel beelden 
en verhalen uit Amerikaanse films, van de serie Roots tot Amistad en Twelve years a slave. 
Maar de Noord-Amerikaanse slavernij was echt heel anders dan die van Suriname en die van 
Suriname was echt heel anders dan die van Curaçao, die op zijn beurt weer verschilde van 
Sint Maarten etc. Bovendien gaan in het algemeen Afro-Antillianen hun slavernijverleden 
73
veel meer uit de weg dan Afro-Surinamers en hebben Afro-Surinaamse marrons een heel 
andere beleving van het slavernijverleden en zijn erfenissen dan de traditionele Afro-
Surinaamse stadsbewoners. En eenmaal in Nederland verandert die kijk op het verleden 
opnieuw. Het zou daarom een valkuil zijn om te veronderstellen dat Afro-Nederlandse 
nazaten geen kennis over het verleden zouden kunnen gebruiken.  
 Bijeen genomen lijkt de –opnieuw paradoxale–  conclusie gerechtvaardigd dat, 
ondanks alles wat er de laatste decennia is gedaan op het gebied van kennisproductie en 
verspreiding met betrekking tot het Nederlands slavernijverleden, er in feite nog te weinig 
(collectieve) herinnering aan dit verleden is om levend te houden of te borgen. Er zal dus eerst 
nog veel meer kennis en collectief bewustzijn moeten worden geproduceerd over dat 
verleden. Tegelijk moet dat op een dusdanige manier worden gepresenteerd dat Nederland 
zich daarmee ook gaat identificeren in de zin van: dit is onze gezamenlijke, nationale 
geschiedenis. Als de opstand tegen Spanje nationale geschiedenis is, dan is de opstand van 
Tula dat ook; als de Franse bezetting nationale geschiedenis is, dan is de bezetting van de 
koloniën dat ook; als soldaat van Oranje nationale geschiedenis is, dan is die van de marrons 
dat ook; als vrouwenemancipatie tot de nationale geschiedenis behoort, dan geldt dat ook voor 
Zwarte emancipatie. De borging van die historische bewustwording en identificatie met dat 
verleden moeten parallel verlopen. Voor er verder op in te gaan hoe dat zou kunnen, eerst nog 
even iets over die identificatie. 
 
Identificatie met het slavernijverleden 
 
Een van de eerste dingen waarmee veel witte Nederlanders komen in discussies over het 
slavernijverleden is: ‘mijn voorouders werden ook uitgebuit, ik kan me over de slavernij niet 
schuldig voelen’; of: ‘ik kan me niet schuldig voelen over iets dat zo lang geleden heeft 
plaatsgevonden”. Mijn antwoord daarop is: je schuldig voelen is niet erg productief –en 
misschien zelfs een beetje ego-centrisch, want dan draait het om jou en de last van jouw 
schuld. Noch is het erg toekomstgericht. Dat geldt ook voor excuses. Als die niet 
toekomstgericht zijn, namelijk een spijtbetuiging voor wat toen is gebeurd en tegelijk 
verantwoordelijkheid nemen voor de hedendaagse consequenties van dat verleden, dan 
 
Nederlandse Cariben. In de NiNsee website Slavernijenjij wordt in de afdeling ’Leven in Slavernij’ viervijfde 
van de tekst besteed aan Suriname, en maar een vijfde aan Curaçao, de andere vijf Caribische eilanden komen al 
helemaal niet voor. De Black Archives collectie is gebaseerd op vijf sub-collecties, allemaal met een Surinaamse 
achtergrond. Door het onderzoek van Leo Balai is het drama van het schip de Leusden bij een groter Afro-
Nederlands publiek bekend, maar de grote opstand op het slavenschip Neptunus waarbij ruim vierhonderd 
mensen het leven verloren nadat de slaafgemaakten zelf het schip lieten ontploffen, kent vrijwel niemand. De 
opstand op de Amistad kent iedereen. Het zijn slechts enkele voorbeelden van vele. 
73
 Zie bijvoorbeeld Alex van Stipriaan, Waldo Heilbrion, Aspha Bijnaar en Valika Smeulders, Op zoek naar de 
stilte,; sporen van het slavernijverleden in Nederland (Amsterdam 2007). 
20
