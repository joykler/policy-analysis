bijlage 5b
• Ondanks de aanwezigheid van Nederlandse hulptroepen met goede bedoelingen 
ziet de Bonairiaan geen duurzame resultaten wat betreft; infrastructuur, 
voedselvoorziening, armoedebestrijding, betere sociale voorzieningen, betaalbare 
woningen, en onderwijs op Bonairiaanse leest geschoeid. 
• Geen erkenning van “onze” deskundigen zowel door de Bonairianen als de 
Nederlanders.  
• Papiamentu wordt weggezet als dialect.  
• Communicatie tussen het volk en de Nederlandstalige RCN verloopt stroef. 
• Nederland dreigt te veel met “aanwijzingen”  
• Nederland toont geen begrip voor de manier waarop wij onze zaken behartigen.  
 
De toekomst  
Bonaire als klein eiland moet hulp zoeken/halen uit buitenland gezien de beperkte 
capaciteiten aanwezig op het eiland. Een punt van kritiek op Nederland is dat ondanks alle 
hulp en adviseurs Nederland de Nederlandse zienswijze niet de juiste was om de problemen 
op te lossen. Nederland heeft nagelaten aan een duurzame ontwikkeling van Bonaire te 
werken. Misschien heeft Nederland niet de kennis om de problemen van een klein eiland te 
begrijpen. Bonaire is een klein eiland met niet voldoende capaciteit om de hedendaagse 
problemen aan te pakken. Het is tijd om te werken aan een betere samenwerking om een 
herhaling van de geschiedenis van de tijd van de slavernij te voorkomen en werken aan een 
nieuwe geschiedenis op grond van wederzijds respect. Het heeft geen enkele zin naar 
elkaar met de vinger te wijzen wanneer bepaalde zaken niet goed of te langzaam lopen.  
 
Punten waaraan gewerkt kan en moet worden: 
• Erkenning van de Bonairiaanse cultuur door Nederland en samenwerking zoeken op 
dit gebied. Er wordt verwezen naar de tijd van Sticusa (Stichting Culturele 
samenwerking) en Oksna (Overlegorgaan Kulturele Samenwerking Nederlandse 
Antillen) om de Bonairiaanse cultuur te helpen bevorderen. 
• Gelijke behandeling van de Bonairiaan. 
• Vermijd de denigreerde uitspraak “wie betaalt bepaalt”. 
• Het onderwijs meer gericht op de Caribische realiteit. 
• Start gesprekken met Bonaire om een HBO opleiding te beginnen maar geleid door 
Bonairianen 
• Respect tonen voor de kwaliteiten en talenten van de Bonairianen.  
• Ambtenaren, beleidsmedewerkers, projectleiders uit Nederland dienen in Nederland 
een basiscursus Papiaments te volgen. 
• Bonaire heeft capabele mensen om projecten gefinancierd door Nederland zelf te 
leiden. Het is een kwestie van erkenning en vertrouwen hebben.
