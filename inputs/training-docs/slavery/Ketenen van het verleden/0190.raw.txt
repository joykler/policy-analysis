bijlage 4e
wederom duidelijk hoe actueel de vernedering van de slavernij heden ten dage in het collectief 
geheugen kan voortleven. Cultureel trauma symboliseert het niet voldoende erkende historisch 
onrecht vanuit machthebbers, waar een collectief nog regelmatig aan wordt herinnerd in de vorm 
van systemisch racisme in Nederland.  
 
Een systeem is een eenheid van met elkaar verbonden onderdelen. Systemisch racisme betekent 
dat racisme verweven is in de institutionele organisatie van de samenleving, die alle sectoren met 
elkaar verbindt om te kunnen functioneren. Nakomelingen van slaafgemaakten ervaren 
discriminatie en racisme op de arbeidsmarkt, op de werkplek, via de media, vanuit de politie, 
huisvesting en andere sectoren. De ontkenning daarvan was diep verankerd in het dominante 
denken (Essed & Hoving 2014). Daarin kwam verandering na de viraal gegane life-video van de 
politiemoord op George Floyd en de 2020 Black Lives Matter demonstraties. (Mede) als reactie 
op het massaal protest tegen politiegeweld en tegen racisme in Nederland volgde de erkenning, 
vanuit de regering, dat discriminatie met meer kracht dient te worden bestreden.  
 
In het licht van het bovenstaande volgt hieronder een overzicht van onderdelen, die ter sprake 
kunnen komen in het proces van de slavernij dialoog met relevante stakeholders.  
 
Onderdelen van volwaardige excuses voor de slavernij  
 
1. Erkenning van aangedaan historisch leed en de gevolgen die tot heden nadelige 
gevolgen hebben voor het nageslacht van tot slaaf gemaakte Afrikanen. Anno 2021 gaat 
het om excuses voor slavernij en de gevolgen daarvan die over generaties heen tot op 
heden doorwerken: politiek-juridisch, sociaaleconomisch, cultureel-symbolisch en 
emotioneel-psychologisch.  
 
2. Spijtbetuiging: – berouw – betekent grondige besef van wat er is en nog steeds wordt 
aangedaan, de gevolgen tot op heden en de morele verplichting van 
herstel/vergoeding/genoegdoening (Marrus 2007:87). 
 
 4
