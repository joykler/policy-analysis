bijlage 4A
leven lang van al hun rechten en vrijheden, van menselijke waardigheid en lichamelijke 
90
integriteit beroofd en als objecten behandeld. Dit extreem zware en langdurige onrecht 
maakt dat excuses voor de slavenhandel en de slavernij en het daardoor veroorzaakte leed 
een vanzelfsprekende aanvulling behoren te vormen op de erkenning van slavenhandel en 
slavernij als misdrijven tegen de menselijkheid. Zonder excuses blijft die erkenning vaal. De 
precieze formulering van de excuses is een politiek-maatschappelijke kwestie. Van belang 
voor het draagvlak is dat de groep van afstammelingen van de tot slaaf gemaakten zich 
91
daarin kan vinden. Daarbij moet de formulering zodanig zijn dat de excuses een eigen en 
welgemeende overtuiging reflecteren. 
 
De erkenning van slavenhandel en slavernij als misdrijven tegen de menselijkheid zou 
bijvoorbeeld als volgt kunnen worden aangevuld: 
 
Erkend wordt tevens het leed van alle mensen die slachtoffer van deze misdrijven zijn 
geworden, alsmede het leed van hun afstammelingen. De Staat der Nederlanden, mede 
als rechtsopvolger van eerdere Nederlandse gezagen, die slavenhandel en slavernij 
direct of indirect heeft toegestaan, mogelijk gemaakt, bevorderd of bedreven, biedt 
hiervoor zijn excuses aan. 
 
Met de formulering van de tweede zin wordt ook duidelijk dat de huidige entiteit Nederland 
niet rechtstreeks verantwoordelijk is voor het veroorzaakte leed in de periode tot aan haar 
92
vestiging met de Grondwet van 1814, maar als rechtsopvolger van eerdere Nederlanden 
die verantwoordelijkheid tot en met de allereerste aanvang van de Nederlandse 
betrokkenheid bij slavenhandel en slavernij wel ten volle neemt. Het nemen van die laatste 
verantwoordelijkheid is tevens een kwestie van morele en herinneringsconsistentie: het is 
moeilijk vol te houden om enerzijds het Plakkaat van Verlatinge uit 1581 expliciet als begin 
van het huidige Nederland te presenteren, maar anderzijds de slavenhandel en slavernij van 
e e 93
de 17 en de 18 eeuw niet als iets van Nederland te zien. Voor de slavernij die juridisch 
toegestaan was tussen 1814 en 1863 ligt het nog eenvoudiger: weinigen zullen willen 
ontkennen dat er een sterke continuïteit bestaat tussen de Nederlandse staat van de 
Grondwet van 1814 en de huidige Staat der Nederlanden. 
 
Civielrechtelijke aspecten 
Uit recent juridisch-empirisch onderzoek van Wijntjens blijkt dat excuses vanwege 
aangedaan onrecht, net zomin als erkenning van dat onrecht, als misdrijf leidt tot 
civielrechtelijke aansprakelijkheid. De rechter kan in het kader van de beoordeling van een 
                                                        
90
 Zie o.a. Sint Nicolaas 2021, p. m.n. 28-30 en 32-34; Brandon 2020, m.n. p. 23-24. Als startpunt van, en opstap 
naar, de grotere slavernij waar Nederland bij betrokken was kan 1619 aangehouden worden: Leendert van der 
Valk, ‘De eerste Afrikaanse Amerikanen werden verhandeld onder de Nederlandse vlag’, NRC Handelsblad, 1 
januari 2021. 
91
 Zie voor de verhouding tussen excuus-aanbieding en acceptatie bij verschillende vormen van officiële 
excuses: Howard-Hassmann 2013, p. 257-259. 
92
 Uiteraard kan over het precieze beginpunt van de huidige Nederlandse staat een legitieme discussie worden 
gevoerd, het punt ligt in ieder geval in de meeste opvattingen voor het einde van de slavernij in 1863. Zie over 
de verwante vraag ‘Waar moet een geschiedenis van Nederland beginnen?’: Remieg Aerts e.a., Land van kleine 
gebaren: een politieke geschiedenis van Nederland 1780-2012, Amsterdam: Boom Uitgevers 2016. 
93
 ‘“Geboortepapieren van Nederland worden tentoongesteld’, Nationaal Archief, 13 december 2019, zie: 
https://www.nationaalarchief.nl/beleven/nieuws/geboortepapieren-van-nederland-worden-tentoongesteld. 
 35
