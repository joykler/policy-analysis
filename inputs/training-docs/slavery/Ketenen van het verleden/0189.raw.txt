eeuwenlange dehumanisering, vernederingen, generationeel trauma, geïnternaliseerd racisme, de 
mythe van witte superioriteit, en de constante stress van alledaags racisme (Bajaj en Stanford 
2021, Dikmans, 2020; Majors et al 2020). Dit ‘helen’ vraagt om de volledige (re)humanisering 
van slaven en hun nagaslacht in de eigen beleving en vooral ook in de dominante beeldvorming 
(Lazare 2006). Het vraagt om veel samenhangende interventies, van educatief lesmateriaal en 
musea tot media en politieke discours.  Herstel van de voortdurende vernedering van mensen van 
Afrikaanse komaf in de Europese en Nederlandse beeldvorming is vaak onderschat en verdient 
een specifieke plek in het streven naar een racismevrije samenleving (ENAR 2014; Essed 2013).  
 
Karakteristiek van excuses 
 
Nationale of lokale publieke excuses voor historisch onrecht vormen een genre op zich (Marrus 
2007) met inmiddels vele varianten. Toch is er redelijke overeenstemming over de volgende vier 
karakteristieken van een effectief excuus: 1) Erkenning van onrecht en het daaruit voortvloeiend 
leed; 2) Acceptatie van verantwoordelijkheid voor het aangedane onrecht; 3) Uiting van spijt en 
berouw en 4) De impliciete of expliciete belofte of verplichting van herstel van schade en, indien 
toepasselijk, het treffen van maatregelen die voorkomen dat het onrecht zich herhaalt in de 
toekomst (Marrus 2007:79). In de meer recente literatuur is meer nadrukkelijk aandacht voor 
emotioneel-psychologische aspecten zoals de gevolgen van vernedering, dehumanisering, schade 
aan de waardigheid, menselijkheid, gezondheid, en het (geestelijk) welzijn van mensen met 
voorouders die tot slaaf werden gemaakt (ENAR 2014, Bajaj en Stanford 2021, Major et al 
2020). De collectieve herinnering aan de slavernij en de vaak miskende gevolgen daarvan 
kunnen zich ook integreren in de culturele identiteit, zoals Eyerman (2001) stelt ten aanzien van 
de African-American identity. Er wordt ook gesproken van cultureel trauma (Alexander et al 
2004). Hoewel er kritiek is op de ‘trauma’ benadering (Kansteiner & Weilnböck 2008) – het kan 
bijvoorbeeld pathologiserend werken - spraken de gebeurtenissen rond de opening van het 
slavenmonument in Amsterdam (1 Juli 2002) onthullende taal over de cultureel gedeelde 
herinnering aan de slavernij en de relatie tot hedendaags ‘anti-zwart racisme’. De uitsluiting van 
nakomelingen en sympathisanten die in grote getalen ter plaatse wilden meevieren, maar door 
dranghekken en de bereden politie werden tegengehouden, leidde tot zichtbare  woede en pijn – 
getuige media berichten (https://www.youtube.com/watch?v=LEIu9XqOwfY)/. Het werd 
 3
