Recent onderzoek van de SER toont aan dat er in het onderwijs nog altijd ongelijkheid is, en 
dat dit zelfs – mede door COVID-19 – is toegenomen: ‘Ondanks het breed gedeelde gelijk-
heidsideaal in onze samenleving, is de plek waar je wieg staat nog steeds bepalend voor de 
38
kansen die je krijgt in je leven. De coronacrisis vergroot deze bestaande kansenongelijkheid.’
5.3.3 Sport
In vele takken van sport komt racisme voor. Incidenten zijn legio, en de mentale gevolgen 
voor spelers zijn groot. Oerwoudgeluiden, scheldwoorden en andere uitingen worden als zeer 
bedreigend ervaren. In 2014 stelde het Openbaar Ministerie een onderzoek in naar racistische 
reacties op een selfie van voetballer Leroy Fer met andere zwarte spelers van het nationa -
39
le elftal. Omdat er vooral in het (prof)voetbal veel racisme voorkomt (onderzoek door het 
40
Mulier Instituut), zijn de landelijke overheid en de KNVB in 2019 gestart met de uitvoering 
van het plan Ons voetbal is van iedereen: samen zetten we discriminatie buitenspel. De aan-
leiding was het incident tijdens de wedstrijd FC Den Bosch - Excelsior in 2019, waarbij speler 
Ahmad Mendes Moreira vanaf de tribune racistisch werd bejegend. Voor het plan is voor de 
periode 2020-2022 ruim 14 miljoen euro uitgetrokken. Aan de hand van de drie thema’s ‘voor-
komen’, ‘signaleren’ en ‘sanctioneren’ worden er maatregelen genomen om discriminatie te 
41
bestrijden. Daaruit voortvloeiend heeft de KNVB in 2019 de commissie-Mijnals ingesteld om 
42
maatregelen te treffen tegen racisme en discriminatie. De commissie-Mijnals zal de KNVB 
43
en Rijksoverheid gevraagd en ongevraagd adviseren. 
Ook in andere sporten komt er langzamerhand meer aandacht voor het probleem van racis-
me. Zo deelde hockey-international Terrance Pieters zijn ervaringen hierover in een interview 
44
in een landelijk dagblad. Om discriminatie en racisme tegen te gaan hebben het ministerie 
van Volksgezondheid, Welzijn en Sport (VWS), NOC*NSF en de Vereniging Sport en Ge-
45
meenten in 2018 het Nationaal Sportakkoord Sport verenigt Nederland gesloten. Het doel is 
dat iedere Nederlander een leven lang plezier kan beleven aan sporten en bewegen. Belem-
meringen vanwege leeftijd, fysieke of mentale gezondheid, etnische achtergrond, seksuele 
gerichtheid of sociale positie moeten worden weggenomen. De Factsheet Discriminatie en 
Sport van RADAR geeft ook in februari 2021 nog aan dat er nauwelijks verenigingen zijn die 
46
expliciet aandacht besteden aan het tegengaan van racisme.
38 SER (2021). 
39 NOS nieuws (2015). 
40 Harmsen et al. (2019). 
41 Ministerie van Volksgezondheid, Welzijn en Sport, KNVB, Eredivisie, Keukenkampioendivisie (2020). 
42 ANP/Het Parool (2019). 
43 De commissie is genoemd naar Humphrey Mijnals (1930-2019), de eerste voetballer van Surinaamse afkomst die in 
het Nederlands elftal speelde. Hij kwam driemaal uit voor Oranje. Na zijn loopbaan als speler, werd hij trainer van 
de Utrechtse club Faja Lobi. Mijnals kreeg in 2000 de eretitel Surinaams voetballer van de eeuw. In 2008 ontving hij 
de Sportpenning van de gemeente Utrecht. KNVB (2019).
44 Misset (2020). 
45 Ministerie van Volksgezondheid, Welzijn en Sport (2018). 
46 RADAR (2021b).
