6.2 Wetenschappelijke adviezen
6.2.1 Bijdrage van wetenschappers
In het algemeen wordt in wetenschappelijke kring erkend dat de slavernij een mensonterend 
systeem was, dat gedurende 250 jaar veel pijn en leed heeft veroorzaakt. De fysieke, mentale, 
en economische schade voor de tot slaaf gemaakte mensen en hun nazaten, was in alle 
delen van de Atlantische wereld enorm. De wetenschappers die door het adviescollege zijn 
geraadpleegd, zijn het er ook over eens dat de gevolgen van dit systeem tot op de dag van 
vandaag voelbaar zijn en negatieve effecten hebben op mensen. 
De afschaffing van de slavernij wordt herdacht in de gemeenschappen van nazaten, en in de 
afgelopen dertig jaar ook steeds meer daarbuiten. Dat gebeurt op verschillende manieren. 
Zo zijn er verschillende herdenkingsdagen: in Suriname is 1 juli een nationale herdenkingsdag; 
voor de Surinaamse Marrons is 10 oktober belangrijk omdat deze dag het ondertekenen 
van het vredesverdrag tussen de Ndyuka en de Sociëteit van Suriname in 1760 markeert; 
op Curaçao wordt op 17 augustus herdacht dat Tula in het jaar 1795 in opstand kwam. In 
Nederland vormt vooral 1 juli een centraal herdenkingsmoment, hoewel in kleinere kring ook 
17 augustus en 10 oktober herdacht worden. 
De door ons geraadpleegde wetenschappers zijn het er in hun adviezen over eens dat 
erkenning van dit verleden door de Nederlandse overheid noodzakelijk is en een belangrijke 
bijdrage kan zijn voor het ‘genezen’ van een gewelddadige en mensonterende geschiedenis. 
Juridisch gezien zijn er geen bezwaren met betrekking tot het hogere geschreven recht en 
de algemene rechtsbeginselen. Ook civiel- en strafrechtelijk zijn er geen bezwaren tegen 
erkenning per wet.
De wetenschappelijke deskundigen constateren echter dat erkenning alleen niet voldoende 
is: ‘Een erkenning die zich beperkt tot het plakken van een algemeen etiket van strafbaarheid 
op slavenhandel en slavernij die zich meer dan 150 jaar geleden hebben afgespeeld, is in de 
53
kern een abstracte en vrijblijvende uitspraak’.
Erkenning moet gepaard gaan met het nemen van verantwoordelijkheid, en dit houdt in 
dat er formeel excuses moeten worden aangeboden. De wetenschappelijke deskundigen 
hebben zich daarbij op ons verzoek ook over de vraag gebogen of een huidige regering ex-
cuses kan aanbieden voor het handelen van eerdere regeringen. Zij constateren dat dit in 
het verleden vaker is gebeurd, bijvoorbeeld voor de rol van de Nederlandse overheid bij de 
Holocaust (minister-president Rutte in 2020), de ontsporingen in Indonesië na de onafhan-
kelijkheidsverklaring (bij monde van Koning Willem-Alexander in 2020) en meer recent voor 
54
de toeslagenaffaire. De afgelopen jaren lijkt het aantal door de overheid gemaakte excuses 
zelfs toegenomen te zijn. De wetenschappers concluderen dat er ‘geen staatsrechtelijke be-
zwaren bestaan tegen betekenisvolle excuses voor het slavernijverleden. Op basis van een in 
de staatsrechtdoctrine verdedigde, en door de staatsrechtspraktijk geschraagde, opvatting 
53 Bijdrage Van Rijn, Rijpkema & Thodé, zie bijlage 4.
54 Ibidem.
