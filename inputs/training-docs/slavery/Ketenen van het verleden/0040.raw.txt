de bijzondere verantwoordelijkheid van de staat aan. Zonder deze kwalificaties zou erkenning 
gratuit zijn.
Erkenning is mogelijk op verschillende manieren. Zowel de regering, als de wetgever kan het 
slavernijverleden erkennen. In onze visie moet erkenning bij wet geregeld worden. Op zijn 
minst moet dit een Nederlandse wet zijn, maar bij voorkeur een rijkswet, hoewel dit laatste 
geen belemmering moet vormen om tot wetgeving over te gaan.
Deze wet moet ook het werk erkennen dat door vele generaties nazaten van totslaafgemaak-
ten verricht is in het kader van geschiedschrijving, emancipatie en het agenderen van de 
doorwerking van het slavernijverleden. De wet moet een einde maken aan hun marginale po-
sitie in het collectieve geheugen.
Erkenning is een belangrijke stap voor Nederland als geheel. Aan de ene kant geeft erkenning 
genoegdoening aan degenen die onder de slavernij hebben geleden, en aan de andere kant 
bevordert het een kritische kijk op de Nederlandse geschiedenis in bredere zin. Geschiedenis 
hoeft niet glorieus te zijn om je ermee te kunnen identificeren. Identificatie met de Neder -
landse geschiedenis – en daarmee Nederlands burgerschap – kan juist ook voortkomen uit 
een kritische omgang met het eigen verleden. Andere landen zoals Duitsland en Zuid-Afrika 
laten zien dat dit mogelijk is. Een wet alleen kan dit niet afdwingen. Er is een verandering in de 
bredere herdenkingscultuur voor nodig. Toch schept een wet een duidelijk standpunt en refe-
rentiekader, en maakt die de noodzaak tot verandering expliciet. 
7.2 Excuses
Het adviescollege volgt de visie van alle betrokken wetenschappers, evenals die van de deel-
nemers aan de dialogen, dat erkenning gepaard moet gaan met excuses. Excuses helpen bij 
de heling van historisch leed, maar vooral zijn excuses gericht op het bouwen aan een geza-
menlijke toekomst. Het gaat er hierbij niet om individuele personen aan te wijzen als schul-
digen, maar om het erkennen van het door de slavernij toegevoegde leed, en het nemen van 
verantwoordelijkheid met zicht op een toekomstige verhouding. Excuses worden dus niet 
verwacht van individuen, maar van de staat.
Daarbij is belangrijk dat excuses oprecht zijn en voortkomen uit een daadwerkelijk besef van 
de betekenis en reikwijdte van het slavernijverleden voor het heden, zowel voor nazaten van 
totslaafgemaakten als voor nazaten van slavenhouders. Spijtbetuiging (berouw) getuigt van 
een grondig besef van wat is en nog steeds wordt aangedaan, besef van de gevolgen tot op 
66
heden en van de morele verplichting van herstel en vergoeding of genoegdoening. Con-
creet betekent besef dat er excuses gemaakt moeten worden door het hoogste orgaan, dat 
wil zeggen premier, koning, en parlement. 
66 Essed verwijst in haar bijdrage naar Marrus 2007:87, zie bijlage 4.
40
