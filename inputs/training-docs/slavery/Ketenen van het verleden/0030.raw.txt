is niet alleen belangrijk voor de mensen van kleur, maar ook voor de witte mensen uit onze 
samenleving. Het is belangrijk dat je weet waar mensen vandaan komen.’ 
In veel van de gesprekken werd de rol van sociale media in het vergaren van kennis bena-
drukt. Voor veel jongeren is het gebruikelijk om kennis op te doen via sociale media, en som-
mige waren enthousiast over de mogelijkheden die dit biedt: ‘we moeten filmpjes delen’. Aan 
de andere kant waren er ook meer kritische geluiden; de sociale media werden ook gezien 
als een broedplaats voor racisme: ‘Om racisme de wereld uit te halen moet je je richten op 
sociale media. Mensen zitten nu veel thuis tijdens de lockdown, brengen veel tijd online door. 
Er is een overload aan informatie’. De ervaring van sommige jongeren, zeker op sociale media, 
was dan ook dat je ‘meer gepest’ wordt als je over je verleden praat. Ook vonden jongeren de 
manier waarop je over het slavernijverleden praat belangrijk: ‘Het slavernijverleden is niet het 
enige verleden van mensen met Afrikaanse roots. En slavernijverleden bestaat ook uit verha-
len over moed, veerkracht, verzet, niet alleen verhalen over gruwelen’.
Uit sommige dialogen met jongeren bleek ook onzekerheid over het verleden: ‘wat moet ik 
met al die informatie?’. Jongeren worstelen soms met de vraag hoe zij zich moeten verhou-
den tot het verleden en tot hun leeftijdsgenoten die op een andere manier met geschiedenis 
omgaan. In feite vragen leerlingen hier om sturing en leiderschap vanuit hun leerkrachten.
30
