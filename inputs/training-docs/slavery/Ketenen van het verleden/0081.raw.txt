de onthouding van een dergelijk oordeel, langs de lijnen van Sommers betoog, in zichzelf een 
vorm van politiek bedrijven kan zijn, zo betoogt Simon, onder verwijzing naar de hierboven 
32
genoemde excuus-weigering van Rutte in Zomergasten van 2016. 
 
Domeinvermenging 
De tweede overweging is dat uit het huidige kabinetsstandpunt, althans in de formulering 
van minister-president Rutte, ook een vermenging van domeinen spreekt. Rutte zegt dat hij 
er ‘als historicus’ moeite mee heeft. Hier wordt een historische benadering die een bepaalde 
distantie voorschrijft bij de bestudering van het verleden (ter voorkoming van 
33
‘presentisme’), vermengd met het als bewindspersoon moreel (kunnen en mogen) 
oordelen over het verleden. Rutte zegt: ‘Wie ben ik om nu de morele vinger te heffen naar 
34
voorgangers als Schimmelpenninck of Thorbecke?’ Het antwoord daarop is dat je nu, als 
minister-president (en Nederlandse overheid), heel wel kunt stellen dat Thorbecke met zijn 
werk aan de Grondwet(sherziening) van 1848 de basis heeft gelegd voor onze Nederlandse 
35
democratie en vrijheidsrechten, maar dat diezelfde Thorbecke tegelijkertijd niet direct 
genegen was die vrijheden ook te verlenen aan tot slaaf gemaakten en ‘weinig interesse 
voor de emancipatie van de slaven in de Caribische koloniën’ had – hoewel zijn tweede 
36
kabinet de slavernij uiteindelijk wel afschafte in 1862 (met ingang van 1863).  
 
Dat die twee zaken naast elkaar kunnen bestaan laat bijvoorbeeld rechtsfilosoof Ronald 
Dworkin zien ten aanzien van de Amerikaanse constitutie – een document met een haast 
sacrale status, die afstraalt op de ‘Thorbeckes’ ervan, de ‘framers’. De ‘framers’ hebben in 
het veertiende amendement bij die constitutie een belangrijk funderend principe voor de 
                                                        
32
 Zo ook, ten aanzien van wetgeving over geschiedenis: Eric Heinze, ‘Epilogue: Beyond ‘Memory Laws’: 
Towards a General Theory of Law and Historical Discourse’, p. 413-434 (420), in: Uladzislau Belavusau en 
Aleksandra Gliszczyńska-Grabias (red.), Law and Memory: Towards Legal Governance of History, Cambridge: 
Cambridge University Press 2017: ‘We would err if, failing to see prescription and proscription, we saw no law 
at all. Not to legislate is also to legislate. Legal power acts through law’s proce edings but also through law’s 
abstentions.’ 
33
 Zie bijvoorbeeld, in een onderzoek naar historische contextualisering in het geschiedenisonderwijs, waarin 
‘presentisme’ beschreven wordt als ‘the bias by which people assume that the same goals, intentions, 
attitudes, and beliefs existed in the past as they exist today’ (Timothy Huijgen, Balancing between the present 
and the past: Promoting students ability to perform historical contextualization (diss. Universiteit Groningen), 
2018, p. 30), zie voor de verwante discussie over de Amerikaanse ‘presentistische’ school binnen de 
geschiedwetenschap: Frank Ankersmit, Denken over geschiedenis: Een overzicht van moderne 
geschiedfilosofische opvattingen, Groningen: Wolters-Noordhoff 1984, p. 274. 
34
 Overigens gaat het niet eens enkel om een oordeel vanuit het nu, want ook ten tijde van de slavernij is er 
altijd verzet en kritiek geweest, ook ten aanzien van de Nederlandse slavernijpraktijk, zie Van Stipriaan 2020, p. 
376 over ‘het veelgehoorde argument dat slavernij toen niet met de maten van nu moet worden gemeten’; 
daarnaast zijn er serieuze kanttekeningen te plaatsen bij het verwante argument dat het ten tijde van de 
slavernij legaal (d.w.z. juridisch in orde) was, zie Richard Croucher & Didier Michel, ‘“Legal at the Time”?: 
Companies, Governments and Reparations for Mauritian Slavery’, Journal of African Law 2014 vol. 58 nr. 1, p. 
89-108 (met specifieke aandacht voor Nederland, weliswaar niet in de tijd van Thorbecke en 
Schimmelpenninck, maar van de VOC op p. 95-96 en 106). 
35
 Voor een genuanceerd oordeel over de bijdrage van Thorbecke: J.Th. J. van den Berg en J.J. Vis, De eerste 
honderdvijftig jaar: parlementaire geschiedenis van Nederland, Amsterdam: Bert Bakker 2013, p. 333-346; Wim 
Voermans, Het verhaal van de Grondwet: Zoeken naar wij, Amsterdam: Prometheus 2019, p. 179-180: ‘Het zijn 
met name deze rechten [(politieke) vrijheidsrechten] waardoor de Nederlandse Grondwet van 1848 zeker als 
een voorbeeld van de liberale grondwetten van die tijd kan worden gerekend.’ 
36
 Gert Oostindie en Karwan Fatah-Black, Sporen van de slavernij in Leiden, Leiden: Leiden University Press 2017, 
p. 61; over de afschaffing, zie ook: Van den Berg en Vis 2013, p. 393. 
 10
