Los daarvan is principieel de vraag, of een zo belangrijke beslissing als het verstrekken van 
schadevergoeding vanwege het slavernijverleden aan de rechter zou moeten worden 
overgelaten. Als uit de uitspraken inzake de weduwen van Rawagede en Zuid-Sulawesi iets 
blijkt, dan is dat het ontbreken van een heldere lijn over hoe moet worden omgegaan met 
de ontvankelijkheid van claims vanwege vroeger onrecht. De rechter benaderde de kwestie 
volstrekt casuïstisch. De bovenstaande conclusie ten aanzien van civielrechtelijke 
aansprakelijkheid blijft daarmee een taxatie. Er is geen harde garantie dat in het geval van 
een claim vanwege het slavernijverleden een rechter het criterium van een nog in leven 
zijnde nabestaande niet zou doorbreken. De kwestie is wat betreft het slavernijverleden 
naar onze mening te groot om de uitkomsten van een casuïstische benadering met zoveel 
onzekere factoren te laten afhangen. De wetgever zelf zou een duidelijke keuze moeten 
89
maken. Wanneer de wetgever elke verwachting wil uitsluiten, verdient het daarom 
aanbeveling om in de wet over de afwezigheid van aansprakelijkheid geen enkel misverstand 
te laten bestaan. Wanneer de wetgever van opvatting is dat voor het slavernijverleden juist 
alsnog civielrechtelijke aansprakelijkheid moet worden aanvaard, dan moet dit evenzeer 
duidelijk in de wet worden uitgesproken. 
 
Het afwijzen van civielrechtelijke aansprakelijkheid betekent overigens niet dat geen 
financiële c.q. materiële verantwoordelijkheid (middels herstel) kan worden aanvaard. 
Daarop wordt in § 3.4 ingegaan. 
 
3.3  Stap 2: excuses 
  
Noodzaak 
Voorgaande eerste inventarisatie leidt al snel tot de vraag of een enkele erkenning van de 
e
slavenhandel en slavernij tussen begin 17 eeuw en 1863 als misdrijven tegen de 
menselijkheid iets toevoegt of oplost. Een erkenning die zich beperkt tot het plakken van 
een algemeen etiket van strafbaarheid op slavenhandel en slavernij die zich meer dan 150 
jaar geleden hebben afgespeeld, is in de kern een abstracte en vrijblijvende uitspraak. Dit 
doet de vraag rijzen welk doel met een erkenningswet moet worden beoogd.  
 
Wanneer het doel is om morele verantwoordelijkheid te nemen, zou naar onze mening aan 
de objectieve erkenning een subjectieve dimensie moeten worden toegevoegd. Dit kan door 
niet uitsluitend een objectieve strafrechtelijke kwalificatie aan slavenhandel en slavernij te 
geven maar tevens het subjectieve leed te erkennen dat als gevolg van de als zodanig 
geïdentificeerde misdrijven tegen de menselijkheid is ontstaan en daarvoor excuses aan te 
bieden.  
 
Eerder hebben wij opgemerkt dat het maken van excuses in Nederland geen onbekend 
fenomeen is, integendeel. Gezien het gemak waarmee in de Nederlandse politiek excuses 
worden gemaakt is er geen overtuigende reden om uitgerekend het slavernijverleden van 
excuses uit te zonderen. Het Nederlandse slavernijverleden legt een grote druk op onze 
samenleving. Er is sprake geweest van een ruim 250-jarige periode waarin zeer grote 
aantallen mensen onder meer vanwege enkel hun herkomst, etniciteit en huidskleur 
uitzonderlijk onrecht werd aangedaan. Vele achtereenvolgende generaties werden hun 
                                                        
89
 Zie ook: Marc Loth, ‘How does Tort Law deal with Historical Injustice? On Slavery Reparations, Post -Colonial 
Redress, and the Legitimations of Tort Law’, Journal of European Tort Law 2020, p. 181-207 (206). 
 34
