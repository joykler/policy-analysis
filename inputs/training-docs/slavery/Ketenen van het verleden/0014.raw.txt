Voor jongeren heeft het adviescollege 21 dialooglessen georganiseerd, in vijftien groepen. De 
leerlingen waren afkomstig uit uiteenlopende onderwijsniveaus: primair onderwijs, voortgezet 
onderwijs, middelbaar beroepsonderwijs, hoger beroepsonderwijs en universitair onderwijs. 
Aanvullend vonden er acht online slotdialogen plaats tussen leerlingen en deskundigen. 
Het burgerpanel is opgezet in de vorm van een online community met 55 deelnemers die 
een afspiegeling vormen van de Nederlandse samenleving. De helft van dit panel bestond 
uit personen van Surinaamse en Antilliaanse afkomst. Het burgerpanel was beschikbaar 
gedurende een periode van acht weken en is ingezet voor verschillende onderzoeken, 
opdrachten en peilingen. De panelleden stonden in contact met de dialoogtafels: uitkomsten 
van de dialogen en de bevindingen van deelnemers aan de dialoogtafels werden voorgelegd 
en bediscussieerd in de online community. 
Een brede publiekscampagne had als doel de dialoog te verdiepen en te verbreden met 
behulp van online middelen. In de campagne werden inwoners van Nederland uitgenodigd 
om mee te doen aan de publieke dialogen en zich via sociale media publiekelijk uit te spreken 
tegen racisme. Door een pledge te ondertekenen zegden betrokkenen toe om actief bij te 
dragen aan de erkenning en verwerking van het slavernijverleden, bijvoorbeeld door zich uit 
te spreken tegen racisme in de eigen omgeving. Op de website ikzeteenstap.nl kregen de 
ondertekenaars de ruimte om hun eigen actie onder de aandacht te brengen. Tot dusverre 
hebben 2.203 mensen de pledge ondertekend.
Het resultaat van de dialogen wordt beschreven in paragraaf 6.1.
4.4 Wetenschappelijke inbreng
Op wetenschappelijk gebied zijn er de afgelopen jaren tal van onderzoeken uitgevoerd 
naar het Nederlandse slavernijverleden. Bij de uitvoering van onze opdracht heeft het 
adviescollege gebruikgemaakt van diverse publicaties. Tevens is een aantal wetenschappers 
om advies gevraagd over het publiekelijk uitspreken van excuses door de Nederlandse 
 5
regering, de juridische mogelijkheden, en de wenselijkheid van wetgeving. In het bijzonder is 
 
advies gevraagd over de uitvoering van de motie-Nicolaï.
In paragraaf 6.2 wordt de inhoud van de adviezen besproken.
5 Het adviescollege heeft advies gevraagd aan het T.M.C. Asser Instituut; mr. dr. Bastiaan Rijpkema, prof. dr. Arjen van 
Rijn & mr. dr. Glenn Thodé; prof. dr. Philomena Essed; dr. Rose-Mary Allen & prof. dr. Alex van Stipriaan; prof. dr. ir. 
Gilbert Cijntje; drs. Disrael Orphelin; en dr. Francio Guadeloupe. Hun bijdragen zijn integraal opgenomen in bijlage 4.
