Monumenten en musea 
 
Om dezelfde reden als er herdenkingsdagen zijn, zijn er monumenten. Mensen die zich 
betrokken voelen bij een bepaalde geschiedenis of gebeurtenis hebben een plek nodig waar ze 
samen kunnen herdenken, waar ze samen een gebaar kunnen maken, waar ze samen emoties 
kunnen tonen. Monumenten zijn zo’n plek, met als nadeel dat ze vaak maar een enkele keer 
per jaar ook echt als zodanig zichtbaar zijn. Voor de rest van het jaar lopen de meeste mensen 
er gedachteloos aan voorbij. Ook musea kunnen echter zo’n plek zijn, misschien iets meer in 
educatieve zin, maar wel permanent toegankelijk en actief, waar je kunt zien en voelen en 
horen wat en hoe de geschiedenis was, maar ook als plek van dialoog & discussie, en van 
herdenking. Op dit moment is het museum voor African American Geschiedenis en Cultuur 
(NMAAHC) in Washington zo’n plek (zie verderop). De volgende moet, wat mij betreft, het 
Trans-Atlantisch Slavernijmuseum in Amsterdam gaan worden. 
 Spanje en Portugal, ooit de grootste slavenhoudende naties, hebben vrijwel niets op 
het vlak van hun slavernijverleden: geen afschaffings- of herdenkingsdag, geen monument en 
84
slechts één klein museum in een havenstadje. Verder helemaal niets. En ook in het gebied 
van de Indische Oceaan is er weinig te vinden. Alleen op het eiland Mauritius is nu besloten 
tot een slavernijmuseum in een voormalig militair hospitaal, dat over enige tijd moet openen. 
Eerder was daar al een museum geopend, Aapravasi Ghat, dat de geschiedenis van de 
Aziatische contractarbeiders herdenkt in het voormalige depot, waarin zij werden gestopt toen 
zij daar aankwamen als vervangers van de vrijgemaakte slaven. In de Atlantische wereld is 
het een heel ander verhaal. Net als er herdenkingsdagen zijn worden er in alle betreffende 
landen musea, of in ieder geval museumafdelingen aangetroffen die gewijd zijn aan hun 
nationale of lokale slavernijverleden. Vaak zijn er ook monumenten te vinden. Maar de 
onderlinge verschillen zijn aanzienlijk. 
 Het belangrijkste onderscheid in slavernijmusea in de wereld is dat tussen musea in 
landen waar de slavernij zich ter plaatse heeft afgespeeld enerzijds en anderzijds in landen 
waar het werd georganiseerd, maar waar het ver daarvandaan werd uitgevoerd. In 
slavernijlanden kan vaak al heel lang de plaats delict worden bezocht in de vorm van oude 
plantages of landhuizen. Alleen is het verhaal dat daar werd en vaak nog wordt verteld vaak 
het verhaal van de levensstijl van de slavenmakers, niet van de slaafgemaakten. Nieuwere 
e
musea, vrijwel allemaal van na 1970 en de meeste zelfs pas van de 21 eeuw, van Brazilië tot 
de VS en van Nigeria tot Frankrijk op plaatsen delict (slavenfort of koopmanshuis) komt het 
verhaal van de slaafgemaakten wel aan bod, maar er zijn wel grote verschillen tussen de 
slavernijlocatie-landen en de slavernijorganisatie-landen. In de eerste, zijn de nazaten van de 
slaafgemaakten altijd aanwezig geweest en is het daarom meer vanzelfsprekend dat er een 
slavernijverleden was en dat dat op een of andere manier tot de nationale geschiedenis 
behoort. In de organisatielanden moet zelfs dat veelal eerst nog worden uitgelegd en als eigen 
geschiedenis wordt het veelal niet ervaren. 
 Pas door de diaspora van nazaten van slaafgemaakten, vanaf de jaren 1960 in de 
voormalige koloniale metropolen, is het thema in huis gekomen. Dat heeft in sommige landen 
 
84
 Het Slavenmarkt Museum (Mercado de Escravos) in Lagos, Zuid-Portugal. 
27
