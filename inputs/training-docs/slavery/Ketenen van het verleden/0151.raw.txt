slavernij nog heel lang op subtiele wijze blijven voorbestaan en is door hem aangewezen als 
3
een van de voornaamste oorzaken van de arbeidersopstand van 30 mei 1969. Deze voor die 
tijd nieuwe inzichten zijn deels ook aanwezig in het baanbrekende proefschrift (1958) van de 
4
Nederlandse socioloog Harmannus ‘Harry’ Hoetink. Deze auteur bekeek de sociale structuur 
van Curaçao tijdens de slavernijperiode en hoe kleur, ras en etnische afkomst, de sociale 
positie van mensen in de slavenmaatschappij bepaalden. Hoetink maakte hiervoor gebruik van 
de 5
19 eeuwse reisverslagen , alsook door derden verzameld, op schrift vastgelegd materiaal 
6   
over folklore.
 
Baanbrekend is ook de studie van Nolda C. Römer-Kenepa (1980), die als eerste aandacht 
besteedde aan vrouwen in slavernij. Zij verschaft op die manier inzicht in een verwaarloosde 
groep in de geschiedschrijving. Römer-Kenepa beschrijft de sociale positie van zowel witte 
als zwarte vrouwen in de slavenmaatschappij en ook hoe de stratificatie onder vrouwen was. 
Zij beschrijft de dubbele uitbuiting van de tot slaaf gemaakte vrouwen in termen van geslacht 
7
en kleur. Een ander verwaarloosd thema is de geschiedenis van slavenkinderen. Kinderen die 
opgroeiden in de slavenperiode hebben aandacht gekregen in een artikel gepubliceerd in de 
bundel Kind aan de ketting. Opgroeien in slavernij, toen en nu, uitgegeven door het Nationaal 
8
Instituut Nederlands Slavernijverleden en Erfenis (NiNsee). 
 
Het boek Antilliaans verhaal: Geschiedenis van Aruba, Bonaire, Curaçao, Saba, St. Eustatius 
en St. Maarten, dat is uitgegeven door Luis H. Daal en Ted Schouten, heeft in 1988 als basis 
gediend voor een documentaire met dezelfde titel, waarin ook slavenverhalen van de 
verschillende eilanden zijn verwerkt. 
 
Het artikel ‘Social Repercussions of Slavery as Evident in African-Curaçaoan Houses’ 
(1997), van de archeoloog Jay Haviser, publiceert de resultaten van opgravingen in het gebied 
rondom een plantage in het westelijk deel van Curaçao. Aan de hand van de bouwstijlen van 
de slavenhutten en gevonden voorwerpen, reconstrueerde hij de oude levensstijl op dat 
specifieke deel van het eiland. Zijn artikel ‘Identifying a Post-Emancipation (1863-1940) 
African-Curaçaoan Material Culture Assemblage’ is inventaris van artefacten van personen 
9
van voornamelijk Afrikaanse komaf op Curaçao (Haviser 1999: 221- 263). 
 
De Curaçaose slavenopstand van 1795 is een van de thema’s die lokaal het meest beschreven 
is. Deze opstand voor vrijheid werd aangevoerd door Tula, Bazjan Karpata, Pedro Wacao en 
andere tot slaafgemaakten. Er zijn hierover verschillende boeken gepubliceerd. In 1961 
 
3
 A.F. Paula; René Antonio Rmeö r 30 Mei 1969. Rapport van de Commissie tot onderzoek van de achtergronden 
en oorzaken van de onlusten welke op 30 mei 1969 op Curaçao hebben plaatsgehad. [Voorz. A.F. Paula en René 
Antonio Römer] Willemstad, 1970. 
4
 Hoetink, Harry. 1958.Het patroon van de oude Curaçaose samenleving. Een sociologische studie. Assen, 
Netherlands: Van Gorcum. [Reprinted in 1987, Amsterdam, Netherlands: Emmering. 
5
 Zie Teenstra, M.D., De Nederlandsche West-indische eilanden, Amsterdam, 1836, Brusse A.T., Curaçao en 
zijne bewoners, Curaçao, 1882 en Bosch, G.B., Reizen in West-Indien en door een gedeelte van Zuid- en Noord 
America, Utrecht, 1829. 
6
 Zie Van Meeteren, N., Volkskunde van Curaçao, Willemstad, 1947; De Pool y Danies, J., Del Curaçao que se 
va, Santiago de Chile, 1935. 
7
 Römer-Kenepa, Nolda. 1980. Vrouwenleven op Curaçao. Laat achttiende eeuw en vroeg negentiende eeuw. 
Amsterdam, Netherlands: s.n. [Master’s thesis, Free University of Amsterdam]. 
8
  Rose Mary Allen.2011 Geef het kind geen naam voordat het geboren, in: Aspha Bijnaar (red), Opgroeien in 
slavernij, in heden en verleden. 
9
 Haviser, J. 1999.‘Identifying a Post-Emancipation (1863-1940) African-Curaçaoan Material Culture 
Assemblage’, in: Jay Haviser (ed.), African Sites Archaeology in the Caribbean, 221-263. Princeton (NJ), USA: 
Markus Wiener; Kingston, Jamaica: Ian Randle Publishers. 
3
