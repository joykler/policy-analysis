debet aan het gevoel dat het slavernijverleden wordt weggestopt is de massale opkomst van 
enkele sterk nationalistische politieke partijen, die er geen woord aan willen vuilmaken, die 
aandacht voor het koloniale en slavernijverleden van Nederland linkse onderwerpen vinden en 
65
uitingen van een in hun ogen verwerpelijk soort weg-met-ons denken.  
De vraag is dus hoe die paradox kan worden verklaard tussen enerzijds veel ontwikkelingen 
en activiteiten en anderzijds het gevoel dat er niets verandert en het slavernijverleden wordt 
weggestopt. 
 
Kennisniveau van het slavernijverleden 
 
66
Bovenstaande paradox geeft in ieder geval aan –en meerdere onderzoeken bevestigen dat – 
dat er een grote kloof is tussen het onderzoek en het grote publiek, dus dat er nog een hele 
grote slag gemaakt moet worden in de ‘vertaling’ en verspreiding van alle onderzoek naar de 
rest van de samenleving. Ook is duidelijk dat de inhoud, kwaliteit en kwantiteit van datgene 
dat op dit gebied wel al gebeurt, zoals in de geschiedenismethoden en de lessen op school, 
nog enorm kan worden verbeterd. En dat geldt ook voor bijvoorbeeld de pabo’s. In een van de 
onderzoeken vertelde een pabo docent dat de aandacht voor het slavernijverleden marginaal 
was, niet meer dan één les. Maar daarbij moet wel worden bedacht dat die pabo-studenten in 
totaal maar veertien lessen geschiedenis krijgen. Dan kun je wel heel erg weinig en is 
geschiedenis in zijn totaliteit een bedroevend ondergeschoven kindje. Bij de hbo 
lerarenopleiding is dat wel wat positiever, maar niet gekwantificeerd. Wel wordt in het meest 
recente onderzoek (Van der Wel et al 2019) omschreven wat ze daar in ieder geval moeten 
weten: 
• Wat is de trans-Atlantische slavenhandel; 
• Wat is de oorsprong daarvan; 
• Wat is de omvang ervan; 
• Wat zijn de gevolgen, onder meer voor de mensen die tot slaaf zijn gemaakt; 
• De economische context; 
• De humanitaire gevolgen; 
• Het protest tegen slavernij; 
• De afschaffing; 
 
65
 Dat beeld is ook niet geheel ten onrechte, want in het recente onderzoek naar steun voor excuses voor het 
slavernijverleden blijkt dat op de vraag naar de ernst van dat verleden 86 % van de Groen Links-stemmers dit 
ernstig of heel ernstig vindt en maar 22 % van de PVV stemmers en bij het belang van excuses ligt dat op 70 % 
en respectievelijk 8 %. (Rapport. Excuses voor het Nederlandse slavernijverleden? Een representatief onderzoek 
onder de Nederlandse bevolking (18+) naar hoe men aankijkt tegen de het aanbieden van excuses voor de 
slavernij. In opdracht van Trouw) [https://www.ioresearch.nl/actueel/nederlanders-voelen-weinig-voor-excuses-
slavernijverleden/]. 
66
 Ineke Mok, ‘Juf, was dat écht zo?’ Lessen over slavernij in het Amsterdamse voortgezet onderwijs (2011)[ 
http://www.cultuursporen.nl/webcontent/wp-content/uploads/2016/06/DMO-Educatie-Slavernij-Mok-
Cultuursporen-290411.pdf ]; SLO, Het slavernijverleden in onderwijs en museum; aanbevelingen voor de 
actualisering van het educatieve aanbod (2018) 
[https://www.google.com/search?q=SLO%2C+Het+slavernijverleden+in+onderwijs&oq=SLO%2C+Het+slaver
nijverleden+in+onderwijs+&aqs=chrome..69i57j33i160l2.1190j0j15&sourceid=chrome&ie=UTF-8];  Jaco van 
der Wel, Annemieke Mack, Kees van Bergen, Lessen over slavernijverleden in het Amsterdamse onderwijs. 
Amsterdam, Regioplan (2019) [https://www.regioplan.nl/wp-content/uploads/2019/07/18083-
LesprogrammaSlavernijverleden-Regioplan.pdf] . 
17
