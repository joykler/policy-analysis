bijlage 4c
 
geluidsopnamen, inclusief Bonairiaanse orale tradities. Dit project is een initiatief geweest 
van  Fundashon Históriko Kultural Boneriano (FUHIKUBO), Fundashon Plataforma Kultural 
en Erfgoedcentrum DiEP met medewerking van het Nationaal Archief in Den Haag en het 
Instituut voor Beeld en Geluid in Hilversum. 
 
In 1981 verzamelde Menno Sypkens Smit, een Nederlandse socioloog, verhalen, 
overtuigingen, liedjes, persoonlijke herinneringen, spreekwoorden en andere informatie die 
mondeling van generatie op generatie op Sint Maarten werden doorgegeven. Hij publiceerde 
deze in zijn Rapport ter voorlopige afsluiting van het cultureel antropologisch onderzoek op 
Sint Maarten, NA. Hij wist hierbij o.a. liederen uit de slaventijd vast te leggen, zoals ‘Obbey 
ben’a here’m long time / Bukkra hide m’long time’, waarin de tot slaafgemaakten zongen 
over hoe de Nederlanders de sinds 1848 bestaande vrijheid op het Franse deel van het eiland 
37
tevergeefs probeerden te verbergen. 
 
Op Sint Eustatius interviewde Vivian Graham, een Amerikaanse journaliste die zich na haar 
pensioen op het eiland had gevestigd, in de jaren zeventig van de vorige eeuw oudere burgers 
over hun leven en dat van hun voorouders. Enkele van deze verzamelde levensverhalen laten 
ook zien hoe mensen de herinneringen over slavernij levend hebben gehouden. Dit materiaal 
is nu het bezit van de Stichting Historisch Sint Eustatius. Het boek Statia Silhouettes, 
gepubliceerd in 1999, bevat een verzameling van 22 levensgeschiedenissen die gebaseerd zijn 
op de interviews die in de zomermaanden van 1985-1987 zijn afgenomen door Julia Crane, 
38
destijds antropoloog verbonden aan de Universiteit van North Carolina (USA). 
 
In zijn Tales from My Grandmother’s Pipe: Saban Lore (1983) publiceerde Will Johnson 
verhalen van zijn grootmoeder zoals hij zich deze herinnerde. Het boek bevat tevens gegevens 
over de slavernij op Saba. Julia Crane, die levensverhalen op Sint Eustatius heeft verzameld, 
39
deed dat eerder ook al op Saba, wat resulteerde in Saban Silhouettes (1987). 
 
Op Aruba verzamelden de heren Hubert Lio Booi en Ito Tromp in de jaren zestig en zeventig 
van de vorige eeuw de mondelinge geschiedenis van de  Arubaanse bevolking.  Volgens Luc 
Alofs betreft dit voornamelijk van de Mestizo (inheemse) Arubaanse bevolking. Hun 
verzameling wordt bewaard in de Nationale Bibliotheek van Aruba onder de naam Collectie 
40
G.F. ‘Ito’ Tromp. Mirto Laclé, werkzaam als literatuurdocent bij het Instituto Pedagogico 
Arubano (IPA), is initiator van het project ‘Compa Nanzi op Aruba’ en relateert deze orale 
41
traditie aan de West-Afrikaanse herkomst. 
 
 
Herdenkingsdagen   
 
Op Curaçao wordt de slavenopstand van 1795 jaarlijks op 17 augustus herdacht. Vanaf 1984 
staat deze dag officieel bekend als de Dia di lucha pa libertat [Dag van de vrijheidsstrijd], 
nadat de Komishon di kordinashon 17 di ougustus heel lang hiervoor heeft gepleit. Deze 
commissie  werd opgevolgd door de Asosashon Promoshon Konsenshi Istóriko. Sinds 1998 
 
37
 https://www.dbnl.org/tekst/rutg014bene01_01/rutg014bene01_01_0004.php 
38
 Crane, Julia G. (ed.). 1999. Statia Silhouettes. New York (NY), USA [etc.]: Vantage Press. 
39
 Crane, Julia G (ed.). 1987. Saba Silhouettes: Life Stories from a Caribbean Island. New York (NY), USA 
[etc.]: Vantage Press. 
40
 
https://www.creativeeuropedesk.nl/sites/default/files/files/UNESCO%20Aruba%20Heritage%20report%20Luc
%20Alofs%20okt08_0.pdf 
41
 Amigoe 18-02-12. 
9
