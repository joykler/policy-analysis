In 2018 deed het televisieprogramma Radar een onderzoek naar personeelsbeleid bij een 
callcenter op grond van een gefingeerd verzoek geen personeel met een bepaalde etnische 
achtergrond te willen aantrekken. Van de benaderde uitzendbureaus gaf 47 procent aan hier 
26
rekening mee te willen houden, 36 procent legde het verzoek naast zich neer. 
In 2019 verrichtte de Inspectie voor Sociale Zaken en Werkgelegenheid een vergelijkbaar 
onderzoek, en ook daarvan was de uitkomst dat een groot deel van de uitzendbureaus bereid 
was om mee te werken aan het verzoek tot uitsluiting van werknemers met een bepaalde 
etnische achtergrond. 
In 2020 publiceerde Panteia een onderzoeksrapport naar discriminatie bij werving en selectie 
van personeel. Daaruit bleek dat mensen met een migratieachtergrond gemiddeld genomen 
58 procent kans hebben op een uitnodiging. Voor mensen zonder een migratieachtergrond 
27
was dat 64 procent. Werkgevers kiezen bij het aannemen van nieuwe werknemers vaker 
voor kandidaten zonder migratie-achtergrond, omdat ze gemiddeld genomen geen positief 
beeld hebben van mensen mét. Als werkgevers in de praktijk ervaring hebben opgedaan met 
werknemers met een migratieachtergrond, zijn zij positiever dan het algemene beeld onder 
werkgevers. Toch neemt bijna een kwart van de werkgevers liever geen werknemers met 
28
een migratieachtergrond aan. Ook Kennisplatform Integratie en Samenleving (KIS) heeft in 
zijn rapport Institutioneel Racisme in Nederland veel aandacht besteed aan racisme op de 
29
arbeidsmarkt.
Uit de Monitor Arbeidsdiscriminatie 2015-2019 blijkt daarnaast dat er sprake is van discrimina-
tie op de werkvloer: ‘Bij meldingen over discriminatie op grond van herkomst op de werkvloer 
30
is er vaak sprake van een vorm van vijandige bejegening.’
Discriminatie op de werkvloer leidt tot een gevoel van onveiligheid. Mensen passen hun ge-
drag aan, ze melden zich ziek of gaan minder hun best doen. Een ander gevolg is dat ze alleen 
nog solliciteren binnen ‘de eigen kring’, waardoor ze hun toekomstige kansen op de arbeids-
31
markt beperken. Het ondermijnt hun vertrouwen in de samenleving en doet afbreuk aan hun 
economische en maatschappelijke participatie.
5.3.2 Onderwijs
In 2001 bracht de Commissie Historische en Maatschappelijke Vorming (commissie-De Rooy) 
het rapport Verleden, heden en toekomst uit, met aanbevelingen voor verbetering van het 
32
geschiedenisonderwijs in Nederland. 
26 AvroTros (2018).
27 Panteia (2020).
28 RADAR (2021).
29 Kennisplatform Integratie & Samenleving. (2021). 
30 van Bon & Fiere (2020). 
31 RADAR (2021a).
32 de Rooy (2001).
