kan namelijk gesteld worden dat de ministeriële verantwoordelijkheid zich niet per se verzet 
tegen dergelijke excuses. Een huidig kabinet kan daarom als opvolger middels excuses de ver-
antwoordelijkheid nemen voor het handelen van de Staat der Nederlanden vanaf haar vesti-
55
ging in 1814.’ Historisch gezien is het aanbieden van excuses zowel in moreel als in geschied-
kundig opzicht een kwestie van consistentie: ‘het is moeilijk vol te houden om enerzijds het 
Plakkaat van Verlatinge uit 1581 expliciet als begin van het huidige Nederland te presenteren, 
maar anderzijds de slavenhandel en slavernij van de 17e en de 18e eeuw niet als iets van Ne-
derland te zien. Voor de slavernij die juridisch toegestaan was tussen 1814 en 1863 ligt het nog 
eenvoudiger: weinigen zullen willen ontkennen dat er een sterke continuïteit bestaat tussen 
56
de Nederlandse staat van de Grondwet van 1814 en de huidige Staat der Nederlanden.’
Uit de wetenschappelijke adviezen blijkt echter ook dat erkenning en excuses ‘complex en 
doorgaans niet zonder risico of controverse’ zijn omdat het gaat om ‘historische en tegen-
57
woordige machtsrelaties tussen nationale eenheden en (delen van) de bevolking’. Met name 
wordt er gewezen op de rol van het Koninkrijk. Moeten excuses komen vanuit de Staat der 
Nederlanden alleen (bij Nederlandse wet), of van de Nederlandse staat als onderdeel van het 
58
Koninkrijk der Nederlanden (in een consensusrijkswet)? Hoe dan ook, excuses moeten ‘op-
recht’ zijn, dat wil zeggen dat zij ‘op zijn minst (enige) voldoening of tevredenheid [moeten] 
bewerkstellingen onder de slachtoffers en nabestaanden, ongeacht of het om morele, psy-
59
chologische, symbolische, culturele, materiële of andere vorm van genoegdoening gaat.’
Erkenning en excuses moeten daarom volgens de wetenschappers gepaard gaan met herstel. 
Hoewel zij aangeven dat er in de afgelopen dertig jaar in Nederland veel gebeurd is op het 
gebied van herdenking en historische canonisering van het slavernijverleden, constateren 
zij ook dat de algemene kennis op het gebied van het Nederlandse slavernijverleden gering 
blijft. Dat geldt voor Nederland als geheel, maar ook voor de gemeenschappen van nazaten, 
waar vaak slechts oppervlakkige, door populaire cultuur (films, sociale media) verkregen ken -
nis bestaat. Wel bestaat er in de gemeenschappen van nazaten een vorm van kennis die via 
culturele uitingen wordt doorgegeven (religie, muziek, literatuur). Als bijzonder aandachtspunt 
noemden de wetenschappers het thema geschiedenis in het lerarenonderwijs: dat ontbreekt 
daar geheel, er is dus ook geen aandacht voor het slavernijverleden.
‘Bijeengenomen lijkt de conclusie gerechtvaardigd dat, ondanks alles wat er de laatste 
decennia is gedaan op het gebied van kennisproductie en verspreiding met betrekking 
tot het Nederlands slavernijverleden, er in feite nog te weinig (collectieve) herinnering aan 
dit verleden is om levend te houden of te borgen. Er zal dus eerst nog veel meer kennis 
en collectief bewustzijn moeten worden geproduceerd over dat verleden. Tegelijk moet 
dat op een dusdanige manier worden gepresenteerd dat Nederland zich daarmee ook 
gaat identificeren in de zin van: dit is onze gezamenlijke, nationale geschiedenis. Als de 
55 Bijdrage Van Rijn, Rijpkema & Thodé, zie bijlage 4.
56 Ibidem.
57 Bijdrage Essed, zie bijlage 4. 
58 Bijdrage Van Rijn, Rijpkema & Thodé, zie bijlage 4.
59 Bijdrage Essed, zie bijlage 4.
