bijlage 1
Nr. 38358
20 juli
2020
STAATSCOURANT
OfficiÃ«le uitgave van het Koninkrijk der Nederlanden sinds 1814.
Regeling van de Minister van Binnenlandse Zaken en Koninkrijksrelaties en 
de Staatssecretaris van Binnenlandse Zaken en Koninkrijksrelaties van 3 juli 
2020, 2020-0000385792, tot instelling van het Adviescollege dialooggroep 
slavernijverleden (Regeling instelling Adviescollege dialooggroep 
slavernijverleden) 
De Minister van Binnenlandse Zaken en Koninkrijksrelaties en de staatssecretaris van Binnenlandse 
Zaken en Koninkrijksrelaties, handelende in overeenstemming met het gevoelen van de ministerraad;
Gelet op artikel 6, eerste lid, van de Kaderwet adviescolleges;
BESLUITEN:
Artikel 1 
In deze regeling wordt verstaan onder:
a. minister: de minister van Binnenlandse Zaken en Koninkrijksrelaties;
b. adviescollege: Adviescollege dialooggroep Slavernijverleden.
Artikel 2 
1. Er is een Adviescollege dialooggroep Slavernijverleden.
2. Het adviescollege heeft tot taak het organiseren van een dialoog over het slavernijverleden en het 
opstellen van een rapport met bevindingen van de dialoog. De dialoog gaat over de doorwerking 
van het slavernijverleden in de hedendaagse samenleving en is gericht op een bredere erkenning 
en inbedding van dit gedeelde verleden.
3. Het adviescollege zal:
a) de onafhankelijkheid en inhoudelijke samenhang van de dialoog waarborgen;
b) gesprekstafels binnen de maatschappelijke sectoren en in het Caribische deel van het 
Koninkrijk organiseren en faciliteren; en
c) een rapport met bevindingen van de dialoog opstellen en aanbieden aan de minister van 
Binnenlandse Zaken en Koninkrijksrelaties.
Artikel 3 
Het adviescollege bestaat uit zes leden.
Artikel 4 
1. Het adviescollege brengt zijn advies uit voor 1 mei 2021 aan de minister van Binnenlandse Zaken 
en Koninkrijksrelaties.
2. Na het uitbrengen van het advies is het adviescollege opgeheven.
Artikel 5 
De archiefbescheiden van het adviescollege worden na zijn opheffing of, zo de omstandigheden 
daartoe eerder aanleiding geven, zoveel eerder, overgebracht naar het archief van het ministerie van 
Binnenlandse Zaken en Koninkrijksrelaties.
Artikel 6 
Deze regeling treedt in werking met ingang van de dag na uitgifte van de Staatscourant waarin zij 
wordt geplaatst en vervalt met ingang van 1 september 2021.
1 Staatscourant 2020 nr. 38358 20 juli 2020
