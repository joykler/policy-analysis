bijlage 4c
 
• Betekenis voor de actualiteit. 
 
Aan de universiteiten is het zeer verschillend wat er over slavernij wordt geleerd door  
(geschiedenis)studenten, afhankelijk van de specialismen van docent-onderzoekers en van het 
programma dat studenten kiezen. Jaarlijks verschijnt een heel aantal BA en MA theses over 
slavernij-gerelateerde onderwerpen, maar er zijn veel grotere aantallen studenten die nooit 
met dit verleden in aanraking komen. Universitaire opleidingen zijn vrij hun eigen 
programma’s in te vullen.  
 Het onderzoek van Van der Wel et al. (2019) toont ook, dat alleen wat Amsterdam 
betreft, vijf procent van de basisschool docenten en elf procent van de docenten in het 
voortgezet onderwijs slavernij-gerelateerde onderwerpen (en seksualiteit, en Midden-Oosten 
politiek en religie) niet meer bespreekt in de klas als gevolg van segregatie binnen het 
onderwijs. Over deze problematiek wordt inmiddels wel veel onderzoek gedaan. Als het 
geschiedenisonderwijs betreft, zoals de slavernij,  wordt vaak gesproken van “gevoelige 
67
geschiedenis” en “handelingsverlegenheid” van de docent. 
 Het lijkt dus niet de goede kant op te gaan. Maar dat wordt tegen gesproken door 
verschillende onderzoeken gedaan in opdracht van het Historisch Nieuwsblad. In het meest 
recente van deze onderzoeken (2020) werd geconcludeerd dat in de zeven meest gebruikte 
geschiedenismethoden de “zwarte bladzijden” kolonialisme (9 %) en slavernij (4 %) veel 
meer aandacht kregen dan de traditionele zwarte bladzijde, de holocaust (2%). In die 
methodes staan bovendien “opdrachten aan leerlingen om na te denken of te discussiëren over 
actuele kwesties, zoals racisme en compensatie voor historisch leed. Deze opdrachten zijn 
68
soms gekoppeld aan de Holocaust, maar vaker aan slavernij en kolonialisme”. Twee jaar 
eerder had hetzelfde populaire geschiedenistijdschrift ook een enquête gehouden waarin onder 
meer gevraagd werd naar datgene in de geschiedenis waar Nederlanders zich het meest voor 
schaamden. Daaruit bleek dat ruim 29 % zich het meest schaamde voor het slavernijverleden, 
gevolgd door de koloniale overheersing van met name Indonesië (ruim 19 %), op grote 
afstand gevolgd door “zwarte bladzijden uit de Tweede Wereldoorlog” (8 %). Maar in het 
algemeen bleek ook 60 % “trots tot zeer trots”  te zijn op het Nederlandse verleden in zijn 
totaliteit.  
 Daar moet echter wel bij aangetekend worden dat een andere conclusie uit de enquête 
was dat de kennis van dat verleden in het algemeen slecht is: “Nederlanders scoren een 
69
onvoldoende voor hun geschiedenistoets”. Dit betekent dat Nederlanders, waarschijnlijk 
meer dan vroeger, door de aandacht die er op alle mogelijke manieren gekomen is voor de 
slavernij, weten dat het heeft bestaan, maar daarna houdt de kennis ook al gauw op.  Het 
 
67
 Zie o.a. G.M. Savenije, & T. Goldberg (2019). Silences in a climate of voicing: Teachers’ perceptions of 
societal and self-silencing regarding sensitive historical issues. In Pedagogy, Culture and Society, 27(1), 39-64, 
Carla van Boxtel, Maria Grever & Stephan Klein (eds.) (2016) , Sensitive pasts; questioning heritage 
education(New York/Oxford: Berghahn); Margalith Kleiwegt, 2werelden \ 2werkelijkheden; hoe ga je daar als 
docent mee om? Rapport i.o.v. het Ministerie van OC&W (2016) 
[https://www.rijksoverheid.nl/documenten/rapporten/2016/02/01/twee-werelden-twee-werkelijkheden-een-
verslag-over-gevoelige-maatschappelijke-kwesties-in-de-school] 
68
 [https://www.historischnieuwsblad.nl/slavernij-en-kolonialisme-prominent-in-schoolboeken/].Kritiek op het 
onderzoek kwam onder meer van de Black Archives [https://www.theblackarchives.nl/blog/slavernij-en-
kolonialisme-prominent-in-schoolboeken-nee-focus-op-inclusie-en-verder-onderzoek-nodig]. 
69
 [https://www.historischnieuwsblad.nl/veel-trots-weinig-kennis/] 
18
