bijlage 4c
 
Essay voor de Dialooggroep Slavernijverleden 
Slavernijverleden bezien vanuit de Nederlandse Cariben 
 
Rose Mary Allen, 12 maart 2021  
 
Introductie 
 
Slavernij is op de eilanden voor velen een emotioneel beladen thema, waar men niet zo gauw  
aan wil terugdenken. Desalniettemin is ook op de eilanden aandacht voor het 
slavernijverleden aanwezig, die zich o.a. manifesteert in publicaties, herdenkingen, 
tentoonstellingen en kunst, al dan niet georganiseerd door activisten en grassroots 
organisaties. 
 
De centrale vraag in dit stuk is: Hoe wordt de herinnering aan het slavernijverleden in de 
Nederlandse Cariben levend gehouden, wat zijn de hiaten hierbinnen en wat kan worden 
verbeterd? Deze vragen worden beantwoord door te kijken naar verschillende vormen en 
manieren waarop uiting wordt gegeven aan het denken over het slavernijverleden. Dit stuk 
heeft niet de pretentie uitputtend te zijn, maar beoogt een redelijke indruk te geven van de 
1
verscheidenheid van uitingen.  
 
Slavernijverleden in lokaal onderzoek 
 
Curaçao 
In vergelijking met de rest van de Nederlandse Caribische eilanden, zijn er op Curaçao meer 
studies verschenen over de slavernij. Als de zetel van de koloniale macht heeft dit eiland veel 
meer aandacht gekregen in de geschiedschrijving. Dit komt ook terug in de 
geschiedenisboeken over de eilanden als groep. Heel lang gingen deze studies meer over de 
politieke geschiedenis, waarbinnen de slavernijgeschiedenis heel summier werd behandeld. 
 
In het begin van de twintigste eeuw hebben lokale mensen zoals Wein Hoyer en Nicolaas van 
Meeteren de geschiedenis van Curaçao beschreven. Wein Hoyer was een amateurhistoricus 
die zijn boeken in het Papiaments schreef. Hij werd heel vaak benaderd voor informatie over 
de geschiedenis van het eiland, vanwege zijn uitgebreide documentatie-kennis hiervan. Van 
Meeteren, ook een amateurhistoricus, wiens familie (oorspronkelijk uit Nederland) al drie 
generaties op het eiland woonde, werd ook gezien als een deskundige van de eilandelijke 
geschiedenis. De Arubaans-Antilliaanse historicus Johan Hartog, beroepshistoricus, beperkte 
zich niet tot politieke kwesties maar bestreek ook verschillende andere thema’s aan de hand 
van veel feitenmateriaal uit de verschillende archieven in Nederland en op de eilanden. Zijn 
werken zijn zeer encyclopedisch van aard, en zijn niet altijd voldoende gecontextualiseerd. 
 
In de jaren zeventig beschreef de Curaçaose socioloog René Römer het sociaal-hiërarchische 
2
patroon van de samenleving, waarin klas en kleur samengaan. Dit patroon is zelfs na de 
 
1
 Daarnaast is buiten de eilanden, met name in Nederland ook onderzoek naar aspecten van de slavernij gedaan, 
waaronder historici als W. Renkema, W. Klooster en H. Jordaan. 
2
 Römer, René Antonio. 1979. Un pueblo na kaminda. Een sociologisch historische studie van de Curaçaose 
samenleving. Zutphen, Netherlands: De Walburg Pers. [PhD thesis, University of Leiden] 
2
