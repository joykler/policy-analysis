bijlage 4A
executies en de onrechtmatigheid ervan had erkend. Ten aanzien van andere nabestaanden 
84
dan de weduwen zelf werd het beroep op verjaring wel gehonoreerd.  
 
Het Gerechtshof Den Haag heeft aan dit oordeel van de rechtbank in 2019 als appelrechter 
in de zaak van de weduwen van Zuid-Sulawesi toegevoegd dat voor de beoordeling van de 
vraag of sprake is van verjaring ook gekeken moet worden naar de mate waarin een 
rechtzoekende daadwerkelijk toegang heeft tot het recht. Bewoners van afgelegen gebieden 
in verre landen mogen niet langs dezelfde lat gelegd worden als mensen die in Nederland 
wonen, waar deze alle gelegenheid hebben om zich tijdig te informeren. Verder vond het 
hof dat de verjaringstermijn van vijf jaar niet alleen niet aan de weduwen maar ook niet aan 
85
de kinderen van de vermoorde mannen mocht worden tegengeworpen.  
 
Op grond van de geciteerde uitspraken mag worden verwacht dat een doorbreking van de 
verjaringstermijn van vijf jaar voor ver terug liggende gebeurtenissen alleen kans van slagen 
zou kunnen hebben als voldaan is aan een combinatie van factoren en er bovendien nog een 
nabestaande in leven is. In dit licht zou een claim van de huidige afstammelingen van 
slachtoffers van slavenhandel en slavernij reeds op grond van het verjaringscriterium geen 
kans maken. 
 
Naar aanleiding van de wet Taubira zijn er zowel in Frankrijk zelf als in de landen en 
gebieden overzee van Frankrijk verschillende pogingen ondernomen om de Franse staat 
86
aansprakelijk te stellen voor het vroegere onrecht van slavenhandel en slavernij. Deze 
pogingen zijn voor de rechter steeds gestrand op formele belemmeringen, waaronder ook 
87
de verjaring. Het Franse Cour de cassation oordeelde in 2019 dat de wet Taubira geen 
rechtstreekse verantwoordelijkheid van de Franse staat voor het handelen van destijds in 
het leven riep en dat bovendien uit de totstandkomingsgeschiedenis van de wet Taubira 
88
duidelijk bleek dat die wet geen recht op schadevergoeding schiep. 
 
Voor een succesvolle civielrechtelijke claim vanwege een erkenning hoeft dus realiter 
nauwelijks te worden gevreesd.  
 
                                                        
84
 Rechtbank Den Haag 14 september 2011, ECLI:NL:RBSGR:2011:BS8793, NJ 2012/578, rov. 4.7-4.21, zie 
daarover uitgebreid: Wouter Veraart, ‘Uitzondering of precedent? De historische dubbelzinnigheid van de 
Rawagede-uitspraak’, Ars Aequi 2012, p. 251-259. 
85
 Gerechtshof Den Haag 1 oktober 2019, ECLI:NL:GHDHA:2019:2524, rov. 15.4 en 16. 
86
 ‘Procès pour les réparations: les associations décidées à actionner tous les leviers juridiques’, Franceinfo 
(online), 9 november 2020, zie https://la1ere.francetvinfo.fr/guadeloupe/proces-pour-les-reparations-les-
associations-decidees-a-actionner-tous-les-leviers-juridiques-891064.html; Grégoire Sauvage, ‘How Black Lives 
Matter put slave reparations back on the agenda’, France24 (online), 18 april 2021. 
87
 Cour d'appel de Basse-Terre, 18 janvier 2021, 18/007981, zie 
https://www.legifrance.gouv.fr/juri/id/JURITEXT000043087539?isAdvancedResult=&page=2&pageSize=10&qu
ery=Loi+n%C2%B0+2001-
434+du+21+mai+2001+tendant+%C3%A0+la+reconnaissance+de+la+traite+et+de+l%27esclavage+en+tant+que
+crime+contre+l%27humanit%C3%A9&searchField=ALL&searchProximity=&searchType=ALL&tab_selection=all
&typePagination=DEFAULT. 
88
 Cour de cassation, civile, Chambre civile 1, 17 avril 2019, 18 -13.894, zie 
https://www.legifrance.gouv.fr/juri/id/JURITEXT000038440329; zie over de totstandkoming ook Croucher en 
Michel 2014, p. 101. 
 33
