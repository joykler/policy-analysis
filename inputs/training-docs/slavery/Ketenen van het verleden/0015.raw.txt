. 
5 Ontwikkelingen in 
de samenleving
5.1 Internationaal
De afgelopen jaren vonden er belangwekkende internationale ontwikkelingen plaats in de 
aandacht voor het slavernijverleden en de doorwerking daarvan. In toenemende mate hebben 
landen aandacht voor hun eigen pijnlijke geschiedenis. Diverse landen erkennen hun omstre-
den optreden in het verleden en bieden daar excuses voor aan, of maken wetgeving op het 
gebied van erkenning, doorwerking, excuses en herstel. Dit gebeurt onder andere in Duits-
land, België, Frankrijk, het Verenigd Koninkrijk en de Verenigde Staten (VS). 
De Verenigde Naties (VN) hebben diverse resoluties aangenomen over slavernij, slavenhandel 
en de positie van mensen van Afrikaanse herkomst.
Unesco, de organisatie van de VN voor onderwijs, wetenschap en cultuur, heeft in 1999 een 
aantal internationale dagen ingesteld om de herinnering aan het slavernijverleden levend te 
houden. De datum 25 maart is aangemerkt als internationale herdenkingsdag van de slachtof-
fers van slavernij en de trans-Atlantische slavenhandel; 23 augustus als internationale dag ter 
herinnering aan de slavenhandel en de afschaffing daarvan; en 2 december als internationale 
dag voor de afschaffing van slavernij waaronder ook hedendaagse slavernij is begrepen. 
Voorts heeft het internationaal wetenschappelijk comité van Unesco regeringen en instituten 
opgeroepen verantwoordelijkheid te nemen voor het slavernijverleden en ‘to take immediate 
and comprehensive measures to repair these crimes, which are reflected in global patterns of 
6
poverty, inequality and racism.’
De Durban Conferenties, gehouden onder auspiciën van de VN (Durban 2001, Geneve 2009, 
New York 2011), vormen een mijlpaal in de wereldwijde discussie over racisme, discriminatie 
en uitsluiting. De conferenties hebben aandacht besteed aan controversiële onderwerpen. 
Zo ook aan genoegdoening voor slachtoffers van de trans-Atlantische slavenhandel. In 2013 
werd door de VN ‘het decennium voor mensen van Afrikaanse afkomst’ (Decade of People of 
African Descent) uitgeroepen, met als doel de grondrechten en de vrijheden van mensen van 
Afrikaanse afkomst te beschermen. De resolutie roept VN-landen op in actie te komen tegen 
racisme, rassendiscriminatie, vreemdelingenhaat en de daarmee samenhangende onverdraag-
zaamheid. Het Nederlandse kabinet ondersteunt de Decade om de aanpak van racisme in 
Nederland te versterken. Nederland volgt hierbij de drie pijlers van de VN-resolutie: erkenning, 
rechtvaardigheid en ontwikkeling. 
6 Opendemocracy.net (2016). 
15
