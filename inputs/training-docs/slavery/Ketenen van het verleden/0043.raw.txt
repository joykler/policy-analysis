van aansprakelijkheid neemt niet weg dat de wetgever bevoegd is om op vrijwillige basis een 
68
stelsel van financiële tegemoetkomingen in het leven te roepen.
Daarnaast kwam uit de dialogen de wens naar erkenning, excuses en herstel naar voren. Aan 
deze wens zou met het opstellen van een wet en het oprichten van monument, kenniscentrum 
en museum, zoals onderzocht naar aanleiding van de motie-Nicolaï, tegemoet worden gekomen. 
7.5 Aanbevelingen
1.  Erken bij wet dat de slavenhandel en de slavernij die tussen de zeventiende eeuw en 1 juli 
1863 direct of indirect onder Nederlands gezag hebben plaatsgevonden, misdrijven tegen 
de menselijkheid waren. 
 
Erken daarbij ook het leed van alle mensen die slachtoffer van deze misdrijven zijn gewor-
den en het leed van hun afstammelingen. 
 
Erken ook de strijd, successen en invloed van degenen die zich in de loop der eeuwen tot 
heden toe hebben verzet tegen slavernij, racisme en discriminatie.
2.  De Staat der Nederlanden, mede als rechtsopvolger van eerder Nederlandse gezag, die sla-
venhandel en slavernij direct of indirect heeft toegestaan, mogelijk gemaakt, bevorderd of 
bedreven, biedt hiervoor bij wet zijn excuses aan.
3.  Spreek bij het aanbieden van excuses de bereidheid uit bij wet om dit historisch onrecht 
dat tot op heden in velerlei vormen wordt ervaren, zoals discriminatie en institutioneel 
racisme, zoveel mogelijk te herstellen.  
 
Het adviescollege adviseert hierbij de volgende acties te ondernemen.
4.  Vergroot het bewustzijn over de trans-Atlantische slavernij via onderzoek, onderwijs en 
kunstzinnige projecten onder meer door:
• Een nationaal onderzoeksprogramma te starten naar het slavernijverleden, de 
hedendaagse erfenissen en de doorwerkingen daarvan waaronder institutioneel racisme. 
In de opstelling en uitvoering van dit onderzoek moeten zowel nazaten als niet-nazaten 
van de slavernij participeren. Meer onderzoek, ook vanuit een grassroots-perspectief, 
zou de meerstemmigheid ten goede komen. Dit onderzoek moet niet alleen de 
geschiedenis maar ook sociaal-economische, medisch-psychische, spiritueel-religieuze 
en cultureel-politieke aspecten van verleden en heden met betrekking tot de slavernij 
omvatten. Bekijk daarbij de wijze waarop reeds bestaande instituten zoals het NiNsee 
op integrale wijze kunnen worden betrokken, zodat doublures worden voorkomen en 
duurzaamheid wordt gewaarborgd. 
68 Bijdrage Van Rijn, Rijpkema & Thodé, zie bijlage 4. 
43
