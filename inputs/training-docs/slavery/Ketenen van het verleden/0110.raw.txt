bijlage 4A
Caribische landen de gelegenheid mee te denken en te beslissen over de wijze waarop 
Nederland overgaat tot erkenning, excuses en herstel. Dat kan helpen voorkomen dat ook 
de excuus-aanbieding eenrichtingsverkeer vanuit het Europese Nederland is en daarmee 
koloniale schema’s reproduceert. Een consensusrijkswet brengt bij een welslagen van de 
discussie tot uitdrukking dat voor de uitkomsten een solide draagvlak bestaat onder de 
landen van het Koninkrijk die in de tijden van slavenhandel en slavernij door Nederland 
107
koloniaal werden overheerst. Een consensusrijkswet is een brug in de waarste zin van het 
woord. 
 
Er is nog een voordeel. Waar erkenning, excuses en herstel leiden tot internationaal 
handelen zal dit steeds moeten plaatsvinden door het Koninkrijk der Nederlanden als de 
entiteit die aan het internationaal rechtsverkeer deelneemt. De grondslag van een rijkswet 
brengt tot uitdrukking dat het Koninkrijk in deze kwestie niet alleen namens Nederland maar 
eensgezind namens alle landen naar buiten treedt. Dat geeft aan de oprechtheid van de 
exercitie extra overtuigingskracht. 
  
3.6  Conclusie 
 
In dit hoofdstuk zijn de overwegingen die spelen bij het vervatten van erkenning, excuses en 
herstel in een (rijks)wet onder de loep genomen.  
 
Er blijken in principe geen juridische obstakels te bestaan voor erkenning, excuses en herstel 
in een (rijks)wet, als alternatief voor het aanbieden van excuses door de regering. Dit terwijl 
er wel een meerwaarde besloten ligt in de keuze voor de wettelijke variant: het brengt, door 
de samenwerking met het parlement, in potentie een breder draagvlak tot uitdrukking. 
 
Voor de inhoud van de (rijks)wet kunnen twee primaire varianten onderscheiden worden: de 
er ken n in g s wet (behandeld als mogelijke stap 1, in §3.2) en de exc u s es we t (behandeld als 
mogelijke stap 2, in §3.3), die beide aangevuld kunnen worden met maatregelen tot h er s tel 
(behandeld als mogelijke stap 3, in §3.4) – daarmee dus het volledige spectrum van 
erkenning, excuus en herstel rechtdoend. 
 
Ten aanzien van de erkenningswet-variant is opgemerkt dat daar de vrijblijvendheid van de 
Franse wet Taubira idealiter voorkomen zou moeten worden. De (juridische) toegevoegde 
waarde van het in retroperspectief in abstracto verklaren van slavernij als misdrijf tegen de 
menselijkheid is gering, daar dit misdrijf in het heden al in allerhande regelingen als zodanig 
wordt beschreven.  
 
Een excuseswet ontbeert per definitie die vrijblijvendheid omdat met het aanbieden van 
excuses de eigen rol en verantwoordelijkheid erkend worden. De formulering van het 
aanvaarden en nemen van die verantwoordelijkheid vergt nauwkeurige aandacht en zou 
moeten onderscheiden tussen verschillende perioden (die van de huidige Staat der 
Nederlanden, vanaf 1814, en de periode daarvoor). 
 
                                                        
107
 En daarmee een verdere versterking van het draagvlak waarover in §3.4 reeds gesproken werd. 
 39
