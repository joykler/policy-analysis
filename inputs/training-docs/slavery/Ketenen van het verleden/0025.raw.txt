.
6 Resultaten
6.1 Resultaten van de dialogen
6.1.1 Brede maatschappelijke dialogen
Het adviescollege organiseerde drie brede maatschappelijke dialogen in samenwerking met 
Pakhuis de Zwijger. Onderdeel van deze brede maatschappelijke dialogen, die live werden uit-
gezonden, waren zogeheten break-outsessies, waarin deelnemers aan de dialogen in kleinere 
groepjes met elkaar in gesprek konden gaan over verschillende thema’s. In een sessie met als 
thema ‘koloniaal erfgoed’ vloeiden enkele centrale dimensies die in alle georganiseerde dialo-
gen naar voren kwamen samen.
Het adviescollege gaat hier nader op deze sessie in. 
Het gesprek begon met een verwijzing naar de discussie rondom het standbeeld van Peerke 
Donders in Tilburg (zie afbeelding). 
Peerke Donders (1809-1887) was een missionaris in Suriname tijdens en vlak na de slavernij. 
Donders is ook bekend als de ‘Apostel der Melaatsen en Indianen’ omdat hij zich in Suriname 
als een van de weinigen ontfermde over de melaatsen, en daarmee een groot risico nam voor 
zijn eigen gezondheid. Zijn handelen was ingegeven door zijn overtuiging van radicale gelijk-
waardigheid. In Suriname wordt hij tot op de dag van vandaag geëerd vanwege zijn onzelf-
zuchtige inzet. In 1982 werd hij door Paus Johannes Paulus II zalig verklaard. 
Standbeeld Peerke Donders in Tilburg
25
