Het onderwerp trans-Atlantische slavenhandel werd genoemd als een kenmerkend onderdeel 
van de zeventiende- en achttiende-eeuwse economie. 
In 2006-2007 bracht de Commissie Ontwikkeling Nederlandse Canon (commissie-Van 
Oostrom) een rapport uit, waarin de Canon van Nederland werd beschreven. Die bevat een lijst 
van vijftig vensters die beschouwd worden als de belangrijkste thema’s voor de geschiedenis van 
Nederland. De trans-Atlantische slavenhandel, de uitbuiting van de bevolking van Nederlands-In-
dië en de dekolonisatie van Suriname en de Nederlandse Antillen zijn hierin aparte vensters. 
Bij de herijking van de Canon van Nederland in 2020 werd de Surinaamse antikoloniale 
schrijver en verzetsstrijder Anton de Kom toegevoegd en werd het venster over Suriname en 
 33
de voormalige Nederlandse Antillen verbreed naar het Caribisch gebied.
The Black Archives ontwikkelde in 2019 de poster Tien keer meer geschiedenis. Verzwegen 
34
geschiedenis op school. Dit initiatief is gericht op geschiedenisonderwijs, en pleit voor meer 
perspectieven dan alleen het eurocentrische perspectief, meer wereldgeschiedenis. Een ander 
doel is de handelingsverlegenheid bij docenten te verminderen. Uit de vakspecifieke trendana -
35
lyse voor geschiedenis, uitgevoerd door Expertisecentrum SLO in 2016, blijkt dat geschiede-
nisdocenten het moeilijk vinden om vorm te geven aan onderwijs over het slavernijverleden.
In 2020 is er een burgerinitiatief (later verenigd in de organisatie Zetje In) gestart om thema’s 
als gelijkwaardigheid, racisme en discriminatie op te nemen in het curriculum van basis- en 
36
middelbare scholen. In moties in de Tweede Kamer werd hierbij aangesloten. 
Het KIS heeft in 2020 de schoolloopbaan van jongeren met een migratie-achtergrond on-
derzocht. De belangrijkste conclusie is dat jongeren in het primair onderwijs vaker een lager 
schooladvies (onderadvisering) krijgen dan ze op basis van hun cognitieve vaardigheden aan-
kunnen. Als belangrijkste oorzaken worden taalachterstand en beperkte ouderbetrokkenheid 
genoemd. Op alle niveaus van het voortgezet onderwijs is de schooluitval voor jongeren met 
een migratie-achtergrond structureel hoger dan voor andere jongeren. Wel zien de onderzoe-
kers bij analyse van de data uit Amsterdam, Rotterdam en Den Haag dat de verschillen in deze 
steden minder groot zijn dan op landelijk niveau. Naarmate er meer jongeren met een migra-
tieachtergrond op een school zitten, gaan zij meer gelijkwaardig of soms zelfs beter presteren 
37
dan jongeren met een Nederlandse achtergrond.
33 Commissie-Kennedy (2020). 
34 The Black Archives (2019). Voor de ontwikkeling van de poster is samengewerkt met Social Innovation Works 
(destijds) / Fawaka WereldBurgerschap (voortzetting) en met de Commissie Wereldgeschiedenis van de Vereniging 
van Docenten in Geschiedenis en Staatsinrichting in Nederland (VGN Kleio) en diverse historici. Zie ook Beweging 
Zwart Manifest (2021). Zwart Manifest. Manifest ter bestrijding van institutioneel anti-zwart racisme en ter 
bevordering van zwarte emancipatie in Nederland. zwartmanifest.nl.
35 van der Kaap & Visser (2016).
36 Initiatief van Veronika Vygon, Sohna Sumbunu en Lakiescha Tol. Motie van Asscher en Heerma en motie Asscher en 
Jetten (01/07/2020, zie www.tweedekamer.nl/kamerstukken/stemmingsuitslagen/detail?id=2020P11164).
37 de Winter-Koçak & Badou (2020). 
21
