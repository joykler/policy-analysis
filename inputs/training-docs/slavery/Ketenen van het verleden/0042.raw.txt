goed bestuur, en milieubescherming te verbeteren op de eilanden. Ook studiebeurzen wor-
den voorgesteld. Een ander voorstel beoogt de rehabilitatie en het eerherstel van historische 
figuren zoals Tula. Ook het instellen van 1 juli als een nationale feestdag is mogelijk.
Op dit moment bevindt de oprichting van een Nederlands slavernijmuseum zich in de ver-
kennende fase. Het adviescollege deelt de conclusies van wetenschappers, dialoogpartners 
en maatschappelijke organisaties dat dit uitgebreid moet worden tot een internationaal cen-
trum voor onderzoek, onderwijs en kunst om de complexiteit van beeldvorming en structu-
reel racisme te onderzoeken en aan te pakken. 
Het museum & onderzoekscentrum moet een zichtbaar, nationaal symbool zijn, als een spin 
in het web (netwerk). Het dient in de hoofdstad te komen, mogelijk als campus met meer dan 
alleen museum en onderzoekscentrum, en bijvoorbeeld ook een theater voor alle immateriële 
culturele expressies, een kunstwerkplaats en een av-studio voor het opnemen en uitzenden 
van bijvoorbeeld orale geschiedenis. Het verdient aanbeveling op deze campus verwante in-
stellingen te huisvesten zoals NiNsee, Black Archives, Nederland Wordt Beter, Control-Alt-De-
lete, Black Achievement Month, Musea Bekennen Kleur. Die campus moet actief contact 
onderhouden met soortgelijke initiatieven in de rest van de wereld, zodat het wiel niet steeds 
opnieuw hoeft te worden uitgevonden. 
Willen het slavernijverleden, de hedendaagse erfenissen en doorwerkingen daarvan in Neder-
land op een zinvolle duurzame manier een plaats krijgen, dan gaat het erom een geheel van 
op elkaar aansluitende en elkaar stimulerende initiatieven een zichtbare en permanente plek 
67
te geven.
7.4 Conclusie met betrekking tot de motie-Nicolaï
De motie-Nicolaï behelsde het verzoek aan de regering om na te gaan of er reden bestaat 
om, net zoals in Frankrijk, bij wet de slavernij en de slavenhandel die in het verleden hebben 
plaatsgevonden als een misdaad tegen de menselijkheid aan te merken. Tevens behelsde de 
motie het verzoek om na te gaan of er een Nationaal Monument Slavernijverleden, een Ken-
niscentrum en een Slavernijmuseum kunnen worden opgericht en in stand gehouden. 
Zoals hierboven gezegd, concludeert het adviescollege dat erkenning, excuses en herstel bij 
wet geregeld dienen te worden, waarbij de slavernij in de Nederlandse koloniën tussen de 
zeventiende en de negentiende eeuw als misdaad tegen de menselijkheid wordt aangemerkt, 
en waarbij het Nederlands gezag uitdrukkelijk genoemd wordt. 
Onder verwijzing naar de bevindingen van de geraadpleegde wetenschappers concludeert 
het adviescollege dat er geen bezwaren zijn om de voorstellen die in de motie-Nicolaï onder-
werp waren van onderzoek, uit te voeren. Zelfs in deze expliciete en bindende vorm zijn er op 
basis van de juridische rapporten geen civiel- en strafrechtelijke gevolgen te verwachten. Om 
hier geen twijfel over te laten bestaan, stelt het adviescollege zich op het standpunt om in de 
wetstekst ook expliciet civiel- of strafrechtelijke aansprakelijkheid uit te sluiten. Een uitsluiting 
67 Bijdrage Van Stipriaan, zie bijlage 4.
42
