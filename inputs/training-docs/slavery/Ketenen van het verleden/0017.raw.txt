5.2 Nederland 
In artikel 1 van de Nederlandse Grondwet is verankerd dat allen die zich in Nederland bevin-
den, in gelijke gevallen gelijk worden behandeld. Discriminatie wegens godsdienst, levens-
overtuiging, politieke gezindheid, ras, geslacht of op welke grond dan ook, is niet toegelaten.
Het gebod van gelijke behandeling en het verbod op discriminatie en racisme zijn in wettelij-
ke bepalingen vastgelegd en uitgewerkt, Het adviescollege veronderstelt deze als bekend. In 
deze paragraaf gaat het adviescollege vooral in op het maatschappelijk debat over rassendis-
criminatie, en belicht relevant onderzoek en relevante ontwikkelingen. 
In ieder land dat het VN-verdrag over anti-discriminatie heeft ondertekend, doet de VN peri-
odiek onderzoek. Daarbij wordt er aandacht besteed aan mogelijke vormen van discriminatie. 
In 2014 bezocht een VN-comité voor mensen van Afrikaanse afkomst Nederland, en gaf in 
het rapport als een van de aanbevelingen dat Nederland een nationaal actieplan tegen ras-
sendiscriminatie dient op te stellen, op grond van de bevinding van discriminatie, etnische 
14
profilering, ongelijkheid in onderwijs en het stereotype van de figuur van Zwarte Piet. 
Overigens heeft Nederland in 2020 tegen de VN-resolutie A global call for concrete action 
for the elimination of racism, racial discrimination, xenophobia and related intolerance and 
the comprehensive implementation of and follow-up to the Durban Declaration and Pro-
15
gramme of Action gestemd. 
Gaandeweg verbreedt het debat in Nederland zich van alledaags racisme naar institutioneel 
16
racisme. Racisme is vaak ingebed in instituties, waarbij processen, beleid en regels van or-
ganisaties leiden tot structurele ongelijkheid tussen mensen van verschillende achtergrond, 
17
huidskleur of religie. Institutioneel racisme is door de toeslagenaffaire bij de belastingdienst 
breed in de publiciteit gekomen. Eerder al was etnisch profileren door de politie een onder -
18
werp van onderzoek. 
In de afgelopen dertig jaar is er in Nederland een groeiend bewustzijn ontstaan van het eigen 
slavernijverleden en de doorwerking ervan in de moderne samenleving. De betrokkenheid 
van een breed publiek en van bekende Nederlanders is toegenomen. Belangenorganisaties 
hebben een belangrijke rol gespeeld in het agenderen, in het debat en bij het vergroten van 
bewustzijn. 
14  United Nations (2014).
15  Een overzicht van landen die voor en landen tegen de resolutie stemden is te vinden op digitallibrary.un.org/
record/3896183?ln=en. NRC Handelsblad meldde hierover, dat de Europese Commissie kritiek op Nederland uitte, 
omdat Nederland ‘de regels in de strijd tegen racisme, vreemdelingenhaat en ontkenning van grote internationale 
misdaden en de Holocaust onvoldoende verankerd [heeft] in nationale wetgeving’ (Schreuder (2021)).
16  Philomena Essed heeft de term alledaags racisme geïntroduceerd, zie Essed (1984). .
17  Kennisplatform Integratie & Samenleving. (2021). 
18  Ibidem.
17
