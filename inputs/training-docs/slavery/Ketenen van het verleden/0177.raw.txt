is de laatste tijd ook een aantal compleet nieuwe, tot de verbeelding sprekende gebouwen 
speciaal voor dit doel opgetrokken (Washington, Charleston, Guadeloupe). Audio-visuele 
installaties, interactieve opstellingen en hedendaagse kunst behoort meer en meer tot ieders 
instrumentarium om het verhaal te vertellen. Veruit het grootste, duurste en meest 
prestigieuze is het National Museum of African American History and Culture, een van de 
Smithsonian Museums in Washington (sinds 2016).  
 Waarschijnlijk is dit het meest voorbeeld stellende museum op dit gebied, maar het 
heeft dan ook een heel lange voorgeschiedenis (de eerste gesprekken erover vonden al een 
eeuw geleden plaats), het opbouwen van een eigen basiscollectie, onder meer verzameld bij 
mensen thuis, heeft bijna twintig jaar gekost en de constructie van het geheel kostte meer dan 
een half miljard dollar! Tegelijk is het niet echt een slavernijmuseum, zoals de naam ook 
aangeeft, maar een museum van dat deel van de Amerikaanse bevolking en geschiedenis dat 
zich in de reguliere musea niet terugvindt, de Afro-Amerikanen. Het grootste deel van het 
museum gaat dus over de periode na de slavernij en de strijd voor gelijke burgerrechten. 
Niettemin is het voorbeeldstellend, ook als slavernijmuseum, om een aantal redenen: 
• Het verhaal van de slavernij houdt niet op bij de formele afschaffing van het juridisch 
systeem, dat wordt heel helder getoond; en dat geldt voor alle slavernij-betrokken 
landen, alleen overal anders 
• Het is een prestigieus gebouw op een prestigieuze plek die aangeeft: dit is nationale 
geschiedenis en cultuur die gezien mag worden 
• Er is een hele verdieping ingericht voor educatieve doeleinden, er zijn reflectieruimtes 
en er is plek voor emoties: het wil bewust een middel zijn om te helpen bij de 
verwerking van een zeer pijnlijk en niet afgesloten verleden, gericht op alle 
Amerikanen 
• Het reikt handvaten aan om ook heel andere cultureeldimensies dan die van objecten 
en teksten te leren kennen en beleven via performance-ruimtes en een theater, maar 
ook om zelf verder onderzoek te doen via de eigen bibliotheek en web site 
• Er is een uitgebreide wetenschappelijke staf van hoge kwaliteit die in staat is 
wetenschappelijke verworvenheden te vertalen naar toegankleijke programma’s en 
tentoonstellingen voor een groot publiek 
• Kortom, het is een ‘must see’, waar iedereen welkom is en dat ook daadwerkelijk  een 
zeer gemêleerd (miljoenen)publiek trekt 
 
Wat betekent dit alles voor de borging van het slavernijverleden in Nederland? 
a) Allereerst moet er goed worden nagedacht welk slavernijverleden geadresseerd moet 
worden. In ieder geval de trans-Atlantische, maar ook de Aziatische?, de Arabische?, 
de Mediterrane christen slavernij?, de hedendaagse slavernij?; 
b) Voordat herinnering geborgd kan worden, zal die herinnering eerst bij velen nog 
gecreëerd moeten worden via onderwijs, herdenkingsdagen, monumenten, vele 
culturele producten, en zeker niet in het minst een slavernijmuseum & 
onderzoekscentrum; 
29
