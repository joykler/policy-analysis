70
slavernij tot misdrijf tegen de menselijkheid bestempelen. Verder is met name van belang 
dat de (rijks)wet geen strijd oplevert met het eveneens in de internationale verdragen 
gegarandeerde discriminatieverbod. In het kader van de erkenning moeten gelijke gevallen 
dus gelijk behandeld worden, tenzij er een objectieve en redelijke rechtvaardigingsgrond 
bestaat voor ongelijke behandeling. 
 
Op de vraag of bij wettelijke vormen van erkenning, excuses en herstel sprake zou moeten 
zijn van een Nederlandse wet of van een rijkswet wordt in §3.5 van dit hoofdstuk apart 
ingegaan. 
 
Wanneer er inderdaad voor wordt gekozen aan de verwerking van het slavernijverleden een 
wettelijke grondslag te verlenen, is vervolgens aan de orde wat de inhoud van de regeling 
71
zou moeten zijn. 
 
3.2  Stap 1: erkenning 
 
Formulering 
Als voorbeeld van een zelfstandige wettelijke erkenning zonder expliciete excuses zou de 
wet Taubira kunnen gelden, die in 2001 in Frankrijk werd aangenomen en deel uitmaakt van 
72
een reeks van zogeheten herinneringswetten. In het eerste artikel van die wet erkent de 
Franse Republiek: 
 
‘que la traite négrière transatlantique ainsi que la traite dans l’océan Indien d’une 
part, et l’esclavage d’autre part, perpétrés à partir du xve siècle, aux Amériques et 
aux Caraïbes, dans l’océan Indien et en Europe contre les populations africaines, 
73
amérindiennes, malgaches et indiennes constituent un crime contre l’humanité.’ 
                                                        
70
 Verdrag inzake de Slavernij van 25 september 1926, Trb. 1995, 270; Aanvullend Verdrag inzake de afschaffing 
van de slavernij, de slavenhandel en met slavernij gelijk te stellen instellingen en praktijken van 7 september 
1956, Trb. 1995, 272; art. 8 van het Internationaal Verdrag inzake burgerlijke en politieke rechten; art. 4 van 
het EVRM; artikelen 6 en 7 van het Statuut van Rome van het Internationaal Strafhof. Zie voorts: P.B.C.D.F. van 
Sasse van Ysselt, ‘Slavernij en slavenhandel: afgeschaft, verboden, maar niet voorbij’, NJB 2013/1542.  
71
 Zie voor het als logisch-sequentieel begrijpen van ‘erkenning, excuses en herstel’, zoals deze hierna ook 
gepresenteerd worden, een van de burgers van Afrikaanse staten geïnterviewd door Howard -Hassmann: ‘So, I 
think the first stage should be acknowledging. From acknowledging then there should be apology and then the 
last area is how to start to resolve that, how to reconcile the problem’ (Howard -Hassmann 2008, p. 146). 
72
 Zie uitgebreid: M. Bán, The legal governance of historical memory and the rule of law (diss. Amsterdam), 
Amsterdam: University of Amsterdam 2020, met name p. 47, 119-120 en 128-131, Báns rechtsstatelijke analyse 
van Franse wetten rondom ‘historical memory’ laat zien dat rechtsstatelijke vragen vooral in beeld komen 
(m.n. qua legaliteit, gelijkheid voor de wet en de onafhankelijkheid van de rechter) wanneer ‘memory laws’ in 
de sfeer van het strafrecht worden getrokken (de strafbaarstelling van de ontkenning van misdaden tegen de 
menselijkheid dan wel genocide, in met name algemene wetten) of wanneer ze gekoppeld worden aan 
voorwaarden voor het verkrijgen van burgerschap, zie p. 148. De in deze studie besproken variant van een 
mogelijke erkenningswet blijft buiten die sferen. Op basis van de (erkennings)wet Taubira is wel door een 
belangengroep gepoogd te procederen (civielrechtelijk, maar vooral strafrechtelijk) tegen een historicus en 
diens uitlatingen over de slavernij (erop neerkomend dat slavernij niet is te karakteriseren als genocide); de 
procedures werden gestaakt, maar hadden weinig kans van slagen gehad omdat in ieder geval de wet Taubira 
zelf ontkenning niet criminaliseert, zie voor die taxatie: Stiina Löytömäki, Law and the Politics of Memory: 
Confronting the Past, Abingdon: Routledge 2014, p. 97 (zie verder ook op dit punt Bán 2020, p. 128) 
73 
Loi n° 2001-434 du 21 mai 2001 tendant à la reconnaissance de la traite et de l'esclavage en tant que crime 
contre l’humanité,  https://www.legifrance.gouv.fr/loda/id/LEGITEXT000005630984/2021-01-04/  
 28
