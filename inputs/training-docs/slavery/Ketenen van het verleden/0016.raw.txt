De VN hebben op 22 december 2018 in een resolutie verzocht om een permanent forum op 
7
te richten ten behoeve van mensen van Afrikaanse afkomst. Het forum zal dienen als overle-
gorgaan voor mensen van Afrikaanse afkomst en andere belanghebbenden, als platform voor 
het verbeteren van de levenskwaliteit en het levensonderhoud van mensen van Afrikaanse 
afkomst en om in een verklaring bij te dragen aan de uitwerking van de VN-resolutie. Die de-
claration zal een eerste stap zijn tot een juridisch bindend instrument, voor de bevordering en 
volledige eerbiediging van de mensenrechten van mensen van Afrikaanse afkomst.
Het Europees Parlement heeft in 2019 de resolutie over Fundamentele Rechten van mensen 
van Afrikaanse herkomst aangenomen (Resolution on fundamental rights of people of African 
descent in Europe). Hierin wordt de directe relatie gelegd tussen racisme dat specifiek gericht 
is op mensen van Afrikaanse afkomst, met de geschiedenis van kolonialisme en slavernij. De 
resolutie roept de lidstaten onder andere op om maatregelen te nemen tegen racisme en uit-
sluiting. Deze resolutie was baanbrekend omdat het Europees Parlement voor het eerst de re-
8
latie legde tussen discriminatie en historisch onrecht jegens mensen van Afrikaanse afkomst.
Het slavernijverleden en de doorwerking in het heden leidden in verschillende Europese lan-
den eveneens tot publieke erkenning. Op 28 mei 2021 sprak de Duitse regering uit schuldig te 
zijn aan de genocide die plaatsvond in Namibië aan het begin van de twintigste eeuw. Duits-
land bekende schuld, sprak excuses uit en stelde een bedrag beschikbaar voor hulpprojecten 
9
in Namibië. In België heeft koning Filip op 30 juni 2020 diepe spijt betuigd voor gruwelda-
10
den in Congo onder het bewind van zijn voorganger Leopold II. In het Verenigd Koninkrijk 
hebben zowel de regering, als de stadsbesturen van Londen en Liverpool, maar ook kerkelijke 
instellingen, financiële instellingen en delen van het bedrijfsleven excuses aangeboden voor 
hun aandeel in slavernij, slavenhandel en onmenselijke behandeling van de totslaafgemaak-
11
ten. Frankrijk heeft bij wet slavernij en de slavenhandel benoemd als misdaad tegen de men-
12
selijkheid. De Amerikaanse president Bill Clinton bood reeds in 1998 excuses aan voor de 
slavernij en slavenhandel, die ten grondslag liggen aan de hedendaagse economie. In 2021 is 
Juneteenth – 19 juni – door president Joe Biden van de VS uitgeroepen tot federale feestdag. 
Het is de viering en herdenking van de beëindiging van de slavernij in de VS, ook wel Emanci-
13
pation day genoemd.
7 United Nations (2019).
8 European Parliament (2018). 
9 Auswärtiges Ambt (2021).
10 Koning Filip van België (2020). 
11 Faulconbridge (2020). 
12 Bijdrage Asser Instituut, zie bijlage 4.
13 Onder president Abraham Lincoln trad de Emancipatieproclamatie al in 1863 in werking, maar pas meer dan twee 
jaar later, op 19 juni in 1865, kregen de laatste Afro-Amerikaanse slaven in de staat Texas ook echt hun vrijheid terug, 
na overgave van de zuidelijke geconfedereerde staten in de Amerikaanse Burgeroorlog.
16
