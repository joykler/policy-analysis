bijlage 4A
de formulering anders of dubbelzinnig was. Gevallen die deze schifting niet hebben 
overleefd, zijn niet meegenomen in de telling, maar wel in de tabel in lichtgrijs weergegeven, 
met vermelding van de reden onder ‘opmerkingen’. Voor het doel hier (een eerste 
inventarisatie) was dat voldoende; de dataset zou aan verdere scherpte kunnen winnen 
door te proberen voor elk geïnventariseerd geval de oorspronkelijke citaten van de 
bewindspersonen te achterhalen (zodat niet gevaren hoeft te worden op de interpretatie 
van de bron). De auteurs erkennen dus nadrukkelijk dat er nog aanvullingen mogelijk zijn, en 
dat ook de hier geïnventariseerde gevallen aanleiding kunnen geven tot verschillende 
interpretaties. 
 
Een paar zaken vallen direct op. Het aantal excuses lijkt in de onderzochte periode elk jaar 
62
toe te nemen. In (de laatste 9 maanden van) 2016 waren het er nog 2, daarna 5 (2017), 8 
(2018), 9 (2019), 18 (2020) en 3 (in de eerste drie maanden van 2021). Ook zijn sommige 
regeringspartijen sterker vertegenwoordigd dan andere: 31 excuus-aanbiedende 
bewindspersonen waren van VVD-huize, 10 (CDA), 5 (D66), 1 (PvdA), 0 (CU); dat zijn er nog 
24 (VVD), 9 (CDA), 3 (D66), 1 (PvdA) en 0 (CU), wanneer gekeken wordt naar uitsluitend het 
aanbieden van excuses voor eigen handelen (en niet (mede) voor dat van voorganger(s)). 
Ook moet uiteraard opgemerkt moet worden dat de VVD als enige partij in de volle 
onderzochte vijf jaar regeringsverantwoordelijkheid droeg (in de kabinetten Rutte-II en 
Rutte-III), het CDA, D66 en CU iets meer dan drie jaar (in Rutte-III), en de PvdA slechts iets 
meer dan een jaar (in Rutte-II). Daarbij leverde ook niet elke partij evenveel 
bewindspersonen. De excuses zien in de regel op ernstig falen, van de informatievoorziening 
over het Hawija-bombardement en de Toeslagenaffaire, tot de gaswinning en de slachtoffers 
van Chroom-5 bij Defensie. De uitzondering op die regel is minister Grapperhaus (CDA) die 
erop stond excuses aan te bieden voor het gebruiken van een stemverheffing tijdens een 
debat met de Kamer. 
 
Wat ook opvalt, en belangrijker is voor de onze kwestie hier, is dat in 18 van de 45 
geïnventariseerde gevallen excuses werd aangeboden voor (of mede voor) handelen van 
voorgangers. Daaronder vallen relatief recente zaken (de Toeslagenaffaire), zaken die tot 
enkele decennia teruggaan (Q-koorts, de oude Transgenderwet, Chroom-6, misstanden bij 
‘interlandelijke’ adopties, en de gaswinning in Groningen), en zelfs tot vlak na en in de 
Tweede Wereldoorlog (berisping verzetsheld Zwartendijk, misstanden jeugdzorg en De 
Goede Herder, stilte overheid over bombardement Nijmegen, de Nederlandse 
‘geweldsontsporing’ in Indonesië, en de rol van de Nederlandse overheid in de Holocaust).  
 
Net als op basis van de eerder besproken excuses voor groot historisch onrecht, kan dus ook 
op grond van de inventarisatie van excuses van de afgelopen vijf jaar gesteld worden dat de 
                                                        
62
 Hier geldt immers uiteraard de beperking dat in strikte zin op basis van de dataset alleen een uitspraak 
gedaan kan worden over de toename van de termen ‘excuus’ en excuses’ in berichtgeving over ministers en 
staatssecretarissen. Het fenomeen staat bovendien al langer op het netvlies. In 1998 publiceerde Ed van Thijn 
met zijn studenten reeds de bundel Sorry-democratie, door Van Thijn met name begrepen als het ontlopen van 
(ultieme) verantwoordelijkheid en consequenties, zoals aftreden; SP-fractieleider Jan Marijnissen lijkt de term 
gemunt te hebben in een Kamerdebat in 1997, zie Ed van Thijn e.a., De sorry-democratie: recente politieke 
affaires en de ministeriele verantwoordelijkheid, Amsterdam: Van Gennep 1998 (en p. 15 in het bijzonder voor 
Marijnissen). Een soortgelijke opvatting verkondigt historicus Herman Pleij, die het ontstaan van een 
‘sorrycultuur’ rond ongeveer 2000 legt, zie Thereze Langeler, ’28 augustusrede over gaswinning en 
sorrycultuur’, Dagblad van het Noorden, 28 augustus 2019. 
 15
