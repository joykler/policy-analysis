5.3.4 Zorg
In de zorg wordt er al langer gesproken over maatregelen om tot een meer representatieve 
vertegenwoordiging in zorgpersoneel en zorgaanbod te komen, passend bij een diverse sa-
menleving. Zo deed het Nivel (Nederlands Instituut voor Onderzoek van de Gezondheidszorg) 
in 2003 onderzoek naar kansen en belemmeringen voor mensen met een andere etnische 
achtergrond in de zorg- en welzijnssector. In 2021 constateerde het VUmc dat artsen in op-
leiding belemmeringen in hun opleiding en in doorstroming ervoeren als gevolg van hun 
etnische afkomst. Dit is opvallend omdat er de laatste jaren onder studenten een steeds ge-
varieerdere etnische achtergronden te zien is, en de samenleving met een grotere diversiteit 
in de patiëntenpopulatie ook om diversiteit in artsen vraagt. Vergelijkbare onderzoeken zijn 
47
uitgevoerd door RADAR, Nursing.nl en de werkgroep Stop racisme in de zorg.
5.3.5 Media en cultuur 
Representativiteit in de media is nog altijd een groot aandachtspunt. Uit onderzoek van Glo-
bal Media Monitoring Project (GMMP), de grootste wereldwijde studie waarbij iedere vijf jaar 
op één dag in 145 landen onderzoek wordt gedaan, blijkt in 2020 slechts 9 procent van de 
48
mediapresentatoren in Nederland mensen van kleur te zijn. De Black Lives Matter-beweging 
heeft hier wel enige verandering in teweeggebracht, maar het is nog slechts een eerste begin.
In 2011 is de Code Diversiteit en Inclusie in de culturele sector ingevoerd, ontwikkeld in op-
49
dracht van toenmalig minister Ronald Plasterk van Onderwijs Cultuur en Wetenschappen. 
Vandaag de dag, tien jaar later, is er nog steeds onvoldoende diversiteit en inclusie in de crea-
tieve en culturele sector.
In mediaproducties wordt de laatste jaren ook steeds meer aandacht gewijd aan slavernij en 
slavernijgeschiedenis. Diverse televisieseries en podcasts gaan in op dit thema, mensen gaan 
terug naar hun achtergrond, bezoeken de (restanten van de) plantages van hun voorouders, of 
ontmoeten de nakomelingen van de slavenhouders. Sinds enkele jaren wordt de viering van 
de afschaffing van slavernij op 1 juli live uitgezonden door de NOS met een uitgebreide pro -
grammering.
Ook de wijze waarop objecten in musea gepresenteerd worden, staat ter discussie, met als 
50
doel tot een andere benadering, interpretatie en presentatie van objecten te komen. In de 
slavernijtentoonstelling van het Rijksmuseum (2021) wordt hier specifiek invulling aan gegeven. 
Andere voorbeelden zijn de controverses over de Gouden Koets, de term ‘Gouden Eeuw’ en 
het taalgebruik dat uitgaat van Europese normen en gezichtspunten. Ook die wijzen op de toe-
nemende aandacht voor het beladen verleden, en het besef van de noodzaak tot verandering.
47 RADAR (2021a). Nursing.nl is een vakblad en website voor verpleegkundigen, zie Nursing.nl (2015, 2020). 
48 Gorter et al. (2020). 
49 Actieplan Cultuur en Creatief Inclusief (2011, 2019).
50 Het Rijksmuseum, tentoonstelling Slavernij (www.rijksmuseum.nl).
