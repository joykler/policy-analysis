bijlage 4e
machtsrelaties tussen ‘witte’, ‘zwarte’ en ‘bruine’ Nederlanders. Het betreft institutionele 
veranderingen, cross-raciaal-etnische samenwerking, en interventies binnen dominante en 
niet-dominante gemeenschappen, al naar gelang de context.  
 
5. Erkenning van gelijkwaardige menselijkheid. Gelijkwaardigheid is een fundamenteel 
Europees, Nederlands en algemeen mensenrecht. Maar er is meer dan het recht alleen, 
namelijk de menselijkheid van het mens zijn: de erkenning van de volle en 
gelijkwaardige menselijkheid van slaafgemaakte Afrikanen en hun nakomelingen, als 
complexe levens van fysieke en emotionele pijn, lijden, vreugde, aspiraties, emoties, 
gevoeligheden, liefde, kracht en tekortkomingen. Deze erkenning is vooral van belang 
voor het herstel van het beeld over Nederlanders met voorouders die tot slaaf werden 
gemaakt en de vele vernederingen die voorouders en huidige nakomelingen nog steeds 
ondervinden als gevolg van alledaags racisme en de institutionalisering van racisme in 
het Nederlandse systeem (Essed 2018). Daadwerkelijk optreden en bescherming tegen 
discriminatie in het algemeen en racisme in het bijzonder draagt bij aan het helen van de 
samenleving als geheel en herstel van vertrouwen in de Nederlandse samenleving en haar 
instituties.  
 
6. Erkenning van de strijd, successen en invloed van protest en bevrijdingsbewegingen 
door de eeuwen heen, van antislavernij tot zwarte vrouwenbeweging en de zwarte piet is 
racisme beweging. Het is ook van belang de betekenis van discriminatie- en 
racismebestrijding te overwegen vanuit verschillende generatieperspectieven. Jongere 
generaties voortgekomen uit tot slaafgemaakte voorouders beleven hun identiteit in 
Nederland anders dan degenen die in de vorige eeuw overzee werden geboren en 
opgroeiden. Nieuwe generaties, ‘zwart’, ‘bruin’ en ‘wit’, zoals huidige schoolgaanden, 
studerenden, of jonge ouders, hebben eigentijdse leeftijd- en leefstijl-verwachtingen ten 
aanzien van een racismevrij Nederland. Er is nauwelijks of geen onderzoek hierover. Wel 
is bekend dat de toekomst van menselijk leven op aarde hoog op de agenda staat van 
jongeren. Wellicht cultiveert deze nieuwe generatie het inzicht dat daadwerkelijke 
menselijke gelijkwaardigheid een noodzakelijke basis is voor de collectieve oplossing 
 6
