Er zijn Afro-Nederlanders die stellen dat ze nooit te maken hebben met racisme of 
buitensluiting. Hoe dat ook zij, zij zijn zich in ieder geval wel structureel bewust van dat ze 
anders zijn  en passen hun handelen daar iedere dag op aan. Dus de doorwerkingen van het 
verleden zijn wel degelijk in hun leven aanwezig. Anderzijds zijn er ook al lang niet-zwarte 
Nederlanders die zoals dat nu heet ‘woke’ zijn, maar dat dan wel op soms zeer 
paternalistische (=superieure) wijze vorm geven of beleven. Ook zij zijn niet los van het 
verleden. Kortom, iedereen heeft met de erfenissen en doorwerkingen van dat verleden te 
maken. Is dat verlammend? Helemaal niet. Erover zwijgen werkt verlammend, het hardop 
benoemen, intensief luisteren en onderzoeken werkt bevrijdend c.q. emanciperend en leidt 
uiteindelijk tot verandering. 
 
Hoe wordt elders met het slavernijverleden omgegaan? 
 
In de meeste landen die deel zijn geweest van het trans-Atlantisch slavernijverleden zijn er 
fysieke en immateriële elementen in het leven geroepen die bewust dat verleden helpen 
herdenken en daarmee direct of indirect  ook vragen aan het nu stellen. De Verenigde Naties 
c.q. UNESCO hebben drie data in het kalenderjaar aangemerkt als herinneringsdagen: 23 
augustus als 'Internationale Dag ter Herinnering aan de Slavenhandel en de Afschaffing 
ervan', 2 december als de ‘Internationale Dag voor de Afschaffing van Slavernij’, gericht op 
afschaffing van vormen van hedendaagse slavernij en 25 maart de Internationale 
Herdenkingsdag van de Slachtoffers van Slavernij en de trans-Atlantische Slavenhandel. Deze 
dagen zijn op verschillende momenten ingesteld vanaf 1999. Tegelijk startte UNESCO in 
1994 met het “Slave Route Project: Resistance, Liberty, Heritage”, dat nog steeds loopt en 
80
wordt geadviseerd door een International Scientific Committee. Ook heeft de VN het 
Decennium voor Mensen van Afrikaanse Afkomst (2015-2015) uitgeroepen, waaraan onder 
81
meer Nederland zich heeft gecommitteerd. Het doel van dit speciale decennium is de 
grondrechten en de vrijheden van mensen van Afrikaanse afkomst te beschermen. Hoe urgent 
en noodzakelijk dat is, blijkt nu middenin dit decennium Black Lives Matter een wereldwijde 
beweging is geworden. 
 Vrijwel alle landen die direct betrokken zijn geweest bij de trans-Atlantische slavernij 
als slavenmaker of als slavenkolonie hebben een datum waarop de slavernij –meestal de 
afschaffing ervan– wordt herdacht. De mate waarin verschilt echter enorm. Voor Nederland 
en zijn ex-koloniën is dat 1 juli en heeft het de Surinaamse naam Keti Koti (De ketenen zijn 
verbroken) gekregen. Alleen in Indonesië is er nooit zo’n dag geweest en op Curaçao heeft 
het nooit veel betekenis gehad en is 17 augustus, de dag dat de opstand onder leiding van Tula 
begon, de echte herdenkingsdag. In de VS is het 19 juni (Juneteenth), maar dat heeft nooit 
veel aandacht gehad, is ook nooit een nationale feestdag geworden. Verschillende staten van 
de VS hebben andere herdenkingsdagen en de Caribische delen van de VS, de Maagden 
Eilanden en Puerto Rico vieren het op respectievelijk 3 juli en 22 maart. Cuba heeft ieder jaar 
op 20 oktober zijn Jornada de la Cultura Cubana (nationale Dag van de Cultuur), de dag 
 
80
 [https://en.unesco.org/themes/fostering-rights-inclusion/slave-route/isc] 
81
 [https://www.rijksoverheid.nl/onderwerpen/discriminatie/de-decade-in-
nederland#:~:text=De%20Verenigde%20Naties%20(VN)%20riepen,van%20Afrikaanse%20afkomst%20te%20b
eschermen]. De auteur van dit essay heeft daar sinds 2015 zitting in. 
25
