bijlage 4c
 
waarop ooit voor het eerst het eigen volkslied werd gezongen, en de strijd aanving voor de 
onafhankelijkheid én de afschaffing van de slavernij. Groot-Brittannië en zijn voormalige 
koloniën herdenken op 1 augustus, behalve Kaapstad op 1 december. In het land dat de 
meeste slaafgemaakten importeerde en als laatste in de Amerika’s de slavernij afschafte, 
Brazilië, is 13 mei de dag dat de afschaffing wordt herdacht, maar wordt nu meer en meer 
door Afro-Braziliaanse activisten de dag van de Abolição inacabada (de onafgemaakte 
82
afschaffing) genoemd.  
 Het meest divers is het in Frankrijk en zijn voormalige slavenkoloniën. Zo vieren 
Frans Gyuana en Guadeloupe de afschaffing op 10 juni, Martinique op 27 mei en heeft 
Frankrijk besloten in 2006, nadat een commissie er anderhalf jaar over had nagedacht, om het 
op 10 mei te herdenken, de dag dat de zogenaamde Wet Taubira werd aangenomen in 2001. 
Dat was de wet, ingediend door het Guyanese parlementslid Christiane Taubira, later nog 
minister van Justitie, waarin Frankrijk erkende dat de slavernij een misdaad tegen de 
menselijkheid was geweest. Geen enkel andere voormalige  slavenhoudende natie heeft ooit 
zo’n formele erkenning uitgesproken. Wel verontschuldigde (“apologies”) in 2009 de 
Amerikaanse senaat zich voor de “fundamental injustice, cruelty, brutality and inhumanity of 
83
slavery”. In de meeste landen is de herdenkingsdag de afschaffingsdatum, in sommige 
landen wordt die nauwelijks gekend, in andere landen is het een populaire nationale (vrije) 
feestdag. 
 Is zo’n vaste herdenkingsdag belangrijk? Zeker! Mensen hebben vaste rituelen op 
vaste punten nodig om het herdenken vorm te kunnen geven, voor zichzelf en voor de 
omgeving. Hoe minder vast en hoe minder zichtbaar die herdenkingen zijn, des te minder dat 
hetgeen herdacht moet worden beklijft of geborgd is. Niet voor niets hangen alle vaste vrije 
dagen in Nederland samen met een religieuze (kerstmis) of historische (Bevrijdingsdag) 
herdenking en is er één voor het nationale symbool bij uitstek: de koning. Daarnaast zijn er 
vele gedenkdagen die geen vrije dag kennen, maar waarop wel veel wordt georganiseerd en 
die  zowel herdenken als erkennen: Internationale Vrouwendag, Dag van de Arbeid, Anti-
Racismedag, wellicht ook Gay Pride. Zou Keti Koti moeten toetreden tot de selecte groep van 
herdenkingsdagen met een vrije dag? Ik denk het niet. Het moet een heel specifieke 
herdenkingsdag blijven, maar wel altijd gesteund  en bijgewoond door de overheid als 
erkenning dat dit het hele land aangaat. Daarnaast is er bijvoorbeeld ook nog Marrondag (10 
oktober), Tulaherdenking (17 augustus), Pattimuradag (15 mei) of RMS-dag (25 april) en de 
onafhankelijkheidsdagen van Indonesië, Suriname en tot op zekere hoogte de Nederlandse 
Cariben (15 dec. en/of 10 okt.). Wat er mijns inziens wel moet komen is daarom een 
Nationale Dag van de Dékolonisatie, waar alle slachtoffers van het Nederlands koloniaal 
régime, wereldwijd, kunnen worden herdacht, maar die ook kan worden gebruikt om te na te 
denken over de vraag in hoeverre deze samenleving al gedékoloniseerd is en wat er nodig is 
om dat te bereiken. Dat mag dan zeker een nationale vrije dag zijn, met heel veel dékoloniale 
evenementen. 
 
82
 [https://www.geledes.org.br/abolicao-inacabada/] 
83
 [https://www.telegraph.co.uk/news/worldnews/barackobama/5580749/Barack-Obama-praises-Senate-slavery-
apology.html] 
26
