5.3.6 Justitie en veiligheid
Etnisch profileren, discriminatie en racisme door en bij de politie hebben in toenemende mate 
51
aandacht gekregen. In het onderzoek naar institutioneel racisme door KIS blijkt dat in de 
handelwijze en politieaanpak onderdelen aanwezig zijn van selectie, vooroordelen en stereo-
typen op grond van etniciteit. Zowel voor politie als voor het Openbaar Ministerie geldt dat 
de organisaties hierop alert moeten zijn en over instrumenten moeten beschikken om te kun-
nen ingrijpen. 
Op 1 juli werden in de Tweede Kamer tijdens een debat over institutioneel racisme, drie 
moties aangenomen waarin werd verzocht om het instellen van een Nationaal Coördinator 
Racisme en Discriminatie en een staatscommissie Discriminatie en Racisme. Op 15 oktober 
2020 werd in de Tweede Kamer tevens een motie aangenomen waarin werd verzocht om een 
periodiek onderzoek naar de problematiek van racisme, antisemitisme en discriminatie. Op 27 
oktober 2020 werd in de Eerste Kamer een motie aangenomen waarin werd geconstateerd 
dat blijkens diverse rapporten en publicaties discriminatie in Nederland blijft voorkomen, 
niet alleen tussen burgers onderling, maar ook bij overheidsdiensten en binnen sterk door de 
overheid gereguleerde sectoren en breder in de samenleving en dat deze discriminatie soms 
een systemisch karakter heeft. Verzocht werd te verkennen of er een parlementair onderzoek 
moet worden ingericht naar de oorzaken van het verschil tussen de wet op papier en de wet 
in de praktijk en waarom anti-discriminatoire bepalingen in de wetgeving niet voldoende ef-
fectief zijn. 
Op 10 maart 2021 bood de minister van BZK aan de Kamer een verkenning aan naar een Na-
tionaal Coördinator tegen Racisme en Discriminatie. Verdere rapportage over de voortgang 
van de overige moties volgt voor het zomerreces 2021. In de uitwerking van haar motie over 
discriminatie en wetgeving heeft de Eerste Kamer op 23 maart 2021 de Parlementaire onder-
zoekscommissie Effectiviteit anti-discriminatiewetgeving (POC) ingesteld. Deze commissie 
heeft als taak het parlementaire onderzoek naar de effectiviteit van anti-discriminatiewetge-
52
ving uit te voeren dat werd voorgesteld door de tijdelijke commissie.
51 Kennisplatform Integratie & Samenleving (2021).
52 Heij et al. (2021). Zie ook: https://www.tweedekamer.nl/kamerstukken/moties/
detail?id=2021Z04414&did=2021D09697; 
24
