.
4 Proces
4.1 Algemeen
Het adviescollege heeft bij de aanpak van zijn werkzaamheden een zo breed mogelijke 
benadering gehanteerd, om een groot bereik te hebben. Daarbij zijn ook de Nederlands-
Caribische eilanden betrokken. Naast het stimuleren van de dialoog en het horen van burgers, 
heeft het adviescollege wetenschappers geraadpleegd. Het sprak met vertegenwoordigers 
van diverse belangenorganisaties, maatschappelijke sectoren en groeperingen uit de 
samenleving. Jongeren betrok het adviescollege met speciaal op het onderwijs gerichte 
dialogen. De Nederlandse samenleving in het algemeen werd vertegenwoordigd in breed 
opgezette dialoogtafels, in sectorale tafels en via panelpeilingen. De reikwijdte omvat zowel 
Nederland als de Caribische delen van het Koninkrijk, Saba, Sint Eustatius, Bonaire, Aruba, 
Cura√ßao en Sint Maarten. Het adviescollege zette een publiekscampagne op, raadpleegde 
een burgerpanel en verzocht wetenschappelijke deskundigen om een bijdrage te leveren aan 
de diverse onderdelen van het vraagstuk slavernijverleden en doorwerking in de hedendaagse 
samenleving. Met deze aanpak heeft het adviescollege gestreefd naar zowel verbreding van 
de dialoog naar een groot publiek bereik, als verdieping in gesprekken aan de sectorale tafels. 
Bij de werkzaamheden maakte het adviescollege gebruik van het Denkkader Polarisatie 
van Bart Brandsma over het omgaan met polarisatie en depolarisatie in maatschappelijke 
3
discussies en processen. Met Brandsma werden daarover diverse gesprekken gevoerd.
Om de gewenste dialoog en de daaruit voortkomende aanbevelingen af te stemmen 
op initiatieven die in diverse steden in Nederland al gaande zijn, heeft het adviescollege 
gesprekken gevoerd met wethouder Bert Wijbenga (Handhaving, Buitenruimte, Integratie en 
Locoburgemeester) van Rotterdam, en met wethouder Rutger Groot Wassink (Sociale Zaken, 
Diversiteit en Democratisering) van Amsterdam. 
De wereldwijde COVID-19-epidemie heeft de mogelijkheid tot fysieke gesprekken 
beperkt, zowel in Nederland als in het Caribische deel van het Koninkrijk. Daarom heeft het 
adviescollege het aantal deelnemers aan de fysieke tafels beperkt en organiseerde het naast 
fysieke dialoogtafels digitale dialoogsessies. 
In de volgende paragrafen wordt de aanpak nader uitgewerkt.
3  Bart Brandsma (2016). 
11
