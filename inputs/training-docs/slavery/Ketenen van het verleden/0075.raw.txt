1.2  Vraagstelling 
 
In deze studie wordt de volgende, met de Dialooggroep afgestemde vraag verkend: 
 
Welke betekenis kunnen het Nederlandse recht en het recht van het Koninkrijk der 
Nederlanden hebben bij de verwerking van het Nederlandse slavernijverleden?  
 
Bij die verkenning staan twee deelvragen centraal:  
 
1) op welke manier kunnen, indien daarvoor gekozen wordt, erkenning, excuses en 
herstel juridisch vormgegeven worden en welke eventuele obstakels kunnen daarbij 
worden geïdentificeerd? 
 
2) wat zijn de eventuele juridische gevolgen van erkenning, excuses en herstel? 
 
Het uitgangspunt daarbij is de gedachte, geformuleerd door rechtsfilosoof Wouter Veraart, 
dat de ‘alledaagse rechtsorde’ een belangrijke rol heeft te spelen bij de verwerking van 
historisch onrecht:  
 
‘Een menselijke alledaagse rechtsorde zal de voorwaarden moeten bewaken 
waaronder herinneren, vergeten en vergeven betekenisvolle praktijken kunnen 
blijven, die op hun beurt de samenhang in een door individuele vrijheid en 
pluriformiteit gekenmerkte samenleving vergroten. Door beperkte, eindige 
antwoorden te produceren op oneindig onrecht uit het verleden, biedt de alledaagse 
rechtsorde niet alleen ruimte voor tal van buitenjuridische benaderingen van wat er 
in het verleden is gebeurd, maar ook voor zicht op de toekomst voor allen die zich in 
9
zijn invloedssfeer bevinden.’  
 
Deze studie vormt een eerste, globale verkenning van de bijdrage die onze ‘alledaagse 
rechtsorde’ concreet zou kunnen leveren aan de verwerking van het slavernijverleden. 
Daarbij is gekeken naar de juridische vormgeving van ‘erkenning, excuses en herstel’, vanuit 
de overtuiging dat daarmee drie verschillende, deels complementaire vormen van 
verwerking gemoeid zijn – analoog aan een reeds anderhalf eeuw lange strijd voor 
10
verwerking langs die lijnen. Als contrastvloeistof voor de vormgeving van een mogelijke 
Nederlandse erkenning, excuses en herstel zal regelmatig gerefereerd worden aan de Franse 
11
wet Taubira. Een wet waarin de Franse Republiek slavernij als misdrijf tegen de 
                                                        
9
 Wouter Veraart, De passie voor een alledaagse rechtsorde: Over vergeten, herinneren en vergeven als reacties 
op historisch onrecht (oratie Amsterdam VU), Den Haag: Boom Juridische Uitgevers 2010, p. 45. 
10
 Specifiek voor Amsterdam beschreven in Brandon e.a. 2020, p. 11: ‘Amsterdammers, vooral Amsterdammers 
van Afro-Caribische afkomst, vochten na de afschaffing van de slavernij meer dan 150 jaar lang voor erkenning, 
excuses en herstel’, zie over het onderscheid tussen erkenning en excuses (‘(…) although apologies include 
acknowledgment, the reverse does not necessarily hold’), en onderscheidingen tussen ‘erkenning, excuses en 
herstel’, als het gaat om herstelbetalingen aan Afrika, mede gebaseerd op gesprekken met burgers van 
Afrikaanse staten: Rhoda E. Howard-Hassmann, Reparations to Africa, University of Pennsylvania Press 2008, p. 
145-148, zie voor de gevolgde methode (o.a. de selectie van de geïnterviewden via ‘purposeful sampling’) en 
de bijbehorende beperkingen: p. 19-25. 
11
 Loi n° 2001-434 du 21 mai 2001 tendant à la reconnaissance de la traite et de l ’esclavage en tant que crime 
contre l’humanité,  https://www.legifrance.gouv.fr/loda/id/LEGITEXT000005630984/2021-01-04/  
 4
