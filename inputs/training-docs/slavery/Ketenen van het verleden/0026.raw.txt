In 1926 kreeg Donders een standbeeld in Tilburg, en dit beeld heeft de laatste jaren voor 
veel discussie gezorgd. Het standbeeld van Peerke Donders vormde het vertrekpunt van de 
break-outsessie. Nadat het standbeeld in de break-outsessie genoemd werd, nam een vrouw 
het woord.
‘Ik kom uit Tilburg. Ik ben een van de mensen die in 2018 hebben gezegd: als ik langs dat 
beeld loop doet het me pijn. Het was tijdens een lezing over de goede man Peerke Don-
ders. Ik heb geluisterd want ik ken dat beeld. En toen vroegen ze of er nog iemand iets wil-
de zeggen. En ik zei: ‘ja ik, maar ik kom naar voren.’ Want ik stond helemaal achter. ‘En ik ga 
niet schreeuwen.’ En toen zei ik alleen maar dit: ‘we zitten hier vanavond allemaal bij elkaar, 
allemaal witte mensen, en we kennen allemaal de naam van die witte man met het kruis om-
hoog, en zijn hand op het hoofd van de zwarte man. Maar goed, wie is die zwarte man?’ Dat 
is het enige wat ik heb gezegd. En de zaal bleef stil. Maar na afloop zeiden mensen, goh, jouw 
vraag intrigeert ons, want inderdaad, we kennen de naam van de witte man maar de zwarte 
man kennen we niet. Ik zei: ‘Dat is geschiedenis. Dat is nou geschiedenis! En kijk hoe die man 
wordt afgebeeld. Hij kijkt smekend naar de geestelijke die gewoon de macht vertegenwoor-
digt.’ En toen ontstond er een hele discussie over het standbeeld en wat het oproept.’
Deze etnografische casus laat een aantal van de belangrijkste kwesties zien die ook terug -
kwamen in alle andere dialogen met de jongeren, de sectoren, en die in het Caribische deel 
van het Koninkrijk. Ten eerste gaat het hierbij om beeldvorming. In tegenstelling tot zijn eigen 
overtuiging van gelijkwaardigheid wordt Peerke Donders hier ongelijkwaardig afgebeeld: 
staand, gekleed, in een actieve rol, neerkijkend op de zwarte man die knielend, half naakt, 
en passief verbeeld wordt. Dit beeld, maar ook veel andere standbeelden, verbeelden een 
machtsverhouding waarin witheid geassocieerd wordt met gezag, bekwaamheid en goed-
heid, en zwartheid met ondergeschiktheid en hulpbehoevendheid, en gezien wordt als op te 
lossen probleem. Het beeld laat zien dat beeldvorming los kan staan van de bedoelingen van 
individuen en een eigen leven kan gaan leiden.
Ten tweede gaat het om normalisatie. Standbeelden normaliseren de machtsrelatie: de mees-
te mensen, zelfs veel mensen van kleur, lopen erlangs en kijken er niet van op. We vinden het 
normaal om witte en zwarte mensen op deze manier afgebeeld te zien. Hoe zou het zijn als 
het beeld gelijkwaardigheid zou uitstralen?
Ten derde gaat het over de pijn die ervaren wordt. De vrouw uit dit voorbeeld geeft duidelijk 
aan dat de pijn die het beeld veroorzaakt uiteindelijk slechts een symptoom is van een veel 
dieperliggende kwaal. Met andere woorden, hoewel deze pijn uiteindelijk weggenomen moet 
worden, gaat het niet om de gevoeligheden van individuen, maar om de structurele sociale 
positie die mensen van kleur toebedeeld wordt als gevolg van negatieve en genormaliseerde 
beeldvorming. 
In alle dialogen gaven zowel zwarte als witte deelnemers aan te worstelen met deze 
beeldvorming over zwarte en witte mensen. 
26
