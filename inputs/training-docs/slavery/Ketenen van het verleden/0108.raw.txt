bijlage 4A
 
Wij noemen als voorbeelden van ‘herstel met wettelijke verankering’ de volgende mogelijke 
en niet als uitputtend bedoelde opties, gebaseerd op reeds gedane voorstellen: 
 
1. Uitroepen van één nationale vrije dag ter herinnering aan het slavernijverleden, de 
strijd tegen de slavernij en de afschaffing van de slavernij, bijvoorbeeld 1 juli (het 
van oorsprong Surinaamse Keti Koti) of 17 augustus (de dag van de Tula-opstand, 
aansluitend bij de viering op Curaçao tijdens de Dia di Lucha pa Libertat en reeds 
99
bestaande initiatieven in Nederland). 
2. Rehabilitatie van Tula en oprichting van een monument voor hem in Nederland, bij 
100
voorkeur in de regeringszetel Den Haag of de hoofdstad Amsterdam. 
101
3. Opstellen van een canon van de strijd tegen de Nederlandse koloniale slavernij. 
102
4. Opstellen van een monumentenroute ‘herinneringen aan de slavernij’. 
5. Oprichten van een fonds dat educatieve beurzen verstrekt, of andersoortige steun, 
103
aan nakomelingen van tot slaaf gemaakten. 
6. Ontwikkelen van, en steun voor onderwijsprogramma’s waar nood aan is in 
104
Nederland en elders. 
 
Verder mag een wettelijke verankering van erkenning, excuses en herstel er niet toe leiden 
dat er conflict en splijting ontstaat over de vraag of de erkenning en de excuses 
civielrechtelijke aanspraken op schadevergoeding creëren, zoals het geval was naar 
aanleiding van de wet Taubira. Hoewel wij de kansen op succesvolle claims niet groot 
achten, adviseren wij op dit punt duidelijkheid te scheppen, zoals in §3.2 al toegelicht. Dit 
kan door hetzij civielrechtelijke aansprakelijkheid met zoveel woorden te erkennen, hetzij 
door deze aansprakelijkheid met zoveel woorden uit te sluiten, c.q. het niet-bestaan van 
aansprakelijkheid te bevestigen. Een dergelijke keuze kan alleen bij formele wet worden 
gemaakt en geldt dan als bijzondere regeling ten opzichte van het Burgerlijk Wetboek. 
 
In het laatste geval zou de formulering als volgt kunnen luiden: 
 
                                                        
99
 Over de Curaçaose viering: Nina Jurna, ‘“Nederland, erken fouten rond Tula”’, NRC Handelsblad, 16 augustus 
2020, zie in Nederland: https://www.diaditula.nl/; ‘Antillianen vieren Tula-dag op het Afrikaanderplein in 
Rotterdam-Zuid’, RTV Rijnmond (online), 17 augustus 2018, Van Stipriaan 2020, p. 185; zie ook de oproep in 
Zondag met Lubach (NPO 3, 28 februari 2021) en de voorstellen, en onderstreping van het belang van het 
publieke domein, bij Markha Valenta, ‘Onze wreedheden, onze opstanden. Slavernijgeschiedenis als 
vaderlandse geschiedenis’, Beleid en Maatschappij 2019, vol. 46 nr. 2, 286-293 (292). 
100
 Dominique Boulan, ‘Deze zwarte verzetshelden verdienen een standbeeld’, OneWorld (online), 17 augustus 
2020; Jurna 2020. 
101
 Als tegenwicht tegen de neiging het perspectief vanuit Nederland centraal te stellen, zie over die neiging 
o.a.: G.J. Oostindie, Slavernij, canon en trauma (oratie Leiden), p. 11; Alex van Stipriaan, Rotterdam in Slavernij, 
Amsterdam: Boom Uitgevers, p. 22-24, 376-378. 
102
 Er bestaan reeds gidsen voor dergelijke routes in o.a. Amsterdam, Rotterdam, Den Haag en Leiden, zie 
Esther Captain, ‘Tours langs pijnlijk slavernijverleden’, Geschiedenis Magazine (online), 2 juli 2018.  
103
 Zie Karwan Fatah-Black over het systeem van ‘legacy admissions’ ingezet voor nakomelingen van tot slaaf 
gemaakten aan Amerikaanse universiteiten en de duurzame samenwerking van de Universiteit van Glasgow 
met The University of The West Indies als vorm van ‘reparations’,  in OVT (NPO Radio 1), 5 juli 2020, 
https://www.vpro.nl/programmas/ovt/speel~PREPR_RA1_16232176~geen-excuses-voor-slavernij~.html.  
104
 Zie o.a. punt 6 van CARICOM’s ‘10-point reparation plan’ voor onderwijsprogramma’s in de getroffen 
gebieden. 
 37
