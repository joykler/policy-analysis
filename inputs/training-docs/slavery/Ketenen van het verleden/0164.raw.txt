bijlage 4c
 
economische, culturele en politieke ongelijkheid. De historische impact van de Aziatische 
slavernij was van een geheel andere aard. Laat staan de hedendaagse impact daarvan op de 
Nederlandse samenleving. De achtergrond en positie van Aziatische Nederlanders is dan ook 
een heel andere dan die van Afro-Nederlanders met slaafgemaakte voorouders. Voor een goed 
begrip gaat het hierna volgende dus over het trans-Atlantisch slavernijverleden van Nederland 
en zijn hedendaagse erfenissen en doorwerkingen. Het Aziatisch slavernijverleden van 
Nederland verdient een eigen podium en dialoog. Niet als obstakel, maar als stimulans voor 
onderzoek naar- en discussie over de complexiteit van het Nederlands slavernijverleden, de 
erfenissen en doorwerkingen daarvan en hoe te komen tot een dékoloniale samenleving.  
 
 
Zichtbaarheid van de trans-Atlantische slavernij in Nederland 
 
Er is een vreemde paradox werkzaam als het gaat over de zichtbaarheid van het 
slavernijverleden in Nederland. Enerzijds is er de laatste dertig jaar ongelofelijk veel 
onderzoek gepubliceerd, toneelstukken, films, dans en poëzie voor het voetlicht gebracht en 
tentoonstellingen georganiseerd gerelateerd aan het slavernijverleden; het onderwerp maakt 
deel uit van de nationale canon en heeft sinds halverwege de jaren 1990 een plek in de 
kerndoelen en eindtermen van het primair- en voortgezet onderwijs; drie steden hebben een 
slavernijmonument, waarvan een zelfs het nationale, waar de Keti Koti herdenking jaarlijks 
met een vertegenwoordiger van de regering plaatsvindt en dat inmiddels al enkele jaren live 
door de publieke omroep wordt uitgezonden. Bovendien zijn er stadsgidsen gepubliceerd met 
slavernijgerelateerde plekken in Amsterdam, Groningen, Leiden, Haarlem, Utrecht en één van 
63
heel Nederland, de meeste als initiatief van het project Mapping Slavery. Van Amsterdam en 
Rotterdam zijn recentelijk zelfs in opdracht van de respectieve lokale overheden twee 
diepgravende studies verschenen, die de intense verwevenheid van beide steden met de 
64
slavernij voor een groter publiek zichtbaar maken en wie had ooit kunnen vermoeden dat 
bijna een eeuw na dato Anton de Koms ‘Wij slaven van Suriname’ in de Nederlandse 
bestsellerlijsten zou verschijnen?! 
 Anderzijds is de onbekendheid met het slavernijthema nog steeds heel groot, zijn er 
groepen die daarover klagen, of in ieder geval verbaasd constateren dat ze “er op school niets 
over te horen krijgen, c.q. hebben gekregen” –kennelijk ondanks canon, kerndoelen en 
eindtermen– en heerst bij veel nazaten van slaafgemaakten het idee dat de 
slavernijgeschiedenis in Nederland wordt ontkend en weggestopt en dat er niets op dit terrein 
gebeurt. Er loopt dus iets heel erg scheef. Dat lijkt ook te worden bevestigd door de volgens 
velen vastgelopen Zwarte Piet-discussie (ook al gaan de veranderingen mijns inziens eigenlijk 
best snel) waar grote groepen er niet aan willen dat er een relatie zou kunnen bestaan tussen 
de figuur van Zwarte Piet en slavernijverleden en racisme. Waarschijnlijk nog veel meer 
 
63
 [https://mappingslavery.nl/] 
64
 Pepijn Brandon, Guno Jones, Nancy Jouwe en Matthias van Rossum (red.), De slavernij in Oost en West, het 
Amsterdam onderzoek (Amsterdam: Spectrum, 2020); Alex van Stipriaan, Rotterdam in Slavernij (Amsterdam: 
Boom, 2020); Gert Oostindie (red.), Het koloniale verleden van Rotterdam (Amsterdam: Boom, 2020). Het 
project waartoe de twee laatst genoemde boeken behoorden heeft ook nog een derde boek opgeleverd ver de 
hedendaagse beleving van dat koloniale verleden in Rotterdam, namelijk van Francio Guadeloupe, Paul van de 
Laar en Liane van der Linden (red.), Rotterdam, een post-koloniale stad in beweging (Amsterdam: Boom, 2020). 
16
