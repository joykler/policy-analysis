bijlage 4A
slavernij en slavenhandel die in het verleden hebben plaatsgevonden, dat wil zeggen voor 
daden die zijn begaan ver voordat het concept van misdrijven tegen de menselijkheid 
78
algemene ingang vond. Een dergelijke erkenning naar het verleden toe heeft echter in 
zoverre geen effect, omdat zij voor de strafbaarheid geen enkel verschil maakt. Het nulla 
poena-beginsel (art. 16 Grondwet) staat aan het met terugwerkende kracht strafbaar stellen 
van misdrijven tegen de menselijkheid in de weg. Ook in de memorie van toelichting bij de 
Wet internationale misdrijven is hierop ingegaan en is het verbod van terugwerkende kracht 
79
nog eens uitdrukkelijk bevestigd. 
 
Behalve het verbod van terugwerkende kracht zijn er ook andere factoren die maken dat het 
erkennen van slavenhandel en slavernij als misdrijven tegen de menselijkheid per saldo 
vooral een statement is dat strafrechtelijk en strafvorderlijk bezien geen consequenties kan 
hebben voor het heden. Weliswaar verjaren misdrijven tegen de menselijkheid naar 
Nederlands recht niet, maar als het al mogelijk zou zijn om naar huidige strafvorderlijke 
maatstaven nog op verantwoorde wijze daderschap in een ver verleden vast te stellen, geldt 
hoe dan ook dat de mogelijkheid om het strafrecht toe te passen voor wat betreft de 
80
strafvordering ophoudt op het moment dat de dader is komen te overlijden. Schuld, voor 
zover die nog zou kunnen worden vastgesteld, is per definitie persoonsgebonden en kan niet 
81
worden overgedragen. 
 
De kwalificatie nu van de praktijken inzake slavenhandel en slavernij die vroeger hebben 
plaatsgevonden als misdrijven tegen de menselijkheid sluit dus wel aan bij de huidige 
opvattingen hierover en is vanuit dit perspectief volledig correct en vanzelfsprekend, maar 
het strafrechtelijke effect van de erkenning is non-existent.  
 
De zin van de kwalificatie ligt dan ook niet in het aanwijzen van individuele schuldigen, maar 
in het vinden van een grondslag voor het nemen van collectieve verantwoordelijkheid voor 
de geschiedenis. Zonder in strafvorderlijke bewijsvraagstukken te hoeven duiken kan 
worden gesteld dat, met de kennis van vandaag, de conclusie gerechtvaardigd is dat zich in 
de huidige landen die samen het Koninkrijk der Nederlanden vormen gedurende enkele 
                                                        
78
 Er waren vroeg in de negentiende eeuw al wel publicisten die de slavernij als een ‘misdrijf tegen de 
menselijkheid’ kwalificeerden, daarnaast werd de, te onderscheiden, maar semantisch gerelateerde, juridische 
categorie hostis generis humani (vijanden van de gehele mensheid), oorspronkelijk enkel ingezet voor piraterij, 
maar door de Verenigde Staten en Groot-Brittannië gebruikt in de strijd tegen slavenhandel, door slavenhandel 
als piraterij aan te merken, zie David Luban, ‘The Enemy of All Humanity’, Netherlands Journal of Legal 
Philosophy 2018, vol. 2, p. 112-137 (113 en 122). 
79
 Kamerstukken II 2001-2002, 28337, nr. 3, p. 24-25. 
80
 Zie de artikelen 69 Wetboek van Strafrecht van Nederland, 71 Wetboek van Strafrecht BES, 1:144 Wetboek 
van Strafrecht van Aruba, Wetboek van Strafrecht van Sint-Maarten en Wetboek van Strafrecht van Curaçao. 
81
 Naast natuurlijke personen, zijn er nog bestaande (rechtsopvolgers van) rechtspersonen uit de tijd van de 
slavernij die bij deze misdrijven tegen de menselijkheid betrokken waren en waar dit specifieke obstakel niet 
speelt (zie o.a. de geschiedenis van de huidige firma Hudig & Veder (een rederij): Van Stipriaan 2020, p. 256-
268, en voor een aantal bij slavernij betrokken Nederlandse banken: Karin Lurvink, ‘Hoe Nederlandse banken 
verdienden aan slavernij’, OneWorld, 30 juni 2020). Daderschap door een rechtspersoon is echter pas ruim na 
het slavernijverleden geïntroduceerd, in 1951 voor economische delicten, vanaf 1976 voor het algemene 
strafrecht (zie Daan Doorenbos, ‘Daderschap en aansprakelijkheid van leidinggevenden’, in: Daan Doorenbos 
en M.J.C. Somsen (red.), Onderneming en sanctierecht. Handhaving van financieel toezichtrecht, in het 
bijzonder onder de Wft en Pw, Deventer: Kluwer 2013, p. 157–172 (162, noot 20)). Ook hier zal het nulla poena-
beginsel aan toepassing van de strafwet in de weg staan. 
 31
