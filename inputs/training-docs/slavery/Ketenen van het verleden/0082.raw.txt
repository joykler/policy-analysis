bijlage 4A
Amerikaanse democratie vastgelegd: ‘equal protection of the laws’ – vlak na de Amerikaanse 
Burgeroorlog met als inzet precies de strijd tegen het gebrek aan die equal protection, in de 
slavernij in de Zuidelijke staten. Dat kunnen we erkennen, terwijl we tegelijkertijd óók 
kunnen constateren dat diezelfde ‘framers’ in hun toepassing van datzelfde principe faalden, 
zoals bij het in standhouden van ‘racial segregation’ op scholen. Aan de principes die de 
‘framers’ in de constitutie vastlegden, zoals ‘equal protection’ zijn we gebonden (en die 
kunnen we prijzen); we zitten niet vast aan hun (foutieve) toepassingen van die principes, 
37
betoogt Dworkin. 
 
2.4  Mogelijke staatsrechtelijke bezwaren: ministeriële verantwoordelijkheid 
 
Een aanpassing van het kabinetsstandpunt in de richting van excuses voor het 
slavernijverleden zou echter wellicht nog wel kunnen afstuiten op staatsrechtelijke 
bezwaren. Het staat de regering uiteraard vrij om – in abstracte zin – excuses aan te bieden 
voor alle zaken waar zij excuses voor wil aanbieden (zeg, de kap van regenwouden in Brazilië 
38
onder het regime van Bolsonaro), uiteindelijk gesanctioneerd door het parlement via de 
vertrouwensregel. Maar de staatsrechtelijke vraag rijst of zij als huidig kabinet op een 
betekenisvolle manier verantwoordelijkheid voor onrecht uit een (verder) verleden kan 
nemen – dat wil zeggen: als de formele (late) vertegenwoordiger van de destijds handelende 
entiteit/staat. Een vereiste voor een volwaardig officieel excuus lijkt te zijn dat ‘the 
apologiser must have standing to make the apology: (…), in official apologies the apologiser 
39
must be the legitimate representative of the entity responsible for the wrongdoing.’ Of 
staat de ministeriële verantwoordelijkheid daaraan in de weg? 
 
Op basis van de ministeriële verantwoordelijkheid zijn ministers (art. 42 lid 2 Gw) en 
staatsecretarissen (art. 46 lid 2 Gw) verantwoordelijk voor hun handelen en nalaten in brede 
zin. Daar vallen bijvoorbeeld ook zaken onder die, buiten enig verwijt aan hun adres om, 
40
plaatsvinden op hun ministerie. De bewerkte Van der Pot vergelijkt het met de positie van 
                                                        
37
 Ronald Dworkin, ‘The Moral Reading of the Constitution’, The New York Review of Books, 21 maart 1996. 
38
 Hoewel zelfs dat ook weer niet zo vergezocht is, zie ‘Nederland in top 5 EU-landen gelinkt aan ontbossing’, 
Zembla (online), 14 april 2021, via https://www.bnnvara.nl/zembla/artikelen/nederland-in-top-5-eu-landen-
gelinkt-aan-ontbossing  
39
 Rhoda E. Howard-Hassmann, ‘Official Apologies’, Transitional Justice Journal 2013, vol. 1, nr. 1, p. 246-264 
(252, cursivering toegevoegd), voor andere voorwaarden, die buiten dit onderzoek vallen, zoals het publieke 
karakter en de juiste rituele inkleding, zie p. 253. Het belang van (het aantonen van) de keten van 
verantwoordelijkheid blijkt ook uit Charles de Gaulle’s naoorlogse stilte over de rol van de Franse staat bij de 
Jodenvervolging in de Tweede Wereldoorlog gebaseerd op een expliciete ontkenning van de ‘legal existence’ 
van het collaborerende Vichy-Frankrijk; Jacques Chirac erkende in 1995 de continuïteit tussen Vichy-Frankrijk 
en het huidige Frankrijk wel in een excuus-aanbieding, zie Wouter Veraart, ‘ Two Rounds of Postwar Restitution 
and Dignity Restoration in the Netherlands and France’, Law & Social Inquiry 2016, p. 956-972 (963 en 966-
967), ook François Mitterand en andere politici volgden de lijn van De Gaulle, zie Nikolay Koposov, Memory 
Laws, Memory Wars: The Politics of the Past in Europe and Russia, Cambridge: Cambridge University Press 
2017, p. 113-114. 
40
 Visser acht ook het uitblijven van een respons op relevante ontwikkelingen op het beleidsterrein van de 
minister onderdeel van de ministeriële verantwoordelijkheid, zelfs als de minister ter zake niet over relevante 
formele bevoegdheden beschikte (de minister ‘moet op dat gebied [het beleidsterrein] alle mogelijkheden 
gebruiken die hem ten dienste staan’), zie Robert Visser, In dienst van het algemeen belang: Ministeriële 
verantwoordelijkheid en parlementair vertrouwen (diss. Leiden), Amsterdam: Boom 2018, p. 93-94. 
Tegengesteld daaraan is de opvatting van Bovend’Eert: de ministeriële verantwoordelijkheid dient te worden 
 11
