De keren dat de koning zich uitgesprak over het verleden (met betrekking tot Indonesië en 
Wilhelmina (WO II)), had dat grote symbolische betekenis voor de gemeenschap.
Excuses zijn bovendien een wederkerig proces. Excuses moeten niet alleen gemaakt, maar 
ook aanvaard worden. Aan de ene kant moeten de ontvangers daadwerkelijk genoegdoening 
ervaren, aan de andere kant moet de maker van de excuses erop kunnen vertrouwen dat deze 
excuses ook aanvaard worden. Na de excuses, kan een proces van verzoening op gang komen. 
Excuses moeten naast oprechtheid ook een andere waarde hebben. Het aanbieden van excu-
ses door Nederland kan ook een eerste stap zijn voor het genezen van de open wonden. Dat 
betekent dat het aanbieden van excuses weliswaar noodzakelijk, maar op zichzelf nog onvol-
doende is. Excuses moeten daarom bijdragen aan herstel. 
7.3 Herstel
Het moge duidelijk zijn dat de geschiedenis niet teruggedraaid kan worden. Wel kan de 
bereidheid worden uitgesproken om dit historisch onrecht, dat tot de dag van vandaag als 
onrecht wordt ervaren en waarvan de nadelige gevolgen nog steeds worden gevoeld, zoveel 
mogelijk te herstellen, en deze bereidheid tot uitgangspunt te maken voor het beleid. 
Het gaat om verantwoordelijkheid nemen voor de nadelige gevolgen van dit verleden.
Het adviescollege deelt de overtuiging van wetenschappers en dialoogdeelnemers dat de 
slavernij tot grote sociale, culturele, economische en psychologische schade heeft geleid. 
Hierbij is van belang ook specifiek aandacht te besteden aan de verschillende gevolgen voor 
nakomelingen. Vandaag de dag bestaat institutioneel racisme dat niet los te zien is van eeu-
wen slavernij en kolonialisme en de denkbeelden die in deze context zijn ontstaan. Herstel 
betekent in onze ogen dat de gevolgen integraal en systemisch aangepakt moeten worden. 
In de visie van het adviescollege volgt herstel op excuses en geeft inhoud aan de gemaakte 
excuses. Dit moet wettelijk geregeld worden. 
Het gaat dus niet om financiële compensatie voor alle schade uit het verleden, maar wel om 
passende structurele financiering voor het tegengaan van de schadelijke doorwerking van dat 
verleden in het heden.
Er zijn tal van voorstellen gedaan door zowel de wetenschappelijke adviseurs als ook de deel-
nemers aan de dialogen. Globaal gezegd zijn deze gericht op het onderwijs, het onderzoek en 
de culturele sector. Via onderzoek, onderwijs, en kunstzinnige projecten kan het bewustzijn 
van de trans-Atlantische slavernij en haar gevolgen vergroot worden. Initiatieven gericht op 
het burgerschap van Afro-Antillianen en Afro-Surinamers in Nederland, kunnen worden ge-
continueerd, geïntensiveerd en versterkt. Een Koninkrijksfonds kan worden ingesteld waar het 
maatschappelijk middenveld in Nederland, de CAS- en BES-eilanden, projecten kan indienen 
tot versterking van de positie van Afro-Antillianen en Afro-Surinamers. De betrokken departe-
menten van de Nederlandse staat kunnen formeel en op gelijke voet samenwerken met hun 
counterparts op de CAS-eilanden om onderwijs, sociale voorzieningen, werkgelegenheid,
