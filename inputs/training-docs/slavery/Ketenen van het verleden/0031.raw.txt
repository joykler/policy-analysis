Ook in de maatschappelijke dialogen was het onderwijs een belangrijk thema. Met name 
de toenemende segregatie in het onderwijs werd als belangrijk probleem aangekaart. Zowel 
zwarte als witte ouders lijken hun kinderen zo mogelijk naar een beter presterende school te 
willen sturen, waardoor er een tweedeling ontstaat die zowel langs etnische, als langs klas-
se-lijnen loopt. Ouders met meer middelen ‘vangen het falen van het onderwijsstelsel op’ 
door hun kinderen zelf te helpen of bijlessen te laten geven. Daardoor presteren scholen met 
kinderen van welgestelde, vaak witte ouders beter, ondanks gelijke kwaliteit van de leerkrach-
ten. Hier ligt volgens de deelnemers een belangrijke taak voor de overheid.
6.1.4 Dialogen in Caribisch deel van het Koninkrijk
Naast de dialooggesprekken in Nederland organiseerde het adviescollege dialogen in het 
Caribisch deel van het Koninkrijk. Op alle eilanden in het Caraïbische deel van het Koninkrijk 
werd de noodzaak van het bespreken van dit onderwerp gevoeld, en was men van mening 
dat het onderwerp aandacht verdient in de Rijksministerraad. Benadrukt werd dat het be-
noemen, bespreken en erkennen van het slavernijverleden een essentieel onderdeel is van 
de verwerking ervan. Deze verwerking is de basis voor de emancipatie van de bevolking van 
de eilanden. De gesprekspartners onderschreven het grote belang hiervan. Op verschillen-
de eilanden gaf het bevoegd gezag aan dat de aandacht voor het koloniale verleden in het 
onderwijs momenteel te beperkt is. Het ontbreken van voldoende kennis werd ervaren als 
een belemmerende factor voor het voeren van goede dialogen. De kennis over het slavernij-
verleden die in musea wordt aangeboden, is van algemene aard, en gaat niet specifiek over 
het slavernijverleden van het betreffende eiland. In alle gesprekken kwamen ook de museale 
voorzieningen ter sprake. Net zoals in de in Nederland georganiseerde dialogen, worstelden 
deelnemers ook hier met negatieve beeldvorming, die in hun ogen de emancipatie op per-
soonlijk en politiek vlak in de weg staat.
Toch verschilde het beeld dat er in het Caribische deel van het Koninkrijk heerste enigszins 
van dat in Nederland. Er lag bijvoorbeeld meer nadruk op de bestuurlijke verhoudingen bin-
nen het Koninkrijk. De dialoogdeelnemers ervoeren die als ‘koloniaal’ of ‘neokoloniaal’. Van 
Arubaanse zijde drongen deelnemers erop aan om de landelijke (Nederlandse) dialoog niet 
alleen uit te breiden naar de verschillende Caribische landen en bijzondere gemeenten, maar 
vooral toe te werken naar een gemeenschappelijke Koninkrijksdialoog waarin deelnemers 
op basis van multiperspectiviteit kunnen nadenken over het gedeelde en ook het verdeelde 
slavernijverleden van het Koninkrijk. Volgens deelnemers aan de dialogen op Curaçao had 
bijvoorbeeld de langdurige invloed van de Nederlandse staat een zeer indringende impact op 
vrijwel alle aspecten van de Curaçaose samenleving. In deze dialoog waren deelnemers van 
mening dat de grondslag van de huidige Curaçaose samenleving een direct voortvloeisel is 
uit de Nederlandse trans-Atlantische slavenhandel. 
In deze dialoog lag de nadruk op de vraag om rehabilitatie voor Tula, met name ook door 
de Nederlandse volksvertegenwoordiging. De deelnemers vonden dat het beeld van Tula als 
misdadiger moet veranderen. Tijdens de dialoog op Aruba lieten deelnemers blijken trots te 
zijn op het ontstaan van een unieke Afrikaans-Bonairiaanse cultuur. Toch werd er ook felle 
kritiek geuit op de relatie met Nederland. Uit de reacties tijdens de bijeenkomsten van de dia-
