.
3 Opdracht
Het Adviescollege Dialooggroep Slavernijverleden (hierna: het adviescollege) is op 1 juli 2020 
ingesteld door minister Ollongren van Binnenlandse Zaken en Koninkrijksrelaties (BZK). De 
opdracht is om een dialoog te organiseren over het slavernijverleden en de doorwerking daar-
van in de hedendaagse samenleving, gericht op een bredere erkenning en inbedding van dit 
gedeelde verleden in de Nederlandse samenleving. 
In Nederland is er in toenemende mate aandacht voor het slavernijverleden. De sporen van 
dat verleden werken tot op de dag van vandaag door in onze samenleving. Daarom wenst 
het kabinet stil te staan bij deze episode uit onze geschiedenis. Tevens wenst het kabinet de 
aandacht voor het slavernij- en het gedeelde verleden ook in de toekomst levend te houden, 
onder andere door jaarlijks de afschaffing van de slavernij te herdenken.
De dialoog richt zich niet alleen op Nederlanders van Afrikaanse herkomst, maar op de Ne-
derlandse samenleving in haar geheel, en op het gehele Koninkrijk, inclusief de Caribische 
delen. 
Het adviescollege opereert zonder last of ruggespraak, is breed samengesteld, en dient de 
onafhankelijkheid en de inhoudelijke samenhang van de dialoog te waarborgen. Het organi-
seert daartoe gesprekstafels in diverse maatschappelijke sectoren en stelt een rapport op met 
1
bevindingen aangaande de gevoerde dialogen. 
Naast het organiseren van een dialoog heeft de minister het adviescollege verzocht om ad-
vies uit te brengen over de motie-Nicolaï van10 maart 2020, aangenomen door de Eerste 
 
Kamer. De motie verzoekt de regering om ‘na te gaan of er reden bestaat om – net zoals in 
Frankrijk – bij wet de slavernij en de slavenhandel die in het verleden heeft plaatsgevonden als 
een misdaad tegen de menselijkheid aan te merken, en om na te gaan of in diezelfde wet de 
oprichting en instandhouding van een Nationaal Monument Slavernijverleden, een Kennis-
2
centrum Slavernijverleden en een Slavernijmuseum dient te worden gegarandeerd.’ 
Ten slotte is het adviescollege gevraagd om advies uit te brengen over het verzoek uit 2019 
van Plataforma Sklabitut i Herensha di Sklabitut aan de Rijksministerraad, voor eerherstel  
van Tula.
Op 1 juli 2021 wordt het rapport van bevindingen aangeboden aan minister Ollongren  
van BZK.
1 De opdracht van minister Ollongren is opgenomen in bijlage 1.
2 De motie-Nicolaï is opgenomen in bijlage 2.
10
