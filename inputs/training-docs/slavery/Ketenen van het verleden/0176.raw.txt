bijlage 4c
 
85
tamelijk recent geleid tot het museaal zichtbaar maken van dit verleden , andere moeten daar 
nog aan beginnen. Black Lives Matter heeft wel overal wat losgemaakt, om tenminste 
hierover na te denken. Een belangrijke impuls in Engeland vormde de 200-jarige herdenking 
van de afschaffing van de slavenhandel in 2007-2008. Musea in Afrikaanse locatie-landen 
nemen een soort tussenpositie in, want ook daar is er lang weggekeken van de locale 
slavernijgeschiedenis. Die wordt nu meer onder ogen gezien door de connectie met de 
diaspora die hen daar kritisch op aanspreekt en omgekeerd aan wie zij om ondersteuning 
vragen. 
 Zoals gezegd wordt in slavernij-locatielanden veel gebruik gemaakt van plaatsen waar 
de slavernij zich heeft afgespeeld, zoals plantages, havens en forten. Opmerkelijk is dat ook in 
Europa slavernijmusea eerder in havenplaatsen te vinden zijn (Liverpool, Bristol, Nantes, 
Bordeaux) waar de slavenschepen uitvoeren, dan in de nationale hoofdsteden, wat het 
daardoor ook weer minder onderdeel maakt van de nationale geschiedenis. Overigens geldt 
dat ook voor de VS waar pas recent (2016) een echt nationaal museum van Afro-Amerikaanse 
geschiedenis en cultuur in de hoofdstad Washington werd geopend. Londen, Parijs en 
Amsterdam zitten er nu ook aan te komen. 
 Overigens zijn al die slavernij-sites op wat ook wel “schuldige plekken” wordt 
genoemd, geen garantie voor een enigszins evenwichtige, laat staan kritische, of 
meerstemmige benadering van de slavernijgeschiedenis. Vaak gaat het om plantagehuizen en 
regenteske stadspaleizen waar hoofdzakelijk de levens van de slavenmakers worden getoond, 
van de slaafgemaakten en hun leven valt vaak weinig te bekennen. In de steden waar de 
slavernij werd georganiseerd of de slavenhandel werd bedreven staan bovendien nog heel veel 
monumenten en standbeelden van mensen die juist hebben geprofiteerd van de slavernij. 
Sinds enige jaren vormen die van Charlotesville (VS) tot Bristol (VK) tot Rotterdam-
Delfshaven een bron van ergernis voor sommigen, herleefd nationalisme bij anderen en in 
ieder geval een hoofdpijndossier voor locale overheden. 
 Vrijwel alle kritischer en inclusievere slavernijmusea zijn van recente datum, vrijwel 
allemaal richten ze zich expliciet op de (school)jeugd/jongeren, vrijwel allemaal adresseren ze 
erfenissen van het slavernijverleden en (de strijd tegen) hedendaags racisme. Bij de meeste 
staat het grote sociaal-economische systeem centraal, meestal benaderd vanuit de eigen 
nationale blik, met wat verwijzingen naar andere landen. Er ligt nogal eens de nadruk –met 
name in Europese musea– op de abolitionistische campagnes in het eigen land, een soort trots 
dat na de schande het land toch ook zelf weer de slavernij heeft afgeschaft. Maar meestal 
wordt ook verwezen naar de veerkracht en het verzet van slaafgemaakten, al wordt daarvan 
(relatief) niet veel in beeld gebracht en de Afro-cultuurvorming is eveneens meestal schaars 
bedeeld. Wel wordt regelmatig verwezen naar meer hedendaagse zwarte rolmodellen en 
hedendaags anti-racisme. 
 De meeste musea maken gebruik van traditionele museale objecten, het gebouw zelf is 
vaak  in de slavernij functioneel geweest (als plantage, koopmanshuis, fort, pakhuis), maar er 
 
85
 In Nederland is er sinds 1999 een afdeling in het Tropenmuseum die permanent aandacht aan de slavernij 
besteedt; van 2003 tot 2012 was er een permanente slavernij-expositie in de voormalige NiNseelocatie aan de 
Linnaeusstraat in Amsterdam (totdat de rijkssubsidie aan NiNsee door  de overheid werd gestopt) en sinds 2017 
wordt het slavernijverleden permanent verbeeld als onderdeel van de canontentoonstelling in het nationaal 
Openluchtmuseum in Arnhem. 
28
