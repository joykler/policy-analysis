de afschaffing van de slavernij in 1863. Espersen heeft gebruik gemaakt van historische 
documenten alsook archeologische onderzoeken. 
 
 
De stemmen van de tot slaafgemaakten 
 
Orale bronnen worden gebruikt om de slavernijgeschiedenis van binnenuit te bekijken. Deze  
mondelinge bronnen zijn bijvoorbeeld verhalen, mythes, liederen, spreekwoorden en andere 
informatie die mondeling van generatie op generatie worden doorgegeven. Op Curaçao 
hebben Paul Brenneker en Elis Juliana vanaf 1958 een grote hoeveelheid van dit soort 
mondelinge gegevens verzameld. Hun oudste informant werd geboren omstreeks 1853, tien 
jaar voor de afschaffing van de slavernij. De meeste van de door Juliana en Brenneker 
verzamelde informatie is opgeslagen in de Zikinzá-collectie, een databank bestaande uit 1.400 
liederen, verhalen, en levensverhalen, welke ook terug te vinden zijn op de website 
https://dcdp.uoc.cw.  
 
In de periode tussen 1980 en 1995 heeft het Instituut voor Archeologie en Antropologie van 
de Nederlandse Antillen (AAINA) oral history projecten uitgevoerd, met als doel informatie 
vast te leggen van het sociale leven en de orale tradities die van generatie op generatie zijn 
overgedragen. Gibi Bacilio verzamelde ook mondelinge informatie over slavernij voor zijn 
televisieprogramma Kachu, dat werd uitgezonden tussen 1985 en 1997. 
 
Verschillende wetenschappers hebben gebruik gemaakt van de collectie van Brenneker en 
Juliana om nieuwe inzichten te verkrijgen in de slavernij. Een voorbeeld hiervan is de studie 
van Armando Lampe (1988) waarin hij kijkt naar de rol van de Rooms-Katholieke Kerk in het 
sociale leven van de tot slaafgemaakten. Aan de hand van Anansi-verhalen (kuentanan di 
Nanzi) analyseerde hij de mate van protest en verzet van deze groep tegen het bestaande 
systeem. Frank Martinus Arions studie A Kiss of the Slave (1997) gebruikte de gegevens van 
Juliana en Brenneker om de Guene taal te kunnen ontcijferen. De huidige kennis van de 
Guene taal is voornamelijk gebaseerd op de door Juliana en Brenneker verzamelde liederen 
waarin slaven en hun nakomelingen op een verborgen manier over hun sociale 
omstandigheden zongen. 
 
Het proefschrift van René Rosalia uit 1997 over de muzikale expressie tambú gaat ook terug 
tot de slavernijperiode en is gebaseerd op interviews die hijzelf met mensen heeft gevoerd 
over dit onderwerp. Een en ander is verwerkt in zijn boek Tambú. De legale en kerkelijke 
repressie van Afro-Curaçaose volksuitingen. Rosalia verzamelde deze mondelinge 
overleveringen via zijn  culturele groep, Grupo Trinchera. Dit werk is onder zijn leiding 
voortgezet door de Kas di Kultura, een cultureel instituut dat door het overheid werd 
gesubsidieerd en in 2020 is opgeheven. Ook Rose Mary Allens studie uit 2007, Di Ki Manera. 
A Social History of Afro-Curaçaoans, 1863-1917, heeft betrekking op het sociale leven van 
Afro-Curaçaoënaars in de periode na de afschaffing van de slavernij en legt verbanden met de 
orale geschiedenis betreffende het slavernijverleden. 
 
Ook op de andere eilanden zijn orale bronnen vastgelegd. Op Bonaire zijn Frans Booi en Max 
Sint Jago de eersten geweest die verhalen en liedjes verzamelden die teruggaan tot de 
slavernijperiode. Hun werk is voortgezet door Boi Antoin, die ook uitgebreid onderzoek heeft 
gedaan naar de mondelinge geschiedenis en dieper kon ingaan op de geschiedenis van de 
slavernij op Bonaire. In 2013 is de website Archivo Boneiru gelanceerd: 
http://archivoboneiru.com. Dit is een digitaal platform met documenten, foto’s, films en 
8
