Hun werk en inzet blijven onverminderd noodzakelijk. De belangenorganisaties hebben 
de urgentie van een verandering in het handelen van de overheid duidelijk gemaakt. De 
terugkoppeling over hun inbreng vond plaats in de afrondende fase van ons werk als 
adviescollege.
4.3.2 Opzet van de dialogen, publiekscampagne en burgerpanel
Wegens de COVID-19-pandemie zijn de sectorale dialoogtafels anders uitgevoerd dan 
oorspronkelijk de bedoeling was. Het aantal deelnemers aan fysieke tafels moest beperkt 
worden wegens de verplichte anderhalve meter afstand. Tevens zijn bijeenkomsten naar 
een later tijdstip verschoven, toen de versoepelingen van de corona-richtlijnen meer fysieke 
ontmoeting mogelijk maakten.
Om toch aan de opdracht te voldoen om de Nederlandse samenleving in brede zin in de 
dialogen te betrekken, Heeft het adviescollege digitale dialoogsessies georganiseerd. Het 
koos daarbij voor drie verschillende vormen:
1. drie brede maatschappelijke digitale dialogen in samenwerking met Pakhuis de Zwijger; 
2. zes sectorale dialogen in samenwerking met IZI Solutions;
3.  21 dialooglessen en acht slotdialogen met scholieren en studenten in samenwerking met 
Discussiëren Kun je Leren (DKJL).
Verder heeft het adviescollege in samenwerking met Motivaction een online burgerpanel 
opgezet om de inbreng van het publiek te vergroten, en is in samenwerking met 
DeGoedeZaak een campagne gelanceerd. 
In al deze dialogen kwam aan de orde hoe de doorwerking van het slavernijverleden ervaren 
wordt in verschillende sectoren in de samenleving. Tevens werd er ingezoomd op specifieke 
thema’s, zoals representatie, kansen in het onderwijs, beeldvorming in de media, cultuur en 
publieke ruimte, herkenning, erkenning en excuses. 
De drie brede maatschappelijke dialogen bestonden uit twee delen: een panelgesprek 
en zogeheten break-outsessies. De panelgesprekken werden live uitgezonden en waren 
hiermee toegankelijk voor een groot publiek. Na de panelgesprekken gingen deelnemers 
in break-outsessies in kleinere groepen met elkaar in gesprek. De break-outsessies zijn niet 
live uitgezonden, om deelnemers de gelegenheid te bieden in beslotenheid met elkaar het 
gesprek aan te gaan. 
Aan de zes sectorale dialogen namen vertegenwoordigers deel uit de sectoren justitie en 
veiligheid, cultuur en media, sport, bestuur, zorg en onderwijs. Zij gingen met elkaar in gesprek 
aan de hand van stellingen.
13
