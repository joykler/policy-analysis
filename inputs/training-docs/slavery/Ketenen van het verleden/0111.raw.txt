Voor zowel de erkenningswet- als de excuseswet-variant geldt dat er geen strafrechtelijke 
gevolgen zijn en dat voor civielrechtelijke gevolgen in alle redelijkheid niet hoeft te worden 
gevreesd. Wel verdient het aanbeveling om in de wet zelf zoveel mogelijk duidelijkheid te 
scheppen omtrent de (bedoelde dan wel uit te sluiten) civielrechtelijke gevolgen. 
 
Als ook aan het element van herstel (expliciet) recht gedaan wil worden middels additionele 
herstelmaatregelen, pleit dat in de richting van de (rijks)wet als te kiezen vorm (boven 
excuses aangeboden door de regering): de wet is immers het aangewezen instrument voor 
het creëren van rechtsgevolgen. 
 
Tot slot is overwogen dat er goede argumenten zijn om voor een consensusrijkswet te 
kiezen en niet voor een Nederlandse wet. Een consensusrijkswet includeert a l le 
Koninkrijkspartners in het proces van excuus-aanbieding en geeft daarbij inspraak aan 
Aruba, Curaçao en Sint Maarten in de vorm die deze excuses krijgen. Dat kan helpen 
voorkomen dat ook de excuus-aanbieding eenrichtingsverkeer vanuit het Europese 
Nederland is en daarmee koloniale schema’s reproduceert. De consensusrijkswet zou wel tot 
uitdrukking moeten brengen dat de verantwoordelijkheid voor het koloniale 
slavernijverleden bij het Europese Nederland ligt. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 40
