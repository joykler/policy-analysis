2.5  Conclusie 
 
Naast enkele algemene overwegingen ten aanzien van de geschiedsopvatting en 
domeinvermenging in het huidige kabinetsstandpunt, is geconcludeerd dat er geen 
staatsrechtelijke bezwaren bestaan tegen betekenisvolle excuses voor het slavernijverleden. 
Op basis van een in de staatsrechtdoctrine verdedigde, en door de staatsrechtspraktijk 
geschraagde, opvatting kan namelijk gesteld worden dat de ministeriÃ«le 
verantwoordelijkheid zich niet per se verzet tegen dergelijke excuses. Een huidig kabinet kan 
daarom als opvolger middels excuses de verantwoordelijkheid nemen voor het handelen van 
de Staat der Nederlanden vanaf haar vestiging in 1814.  
 
De mogelijke strafrechtelijke of civielrechtelijke gevolgen van excuses door de regering zijn 
hier niet afzonderlijk behandeld. De gedachte daarachter is dat er geen reden is om te 
veronderstellen dat die gevolgen zouden verschillen van de gevolgen van erkenning, excuses 
of herstel als vervat in een wet, zoals besproken in het hiernavolgende hoofdstuk. De 
bespreking aldaar mag dus ook gelden als antwoord op die vraag hier. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 26
