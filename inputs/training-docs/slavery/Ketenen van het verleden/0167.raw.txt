verontrustende daarbij is dat er op basis van die geringe kennis wel stevige meningen worden 
gevormd. Het leidt enerzijds tot schaamte, maar met die schaamte wordt verder (nog) niet zo 
heel veel gedaan. Dat hedendaags racisme en de vreemde Zwarte Piet traditie iets met dat 
schaamtevol verleden te maken zouden kunnen hebben en daarmee tot een maatschappelijk 
actieve houding is kennelijk voor velen dan weer een te grote stap. Dat blijkt ook uit de 
recente enquête van Dagblad Trouw, d.d. 12 febr. 2021, die uitwees dat een meerderheid van 
de Nederlanders (56%) de rol van Nederland in het slavernijverleden “ernstig tot heel ernstig” 
vindt, maar bijna de helft vindt onderzoek daarnaar niet belangrijk en meer dan de helft vindt 
70
dat excuses voor dat verleden niet nodig zijn. Kortom, duidelijke meningen, maar waarop 
zijn ze gebaseerd? 
 Daarnaast zijn alle onderwijs-gerichte onderzoeken over de slavernijgeschiedenis 
voornamelijk op Amsterdamse scholen gericht, en soms de andere grote steden in de 
Randstad. Hoe  het in de rest van Nederland zit met slavernij in het onderwijs is niet bekend, 
maar doet het ergste vrezen. En dat raakt aan een deel van de kern van het probleem: het 
slavernijverleden wordt door velen weliswaar als iets ergs beschouwd, maar het wordt 
waarschijnlijk niet als deel van de eigen nationale geschiedenis en daarmee als deel van de 
eigen identiteit ervaren. Het is hooguit een duister stukje, of een zwarte bladzijde, wat 
suggereert dat de rest van het verhaal lelieblank is, of dat dit verhaal toch vooral van belang is 
voor Afro-Nederlanders en voor ‘zwarte’ scholen. De Keti Koti uitzending van de NPO op 1 
juli 2020 trok bijvoorbeeld 181.000 kijkers, wat in het niet valt bij de uitzending van de 
Dodenherdenking (8, 1 miljoen), de Sinterklaasintocht (3 miljoen), of het Bevrijdingsjournaal 
71
mei 1945 (2,9 miljoen). 
 De kennis, belangstelling, laat staan betrokkenheid bij dit thema zijn klein. En daar 
waar het er wel is,  beperkt het zich hoofdzakelijk tot Suriname. De kennis over dit 
Nederlands verleden met betrekking tot de Caribische delen van het Koninkrijk, de betrokken 
Afrikaanse landen, laat staan Azië is zeer gering. Daar is ook nog opmerkelijk weinig 
onderzoek naar gedaan. In wezen staat het onderzoek naar de Nederlandse slavernij in de 
Nederlandse Cariben, in het huidige Indonesië, in de betrokken West- en Centraal-Afrikaanse 
landen en de Kaapkolonie (Zuid-Afrika) nog in de kinderschoenen. 
 Wat zeker nog genoemd mag worden is dat ook bij de nazaten van slaafgemaakten de 
kennis over het slavernijverleden niet heel groot is. Dat wordt niet altijd onderkend, maar is 
wel realiteit. Helaas is daar nog geen systematisch onderzoek naar gedaan, maar de ervaringen 
72
in het veld zijn tamelijk ondubbelzinnig. Heel vaak blijft de kennis en de interesse beperkt 
 
70
 [https://www.ioresearch.nl/wp-content/uploads/2021/02/ieno-research-peiling-januari-ii-slavernij-iov-
trouw.pdf] 
71
 [https://www.nu.nl/media/6061827/herdenking-slavernijverleden-nederland-trekt-181000-
televisiekijkers.html#:~:text=Herdenking%20slavernijverleden%20Nederland%20trekt%20181.000%20televisie
kijkers,-
02%20juli%202020&text=De%20herdenking%20van%20het%20slavernijverleden,Nederland%20stilstaat%20bi
j%20de%20slavernij]; [https://kijkonderzoek.nl/component/kijkcijfers/file,n1-0-1-p] 
72
 Op de vraag aan Afro-Surinamers welke marronleiders hij/zij kent, die ik al enkele honderden malen heb 
gesteld wordt steevast geantwoord: Boni, Baron en Joli Coeur. Nog afgezien van de vraag hoe belangrijk de twee 
laatst genoemden waren, komt niemand met Ayako, Abini, Labi Dikan, Basiton of Pamu, grote marronleiders 
die de vrede hebben afgedwongen. Ook de grote opstand o.l.v. Kofi en Ata in Berbice in 1763 is vrijwel altijd 
onbekend, of dat er ook honderden slaafgemaakten van Curaçao zijn weggevlucht. Een in opdracht van NiNsee 
uitgegeven handleiding voor onderwijs over het slavernijverleden in het basisonderwijs (2006) eindigt met een 
13 bladzijden tellende ‘Literatuurlijst relatie Nederland – Suriname – Slavernij’ , geen woord over de 
19
