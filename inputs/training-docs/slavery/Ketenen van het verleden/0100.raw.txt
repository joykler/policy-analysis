bijlage 4A
 
De wet bevat daarnaast artikelen over aandacht voor het slavernijverleden in het onderwijs 
(art. 2), de inzet van Frankrijk in internationale fora voor een internationale herdenkingsdag 
van slavernij (art. 3), onderzoek naar de vorm van herdenken in Frankrijk (art. 4), het openen 
van de mogelijkheid voor verenigingen die zich met de nagedachtenis van de slavernij 
bezighouden om te procederen bij uitingsdelicten (art. 5).  
 
Artikel 1 van de wet Taubira bevat aldus primair een omschrijving van de daden die 
kwalificeren als misdrijven tegen de menselijkheid, van de gebieden waar de daden zijn 
begaan en van de volkeren waartegen de daden zijn begaan. De omschrijving zegt niet 
expliciet om de daden van wie het gaat. Er is alleen sprake van een meer abstracte 
erkenning dat bepaalde daden (slavenhandel en slavernij) als misdrijven tegen de 
menselijkheid moeten worden gekwalificeerd. De Franse Republiek aanvaardt of neemt 
daarmee dus geen duidelijke eigen verantwoordelijkheid voor de begane daden.  
 
Dit laatste heeft tot kritiek geleid omdat de erkenning daardoor een zekere vrijblijvendheid 
suggereert. In een eerdere versie van de wet Taubira werden de ‘Europese mogendheden’ 
nog wel aangeduid als daders, maar dit haalde de finale versie niet; ook een bepaling over 
74
onderzoek naar mogelijke herstelbetalingen sneuvelde. Zo resteerde een wet die volledig 
ziet op ‘herinnering’ als vorm van herstel en die de schuld van de Franse Republiek slechts 
suggereert. Het is de vraag of een zo abstracte erkenning daadwerkelijk een rol kan spelen in 
een proces van ‘herstel’ door ‘herinnering’: ‘(…), memory can only accomplish so much when 
75
the criminal remains unnamed and will not confess.’ 
 
De vrijblijvendheid van de Franse wet Taubira zou in een Nederlandse versie kunnen worden 
tegengegaan door in de definitie aan te geven op de daden van wie de erkenning betrekking 
heeft.  
 
Tegen de achtergrond van het voorgaande zou een erkenning aldus kunnen luiden: 
 
e
Erkend wordt dat de slavenhandel en slavernij die tussen het begin van de 17 eeuw en 
1 juli 1863 direct of indirect onder Nederlands gezag hebben plaatsgevonden 
misdrijven tegen de menselijkheid waren. 
                                                        
74
 Doris Garraway, ‘Memory as reparation? The politics of remembering slavery in France from abolition to the 
Loi Taubira (2001)’, International Journal of Francophone Studies 2008, vol. 11 nr. 3, p. 365-386 (382) (hierna: 
Garraway 2008). Zie ook: Nicola Firth, ‘Saving the Republic: State Nostalgia and Slavery Reparations in Media 
and Political Discourses’, Modern & Contemporary France 2015, vol 23 nr.2 , p. 213-232 (218); Charles Forsdick, 
‘Compensating for the past: debating reparations for slavery in contemporary France’, Contemporary French 
and Francophone Studies 2015, vol. 19 nr. 4, 420-429 (423). 
75
 Garraway 2008, p. 383. Een andere kritiek in Frankrijk kwam van historici die zich verzetten tegen ‘alle 
pogingen tot wetgeving over het verleden’ (dus zowel het criminaliseren van ontkenning, als een loutere 
erkenningswet, zoals in dit stuk aan de orde), omdat dit de vrijheid van historisch onderzoek zou beperken, zie 
Koposov 2017, p. 120-122; voor een kritiek van die visie, zie Heinze 2018, p. 419-420, o.a. stellende dat ‘within 
the contexts of strong democracies, however, I have elsewhere supported declaratory (and indeed other non-
punitive) laws. I do so by challenging any background assumption that the state can retreat to neutrality on 
controversial ethical disputes, including those involving historical interpretation. States perforce take positions 
on history, and can scarcely do otherwise. Every authorised grade-school history curriculum stamps an official 
imprimatur upon particular readings of history. Few modern democracies are prepared to abandon historical 
education on the grounds that it cannot be done with perfect ethical or political neutrality.’ 
 29
