• Onderzoek daarbij de wijze waarop reeds bestaande initiatieven en instituten gericht 
op het verdiepen van het substantieve burgerschap van Afro-Antillianen en Afro-
Surinamers kunnen worden gecontinueerd, geïntensiveerd en versterkt.  
• Onderwijs: neem effectieve maatregelen om ervoor zorg te dragen dat het 
slavernijverleden en de doorwerking daarvan in het heden een vast onderdeel worden 
van het curriculum in het onderwijs in alle niveaus, en vooral ook in de pedagogische 
beroepsopleidingen.
5.  Versterk de kennis over de betekenis van discriminatie in het leven van alledag en tref 
wettelijke maatregelen ter bestrijding van racisme en vreemdelingenhaat. Draag zorg voor 
systematische handhaving:
• Implementeer een structureel intersectioneel programma ter bestrijding van 
discriminatie en racisme waaronder institutioneel racisme en etnisch profileren.  
• Daarbij verdient de bestrijding van institutioneel racisme op de arbeidsmarkt, de 
woningmarkt, het onderwijs en de politie specifieke en dringende aandacht. Voor 
effectieve maatregelen verwijst het adviescollege naar het KIS-rapport en het Zwart 
Manifest.
6. Maak het slavernijverleden zichtbaar zodat dit een gedeelde geschiedenis kan worden:
• Slavernijmuseum 
Draag zorg voor een nationaal museaal centrum of nationale voorziening waarin op 
ruime en toegankelijke wijze het slavernijverleden en de doorwerking daarvan worden 
getoond met een veelzijdige blik. Draag er daarbij zorg voor dat dit verleden ook in de 
Caribische landen en Suriname beter gekend en getoond kan worden.
• Monumenten 
Ontwikkel na afstemming met organisaties van nazaten beleid op basis waarvan 
er in de publieke ruimte meer nieuwe, gemeenschappelijke symbolen voor een 
gedeelde toekomst kunnen worden gecreëerd. Betrek daar ook bestaande, aan het 
slavernijverleden verbonden beelden, monumenten, gebouwen en straatnamen bij 
om enerzijds het verhaal van de geschiedenis te vertellen, en anderzijds de pijn die de 
confrontatie in de publieke ruimte bezorgt, te verzachten.
• Herdenkingsdagen 
Maak van 1 juli een nationale herdenkingsdag, gesteund en bijgewoond door de koning 
en de regering (minister-president) als erkenning dat het slavernijverleden het hele 
land aangaat. Het staat ieder deel van het voormalig Koninkrijk uiteraard vrij ook eigen 
herdenkingsdagen te kiezen. Maak van publieke media gebruik om die dag nationaal 
stil te staan bij de verschrikkingen van de slavernij en het leed en lot van de tot slaaf 
gemaakte mensen in het hele voormalige Koninkrijk.
