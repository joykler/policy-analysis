hebben daarmee de grondtrekken van de ‘juridische routekaart’ als het gaat om de 
verwerking van het slavernijverleden willen schetsen. Er wordt geen volledigheid 
gepretendeerd. Ook de vermelding van literatuur en jurisprudentie is in deze studie tot het 
noodzakelijke beperkt. Deze studie is bedoeld als basis voor verder onderzoek en dialoog 
over (juridische) vormen van erkenning, excuus en herstel.  
 
 
1.4  Leeswijzer 
 
In het navolgende zullen de juridische aspecten van erkenning, excuses en herstel als volgt 
behandeld worden.  
 
Hoofdstuk 2 behandelt het aanbieden van excuses voor het slavernijverleden (in een 
verklaring) door de regering en de eventuele staatsrechtelijke en andersoortige 
belemmeringen daarbij. Het aangrijpingspunt daarbij is het meest recente 
kabinetsstandpunt over dergelijke excuses.  
 
Hoofdstuk 3 verlegt de aandacht naar de wet als instrument, en daarmee ook naar de 
betrokkenheid van het parlement. Aan bod komen de wijze waarop erkenning, excuses en 
herstel vormgegeven kunnen worden in een wet met betrekking tot het slavernijverleden. 
Ook is er aandacht voor mogelijke strafrechtelijke en civielrechtelijke gevolgen. Tot slot 
wordt de aandacht gericht op een hoger niveau van wetgeving: de consensusrijkswet als 
instrument, met de betrokkenheid van alle Koninkrijkspartners (Nederland, Aruba, Curaçao 
en Sint Maarten). 
 
Hoofdstuk 4 geeft een overzicht van de belangrijkste conclusies uit beide voorgaande 
hoofdstukken. 
 
 
 
 
 
 
 
 
 
 
 
 
 
 
 
 
 
 
 
 
 6
