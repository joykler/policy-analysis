bijlage 4e
 
Opties voor een volwaardig excuus voor de slavernij en de gevolgen voor nakomelingen in 
Nederland 
 
Prof. Dr. Philomena Essed 
Critical Race, Gender and Leadership Studies 
Graduate School of Leadership and Change, Antioch University, USA 
 
 
Inleiding 
 
Om een excuus aan te bieden moet je weten waarom je excuses aanbiedt. De slavernij was een 
misdaad tegen de menselijkheid ook al werd het destijds niet zo gezien. De invloed van 
mensenrechtenverdragen en bevrijdingsbewegingen is een belangrijke context voor de 
s te
internationale hausse in apologies sinds de laatste decennia van de 20 eeuw. De internationale 
(Engelstalige) literatuur biedt bruikbaar inzicht in de betekenis en implicaties van een formele 
apology voor collectief onrecht in het verleden (Lazare 2006). Het Engelse begrip apology wordt 
hier vertaald als ‘excuses aanbieden’. De landen, casussen, contexten en doelen van excuses zijn 
divers (Marrus 2007, Minow 1998, Lazare 2005, Stamato 2008). Er is geen blauwdruk. Excuses 
voor de slavernij komen te laat voor de destijds direct getroffenen: de tot slaaf gemaakte 
Afrikanen  en hun gemeenschappen die pijn en wanhoop hebben ervaren toen zij  beroofd 
werden van familieleden, geliefden, buren, andere dierbaren en menskracht. Het gaat om ettelijke 
miljoenen mensen die werden weggerukt uit overlevingssystemen, krachten die Afrika verloor 
ten gunste van de slavernij aan de overkant van de Atlantische oceaan, waaronder Suriname en 
de Nederlandse Antillen. We kunnen de slavernij geschiedenis niet terugdraaien, maar wel de 
gevolgen onder ogen zien. Anno 2021 gaat het dan om excuses voor de slavernij en de gevolgen 
daarvan die tot heden doorwerken.  
 
Formele excuses verwijzen altijd naar een machtsrelatie tussen partijen en zijn veelal het 
resultaat van consistente druk in de vorm van protesten en acties van slachtoffers, hun nageslacht 
en anderen die de formele erkenning eisen van het aangedaan onrecht (Lazare 2004, Peters-little 
et al 2010). In geval van de slavernij geschiedenis bevestigt een formeel excuus een aantal 
aannames, waaronder de volgende:  
 1
