bijlage 4A
50
vertrouwensregel, niet aan de orde komt. Bovend’Eert en Kummeling werpen Dölle en 
Elzinga tegen dat een dergelijke temporeel ruime, maar onder meer aan de verstreken tijd, 
relatieve invulling van ministeriële verantwoordelijkheid ‘een vaag en subjectief criterium’ 
51
oplevert. Maar zij stellen met name (en dit ziet ook op de opvatting van Visser) dat een 
temporeel zo ruim genomen ministeriële verantwoordelijkheid een ‘continuïteit van 
staatsbestuur veronderstelt die in de Nederlandse staatsrechtelijke en staatkundige 
52
verhoudingen ontbreekt’. 
 
Binnen de staatsrechtelijke doctrine is een temporeel ruim genomen ministeriële 
verantwoordelijkheid aldus op z’n minst verdedigbaar. Die indruk wordt versterkt, en dit 
pleit tegen de opvatting van Bovend’Eert en Kummeling, als we kijken naar de 
staatsrechtelijke praktijk op het gebied van excuus-aanbieding door bewindspersonen.  
 
Ten eerste is er de categorie van recente ‘grote excuses’ voor historisch onrecht. We 
noemden ze hierboven al (§2.1): de excuses voor de ontsporingen in Indonesië na de 
53
onafhankelijkheidsverklaring (bij monde van Koning Willem-Alexander in 2020), de 
standrechtelijke executies in het Indonesische Rawagede (de ambassadeur namens de 
54
regering in 2011) en Zuid-Celebes (de ambassadeur namens de regering in 2013), voor de 
55
rol van de Nederlandse overheid bij de Holocaust (minister-president Rutte in 2020), en 
voor het wegsturen van drie moslimmannen bij de Dutchbat-compound in het belegerde 
56
Srebrenica die daarna de dood vonden (Minister van Defensie Hennis in 2015). In al deze 
gevallen aanvaardt de Nederlandse regering verantwoordelijk te zijn (het zijn geen 
‘abstracte’ excuses), en lijkt zij te handelen in de veronderstelling van een ‘continuïteit van 
staatsbestuur’ met regeringen die, in het geval van de oorlogsmisdaden in Indonesië en als 
57
het gaat om de Holocaust, tot zo’n 75 jaar teruggaan.  
 
                                                        
50
 Dölle en Elzinga 1994, p. 125-126. Het is belangrijk om op te merken dat de ministeri ële 
verantwoordelijkheid en de vertrouwensregel los van elkaar functioneren. De vertrouwensregel (een minister 
kan niet aanblijven zonder het vertrouwen van het parlement) kan als sanctie gelden bij de ministeriële 
verantwoordelijkheid, maar heeft ook een zelfstandige werking (een minister kan naar huis gestuurd worden 
voor privézaken, zoals financiële malversaties, of voor handelen in de rol van (in)formateur of partijleider), zie 
Bovend’Eert en Kummeling 2017, p. 292-293; het gaat, in de woorden van Dölle en Elzinga 1994 (p. 126), bij de 
vertrouwensregel enkel om vertrouwen: een ‘emotionele aggregaatstoestand in hoofden van (de meerderheid 
van de) volksvertegenwoordiging’ – het vertrouwen kan opgezegd worden om welke reden dan ook. 
51
 Hier kan overigens tegenin gebracht worden dat Dölle en Elzinga betogen dat formeel de ministeriële 
verantwoordelijkheid onverkort (‘geheel en bij uitsluiting’) ge ldt voor handelen van ambtsvoorgangers, en dat 
dat dus ook geldt voor de kern van die verantwoordelijkheid (het verstrekken van inlichtingen) (Dölle en Elzinga 
1994, respectievelijk p. 125 en 126) – dat is geen subjectief criterium; dat doet pas zijn intrede als, op basis van 
in laatste instantie de vertrouwensregel (een te onderscheiden leerstuk), de ‘debatfase’ en de 
‘sanctioneringsfase’ aan de orde zijn (p. 126). 
52
 Bovend’Eert en Kummeling 2017, p. 296-297. 
53
 Zie uitgebreid in onderstaand schema (figuur 1) 
54
 Luttikhuis 2014. 
55
 Zie uitgebreid in onderstaand schema (figuur 1). 
56
 ‘Vergoeding en excuses voor nabestaanden weggestuurde Srebrenica-slachtoffers’, NOS (online), 25 juni 
2015. 
57
 Aan het overzicht zou nog toegevoegd kunnen worden: de (minder recente) excuses van de regering, 
aangeboden in 2000, voor de gebreken in het restitutieproces ten aanzien van de roof en plundering van de 
bezittingen van Joodse Nederlanders in de Tweede Wereldoorlog, zie Veraart 2016, p. 966. 
 13
