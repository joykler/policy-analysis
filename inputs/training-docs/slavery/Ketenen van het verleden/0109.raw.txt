De in deze wet uitgesproken erkenning en excuses leiden niet tot enige 
aansprakelijkheid voor het onrecht dat erkend is en waarvoor excuses zijn gemaakt. 
 
Een uitsluiting van aansprakelijkheid neemt niet weg dat de wetgever bevoegd is om op 
vrijwillige basis een stelsel van financiële tegemoetkomingen in het leven te roepen. Dit zou 
dan optie 7 in het bovengenoemde rijtje zijn. 
 
Wanneer besloten wordt tot het verstrekken van financiële tegemoetkomingen, educatieve 
beurzen of tegemoetkomingen anderszins, moeten de regeling en uitvoering daarvan steeds 
plaatsvinden met inachtneming van de algemene beginselen van behoorlijk bestuur. 
 
3.5  Nederlandse wet of rijkswet 
 
Een erkennings- en een excuseswet ziet op de erkenning van slavenhandel en slavernij als 
misdrijven tegen de menselijkheid. Het gaat dan om slavenhandel en slavernij die direct of 
e
indirect onder Nederlands gezag en vanaf het begin van de 17 eeuw tot aan de definitieve 
afschaffing van de slavernij per 1 juli 1863, en de facto tot 1873, heeft plaatsgevonden. 
 
Het Nederlandse gezag werd uitgeoefend door de Republiek der Zeven Verenigde 
Nederlanden en haar rechtsopvolgers (Bataafse Republiek, Koninkrijk Holland en Koninkrijk 
der Nederlanden), de beide compagnieën VOC en de WIC, alsmede de organen en 
ambtsdragers van al deze entiteiten. Als koloniale macht bestuurden de Republiek en haar 
rechtsopvolgers de overzeese gebieden waarover zij het gezag uitoefenden. Met andere 
105
woorden: slavenhandel en slavernij waren een Nederlandse aangelegenheid.  
 
Wanneer tot erkenning, excuses en herstel wordt overgegaan in reactie op het 
slavernijverleden, is dit dus de exclusieve verantwoordelijkheid van het land Nederland (de 
Staat der Nederlanden). Erkenning, excuses en herstel zijn een aangelegenheid die niet op 
het bordje van de Caribische delen van het Koninkrijk ligt. In dat perspectief ligt het voor de 
hand om erkenning, excuses en herstel in een Nederlandse wet te regelen.  
 
Er zijn echter legitieme redenen om niet voor een Nederlandse wet maar voor een 
onderlinge regeling in de vorm van een rijkswet te kiezen, dat wil zeggen kiezen voor een 
wet die op het niveau van het Koninkrijk door alle koninkrijkspartners samen wordt 
vastgesteld. Aangezien erkenning, excuses en herstel een aangelegenheid is die tot de 
autonomie van Nederland behoort, kan alleen voor regeling op koninkrijksniveau worden 
gekozen als alle landen (Nederland, Aruba, Curaçao en Sint Maarten) hiermee instemmen. Er 
moet consensus zijn, zowel over de vorm als over de inhoud. Komt die consensus niet tot 
stand, dan kan er geen sprake zijn van een rijkswet en is Nederland op een Nederlandse wet 
106
aangewezen. Uiteraard moet in de consensusrijkswet nadrukkelijk tot uitdrukking 
gebracht worden dat de verantwoordelijkheid voor het slavernijverleden ligt bij, en 
genomen wordt door het Europese deel van het Koninkrijk der Nederlanden. 
 
Een consensusrijkswet laat zien dat het land Nederland niet met een solotoer bezig is, maar 
het belangrijk vindt in dit onderwerp samen op te trekken. Een consensusrijkswet geeft de 
                                                        
105
 Zie o.a. Sint Nicolaas 2021, p. 26-28. 
106
 Zie over de consensusrijkswet: Van Rijn 2019, #107. 
 38
