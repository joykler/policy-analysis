3. Verantwoording op zich nemen voor de opgelopen schade die in het heden doorwerkt. 
Het gaat onder andere om economische, sociale, culturele, en psychologische schade in 
de (voormalige) Nederlandse staatsgebieden en de gevolgen van systemisch racisme in 
Nederland. Hierbij is van belang ook specifiek aandacht te besteden aan de gegenderde 
aard van de slavernij en de verschillende gevolgen voor mannelijke en vrouwelijke 
nakomelingen. De slavernij was genadeloos in het verkrachten van vrouwen, het met 
fysiek geweld dwingen van mannen tot onderdanigheid aan opzichters en slavenhouders, 
het communiceren met en dagelijks pijnigen en vernielen van lichamen met de zweep en 
ander marteltuig.  De slavernij was doelbewust in het grondig wegrukken van mensen uit 
een vertrouwde omgeving in Afrika, in het breken van familierelaties, relaties binnen en 
tussen de seksen, het ontwrichten van ouderschap, moeder-kind relaties, vader-kind 
relaties. Deze traumatiserende geschiedenis heeft onuitwisbare sporen gelaten in 
racistische ideologieën waarin slaven en hun nakomelingen minder mens zijn, minder 
gevoelens hebben, en minderwaardig zijn aan Europeanen (Hall 2017). In dit verband 
wordt ook gesproken van gegenderd racisme (Essed 1991, 2020, Spates et al 2020).  
Racistische beeldvorming, geïnternaliseerd racisme, discriminatie op de arbeidsmarkt, 
behuizing en educatie vermengden zich in stereotypen die zwarte vrouwen reduceren tot 
hun seksualiteit en seksleven, als prostituee van witte mannen (Wekker 2020). Zwarte 
mannen worden gecriminaliseerd als pooiers, drugsdealers en als seksueel gevaar voor 
witte vrouwen. Geschiedenissen van kolonisatie, onderwaardering in het onderwijs, 
uitzichtloosheid op de arbeidsmarkt, discriminatie en racisme zijn ook van invloed op de 
vormgeving en beleving van mannelijkheid binnen zwarte gemeenschappen. Uitingen 
daarvan zijn bijvoorbeeld herkenbaar in de vorm van minachtend taalgebruik over of 
gericht tegen zwarte vrouwen, fysiek geweld tegen zwarte vrouwen, en homofobie (Hill 
Collins 2004). 
 
4. Verantwoording op zich nemen raciaal onrecht tegen nakomelingen van tot slaaf 
gemaakte mensen te bestrijden en in de toekomst te voorkomen. Het kan gaan om een 
effectief ontwikkeld systeem van antidiscriminatie en antiracisme met het doel van 
raciaal-etnische rechtvaardigheid in al haar facetten en in relatie tot andere vormen van 
dominantie. Antiracisme beoogt de transformatie van historisch verankerde 
 5
