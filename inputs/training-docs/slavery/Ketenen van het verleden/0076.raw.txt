bijlage 4a
menselijkheid erkent en die door de Dialooggroep als voorbeeld is meegegeven in de 
aanvankelijke opdrachtformulering. 
 
Het gaat in deze studie steeds om de slavernij in het gehele voormalige Nederlandse 
koloniale rijk (de ‘Oost’ en de ‘West’), waarvan de gemene deler is ‘dat het gehanteerde 
systeem mensen tot object maakt, hun verwantschapsbanden verbreekt en hen reduceert 
12
tot verhandelbaar eigendom, tot een economisch eenheid.’ Voor de juridische afschaffing 
van de slavernij wordt in deze studie 1 juli 1863 als jaartal aangehouden (de 
inwerkingtreding van de in 1862 in het Staatsblad gepubliceerde wet tot afschaffing), toen in 
de laatste delen van het Nederlandse koloniale rijk de slavernij afgeschaft werd (Suriname 
13
en de Nederlandse Antillen); de facto liep de slavernij in Suriname nog door tot 1873 onder 
14
het systeem van ‘Staatstoezicht’. 
 
1.3 Beperkingen 
 
Deze studie is aan een drietal beperkingen onderworpen.  
 
Een eerste belangrijke beperking is gelegen in de afbakening ten opzichte van het wel of niet 
kiezen voor erkenning, excuses en herstel van/voor het slavernijverleden. Dat is een 
politieke en maatschappelijke vraag. Deze studie beantwoordt die vraag niet, het beoogt de 
vraag te beantwoorden wat het Nederlands en Koninkrijksrecht betekent (in mogelijk-
makende en belemmerende zin), als gekozen wordt voor (een vorm van) erkenning, excuses 
en herstel van/voor het slavernijverleden. De navolgende overwegingen dienen ook in dat 
licht gelezen te worden. 
 
Ten tweede gaat het hier om een juridische verkenning. Het historische onderzoek is voor de 
verwerking van het slavernijverleden van primair belang en dient voorop te staan. Aan dit 
steeds beter geworden begrip van dit deel van het Nederlandse verleden, zoals mogelijk 
gemaakt door onder meer de bovengenoemde (historische) onderzoekers, pretenderen de 
auteurs van dit stuk niets toe te voegen. Dat zónder dat onderzoek, en dat steeds beter 
wordende begrip, excuses en rechtsherstel het risico in zich dragen te vervallen tot een 
communicatiestrategie, tot een ‘moreel design’, onderstreept het primaire belang van de 
15
geschiedwetenschap in deze discussie nog eens.  
 
Ten derde is sprake van een verkenning. De voor- en nadelen en mogelijke implicaties van 
verschillende juridische constructies zijn op hoofdlijnen in kaart gebracht. De auteurs 
                                                        
12
 Sint Nicolaas 2021, p. 28, zie ook Brandon e.a. 2020, p. 402 -403, over de internationaal gangbare term 
‘chattel slavery’ waar de nadruk op commercialisering van de slavernij ligt. Over de overeenkomsten en 
verschillen tussen de (Nederlandse) slavernij in de West en de Oost, zie Matthias van Rossum, Kleurrijke 
tragiek: de geschiedenis van slavernij in Azie onder de VOC, Hilversum: Uitgeverij Verloren (Zeven Provinciën 
Reeks) 2015, m.n. p. 20-24 en 81-82. 
13
 J.Th. J. van den Berg en J.J. Vis, De eerste honderdvijftig jaar: parlementaire geschiedenis van Nederland, 
Amsterdam: Bert Bakker 2013, p. 393; Sint Nicolaas 2021, p. 56. 
14
 Sint Nicolaas 2021, p. 56. 
15
 Zie daarover Wouter Veraart, Rechtsherstel als moreel design: de uitkeringsregeling NS voor 
vervolgingsslachtoffers, Hilversum: Uitgeverij Verbum 2020, p. 46, eerder verschenen als ‘Rechtsherstel als 
moreel design. Enkele kritische opmerkingen bij de Uitkeringsregeling NS voor vervolg ingsslachtoffers’, 
Overheid en Aansprakelijkheid 2020, p. 49-62. 
 5
