In de sectorale dialoog Bestuur ging het gesprek onder andere over participatie en fundamen-
tele waarden. Volgens de deelnemers moet racisme vanuit een meervoudig perspectief wor-
den aangepakt. Het kan niet de taak zijn van één groep. Ook werd opgemerkt dat Nederland 
fundamentele waarden hoog in het vaandel heeft, maar dat dit nog niet voor iedereen geldt. 
Als een belangrijke eerste stap werden ook in deze dialoog erkenning en excuses genoemd. 
Strengere wetgeving met betrekking tot racisme werd in deze dialoog wel als optie gezien, 
maar belangrijker vond men bewustwording en educatie.
In de sectorale dialoog Zorg ging het gesprek over de fysieke gevolgen van racisme. Mensen 
worden daadwerkelijk ziek door microagressies en een zorgstelsel met te weinig culturele 
kennis en gevoeligheid. Het probleem hierbij is dat de doorsneepatiënt vaak wordt voorge-
steld als een witte man, waardoor er minder oog is voor de zorgbehoefte van mensen die niet 
met dit beeld overeenkomen. Ook hier worden volgens deelnemers witheid en mannelijkheid 
dus genormaliseerd, waardoor er blinde vlekken ontstaan. De deelnemers aan deze dialoog 
waren doordrongen van de complexiteit van beeldvorming, en benadrukte dat er geen een-
voudige oplossingen zijn. 
In de sectorale dialoog Onderwijs was iedereen zich bewust van de bijzondere rol die het 
onderwijs moet hebben met betrekking tot het slavernijverleden. Tegelijkertijd bleek ook 
dat dit geen eenvoudige opgave is. Meer kennis van het slavernijverleden is niet per se beter. 
De deelnemers benadrukten dat het gaat om het soort kennis. Die moet niet vanuit slechts 
één dominant perspectief onderwezen worden. Om een ander perspectief te bereiken, zijn 
er volgens de deelnemers substantiële en structurele investeringen nodig in het onderwijs 
en de lerarenopleiding. Ook de segregatie in het onderwijs moet volgens de deelnemers 
stevig worden aangepakt, zelf als dit implicaties heeft voor artikel 23 van de Grondwet 
(onderwijsvrijheid).
6.1.3 Gesprekken met jongeren
Ook uit de gesprekken met jongeren bleek de cruciale en tegelijkertijd complexe rol van 
het onderwijs met betrekking tot het thema slavernij. Onder de deelnemers heerste er grote 
overeenstemming over het idee dat het onderwijs een van de belangrijkste instrumenten is 
om negatieve beeldvorming tegen te gaan. Volgens de deelnemers zou meer kennis van het 
slavernijverleden negatieve beeldvorming kunnen tegengaan. Uit de jongerenpanels kwam 
duidelijk de meerwaarde van meer kennis over het slavernijverleden naar voren: ‘Als je in ie-
mands schoenen kunt gaan staan en kunt begrijpen wat hij/zij of zijn/haar voorouders hebben 
meegekregen, kun je al beter een discussie voeren. Als je meer kanten van het verhaal weet, 
kun je beter een goede oplossing vinden’. Scholieren zagen ook de uitdagingen van gesprek-
ken tussen witte en zwarte leerlingen: ‘Ik denk dat veel witte Nederlanders nog geen behoefte 
hebben om te leren over de ‘zwarte’ geschiedenis. Die behoefte moeten we nu gaan creëren.’ 
Ook zou het voor witte mensen moeilijk zijn om zich in te leven in zwarte mensen: ‘Ik kan 
nooit de ervaringen van mensen uit een ander tijdperk, of van een andere leeftijd ervaren en 
ik denk niet dat witte mensen kunnen spreken voor zwarte mensen en voelen wat zij voelen. 
Luisteren en vragen stellen is belangrijk, en vooral niet over elkaar heen praten’. Dit werd ech-
ter niet ervaren als onoverkomelijk: ‘Er is veel onbegrip dat voortkomt uit onwetendheid. Het 
29
