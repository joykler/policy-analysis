bijlage 6
Caribische Nederlanders en aanverwante doelgroepen in staat te stellen hun volledige potentieel te 
benutten in het Koninkrijk der Nederlanden en daarbuiten. 
 
Kenniscentrum Immaterieel Erfgoed Nederland 
Het Kenniscentrum Immaterieel Erfgoed Nederland (KIEN) is het landelijk instituut in Nederland voor 
de cultuur van het dagelijks leven en het immaterieel erfgoed. KIEN stelt zich ten doel volkscultuur en 
immaterieel erfgoed te versterken. Het brengt het Verdrag ter Bescherming van het Immaterieel 
Cultureel Erfgoed van de Unesco in praktijk. Het ontplooit activiteiten gericht op behoud, beheer en 
ontwikkeling van (kennis over) het immaterieel erfgoed in Nederland. Het adviseert overheden over 
volkscultuur en immaterieel erfgoedbeleid en stimuleert het debat daarover. Het KIEN valt onder het 
Nederlands Openluchtmuseum in Arnhem. Bestuur en toezicht zijn daarom gelijk aan het museum. 
 
The Black Archives 
The Black Archives is een historisch archief en cultureel centrum waar mensen terecht kunnen voor 
inspirerende gesprekken, inhoudelijke activiteiten en boeken vanuit zwarte en andere perspectieven 
die elders vaak onderbelicht blijven. The Black Archives wordt gedragen door de organisatie New 
Urban Collective. De missie van de organisatie is om nieuwe perspectieven aan de geschiedschrijving 
en sociale wetenschappen toe te voegen door alternatieve methodologieën te gebruiken en vanuit 
een kritisch perspectief te schrijven: dat wat niet verteld wordt, wordt vergeten. Doel is de 
zichtbaarheid vergroten van deels ‘onzichtbare’ geschiedenis en het naar voren brengen van verhalen. 
The Black Archives valt formeel onder stichting New Urban Collective (NUC). NUC is in 2011 opgericht 
als vereniging voor zwarte studenten en studenten van kleur o.a. vanuit het gebrek aan diversiteit en 
zwarte perspectieven in het onderwijs en andere delen van de maatschappij. 
 
Kick Out Zwarte Piet 
Kick Out Zwarte Piet (KOZP) is een collectief en bestaat uit ouders, dichters, kunstenaars, leerkrachten, 
studenten, academici, bloggers, filmmakers en historici. KOZP streeft de afschaffing van de traditionele 
zwarte Piet na. KOZP is één van de organisaties die valt onder de Stichting Nederland Wordt Beter. 
Deze stichting richt zich op een toekomst zonder racisme en uitsluiting en is van mening dat dit alleen 
bereikt kan worden door het erkennen van de invloed die het koloniale en slavernijverleden heeft op 
de huidige samenleving en op alle Nederlanders. De stichting zet zich in voor meer kennis over de 
gevolgen van het koloniale en slavernijverleden van Nederland, een inclusief Sinterklaasfeest zonder 
racistisch stereotype en een nationale herdenking van het koloniale- en slavernijverleden. Stichting 
Nederland Wordt Beter streeft ernaar om zichzelf in 2025 op te heffen ervan uitgaande dat haar 
doelstellingen voordien behaald zijn. 
 
Initiatief Museale Voorziening (gemeente Amsterdam) 
De gemeente Amsterdam verkent de mogelijkheden tot de oprichting van een Museale Voorziening in 
de hoofdstad. Met dit initiatief wil de gemeente het slavernijverleden voor de Nederlandse bevolking 
zichtbaar maken. Het is een verkenning naar het bijbehorende verhaal, hoe deze te vertellen en de 
locatie van de museale voorziening dat wordt gezien als een middel om het verleden te laten zien en 
de doorwerking daarvan op het heden. De tijdshorizon is lang, de opbouw kent negen fases. Het
