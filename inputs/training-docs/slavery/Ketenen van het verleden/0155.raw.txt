behandeld werden als vrije arbeiders met arbeidscontracten. De auteur noemt de tot slaaf 
gemaakten op Sint Maarten tussen 1848 en 1863 dan ook “quasi-slaven”. Jay Havisers 
verslag, Vineyard Burial Ground, St. Maarten: Emergency Archaeological Observations 
Mission Report (2004), is gebaseerd op een studie die is uitgevoerd op een plek waar in 
februari 2004 vier menselijke skeletten zijn gevonden tijdens de constructie van een gebouw. 
Deze voorstudie werpt licht op het begrafenissysteem en andere gebruiken van mensen van 
Afrikaanse afkomst in de slavernijperiode. 
 
In 2016 is een lespakket over slavernij en mensenrechten samengesteld op Sint Maarten dat 
op basisscholen in alle landen van het Koninkrijk kan worden gebruikt. Daarin ligt de focus 
niet op het leed tijdens de trans-atlantische slavenhandel en slavernij, maar op de daden en de 
overleveringen van de tot slaafgemaakten. Dit lespakket is ontwikkeld door de Universiteit 
van Utrecht, de Universiteit van Amsterdam en de Universiteit van Sint Maarten, in 
samenwerking met PABO-studenten van de Iselinge Hogeschool in Doetinchem. In januari 
2016  werd het pakket als proef onderwezen aan leerlingen uit groepen 4, 5 en 6 van de 
35
Martin Luther King School en de Asha Stevens Christian Hillside School op Sint Maarten. 
 
St. Eustatius 
In de jaren tachtig van de vorige eeuw heeft de afdeling Antropologie van de College of 
William and Mary (USA), onder leiding van Norman F. Barka, een archeologisch 
e
veldonderzoek verricht op Sint Eustatius dat ging over de 18 eeuw (Barka 1996: 223-238). 
Een van de resultaten van dit onderzoek is het proefschrift van Grant Gilmore (2004), The 
Archaeology of New World Slave Societies: A Comparative Analysis with Particular 
Reference to St. Eustatius, Nederlandse Antillen. In een andere publicatie, ‘All the Documents 
Are Destroyed: Documenting Slavery for St. Eustatius, Netherlands Antilles’ (2006), weerlegt 
dezelfde schrijver de heersende idee dat de historische documenten die inzicht kunnen geven 
in de slavernij en het sociale leven van tot slaaf gemaakten op Sint Eustatius zijn vernietigd 
door orkanen en verwaarlozing. Gilmore benoemt verschillende soorten documenten en de 
plaatsen waar deze te vinden zijn, zoals de British Library in Londen, de Library of the 
36
University of Michigan (USA) en het Nationaal Archief in Den Haag, Nederland. 
 
Wouter van den Bors studie uit 1979, Eiland op drift:de sociale organisatie van een kleine 
Caribische samenleving: St. Eustatius (in 1981 vertaald in het Engels door Saskia Murk 
Jansen als Island Adrift: The Social Organization of a Small Caribbean Community: The 
Case of St. Eustatius), gaat over de economische en sociale structuur van de slavernij in 
desbetreffende  samenleving. In de eerder genoemde documentaire Antilliaans verhaal: 
geschiedenis van Aruba, Bonaire, Curaçao, Saba, St. Eustatius en St. Maarten (1988) komen 
slavenverhalen van Sint Eustatius voor. 
 
Saba 
Het proefschrift van Ryan Espersen, “Better than we”: Landscapes and materialities of race, 
class, and gender in preemancipation colonial Saba, Dutch Caribbean (2017), verschaft 
nieuwe inzichten in de sociale relaties tussen mensen op Saba. Hij onderzocht hoe ras, klasse 
en gender zich manifesteren in de sociale, fysieke en materiële landschappen van Saba, vóór 
 
35
 https://caribischnetwerk.ntr.nl/2016/05/18/les-over-slavernij-vanuit-caribisch-oogpunt 
36
 Gilmore, Richard Grant III. 2006. ‘All the Documents Are Destroyed: Documenting Slavery for St. Eustatius, 
Netherlands Antilles.’ In: African Re-Genesis: Confronting Social Issues in the Diaspora, ed. Jay B. Haviser and 
Kevin C. MacDonald, 70-89. London, UK: University College of London. 
7
