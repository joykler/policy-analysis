hebben schuldgevoelens en/of excuses geen zin. Want dat is wat een samenleving, een 
collectief of een individu kan doen: bewust dat verleden opzoeken om het te leren kennen en 
te erkennen als deel van de nationale geschiedenis. Daar hoort bij te onderzoeken wat dat 
systeem teweeg heeft gebracht en hoe het wellicht ook nu nog doorwerkt. Daarvoor 
verantwoordelijkheid nemen bestaat uit luisteren naar verhalen die nog niet algemeen bekend 
waren (en écht luisteren betekent mond dicht, oren open en niet direct een oordeel of 
antwoord hebben klaar staan), durven aanvaarden dat een geschiedenis als die van de slavernij 
lange erfenissen en doorwerkingen kan hebben en vervolgens die in het hier en nu te gaan 
opzoeken en confronteren. Verantwoordelijkheid nemen voor zo’n verleden is in ieder geval 
nooit meer zwijgen. 
 Maar dan is de vraag hoe de Nederlander die geen nazaat is van slaafgemaakten zich 
met dat verleden kan identificeren. En dat zijn niet alleen de witte, Oude Nederlanders, maar 
ook Nieuwe Nederlanders die tussen 1863  en nu hier zijn komen wonen en Nederlander 
geworden zijn. Hoe kun je je als niet-slavennazaat-Nederlander identificeren met een 
geschiedenis waarin jij aan de verkeerde kant stond? Dat kan, omdat jij niet diegene bent die 
dat heeft gedaan, net zo goed als dat jij niet tot de zeventiende-eeuwse schilders behoort, of 
tot de opstellers van de eerste grondwet, of  tot het Nederlands elftal in 1988. Het is allemaal 
samen onderdeel van het verhaal dat dit land heeft gemaakt tot wat het nu is en waar iedereen, 
hoe gebrekkig soms ook nu deel aan heeft of zelfs profijt van heeft. Dus wat kun je en moet je 
leren van slavernij en slavendrijvers: dat slavernij en racisme in wat voor vorm dan ook nooit 
meer mag voorkomen. Maar waar iedereen zich mee kan identificeren is met geschiedenissen 
van kracht en wijsheid, strijd en verzet: dat er altijd mensen zijn geweest die hebben 
geprotesteerd en die in actie zijn gekomen. Dat er in de slavernij, ondanks alles, nieuwe 
culturen zijn gevormd die het systeem hebben overleefd en die anno nu een bron vormen voor  
Nederlandse populaire cultuur (jongerentaal, muziek & dans, eten). Dat er in de slavernij 
mensen op alle mogelijke manieren in verzet zijn geweest tegen dat systeem en daar met hun 
leven voor hebben betaald. Dat er ook in de samenleving van de slavenhouders altijd mensen 
zijn geweest die tegen de stroom inroeiden en hun stem verhieven tegen mensenhandel en 
slavernij. Dat is een geschiedenis waarmee het gemakkelijker identificeren is, want dat zijn 
helden in verzet tegen het onrecht. En tegelijk maakt het de relevantie en urgentie van deze 
geschiedenis in het hier en nu kristalhelder: wat doen Nederlanders van welke achtergrond 
dan ook, nú tegen racisme, tegen ongelijkheid en buitensluiting, tegen moderne slavernij , 
tegen onrecht in het algemeen?! Daar begint dus het verantwoordelijkheid nemen. Dan gaat 
het in ieder geval over de doorwerkingen en erfenissen van dat verleden in het hier en nu. 
Erfenissen en doorwerkingen van de trans-Atlantische slavernij 
 
Het is onmogelijk om de geschiedenis achter je te laten en alleen in het nu en de nabije 
toekomst te (willen) leven. Iedereen is een uitkomst van een historische ontwikkeling, op 
individueel/biologisch/familiaal niveau, samenlevingsniveau en mondiaal niveau. En iedereen 
geeft daar ook weer van alles van door naar de volgende generatie. Niets komt zo maar out of 
the blue aangewaaid, niets is totaal nieuw. Alles heeft een (voor)geschiedenis, alles is 
gebouwd op erfenissen. Dit wordt mooi verwoord door het hoofd van het wetenschappelijk 
21
