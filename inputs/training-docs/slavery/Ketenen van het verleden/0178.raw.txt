bijlage 4c
 
c) Slavernij en zijn erfenissen en doorwerkingen dient een focus-onderwerp te zijn in het 
onderwijs van PO t/m WO en niet in het minst ook daar waar leraren worden opgeleid. 
Daarvoor moet een handzame docententoolbox worden ontwikkeld, zodat het hen ook 
gemakkelijk wordt gemaakt om op een actieve en activerende manier dit thema te 
kunnen behandelen; 
d) Onderwijs, musea en onderzoek moeten samen optrekken en producten maken die de 
kennis over slavernijverleden, erfenissen en doorwerking naar een groot publiek 
vertalen; 
e) Het houdt niet op bij herinneren en herdenken (en schuldig voelen), er moet tegelijk 
verantwoordelijkheid worden genomen van hoog tot laag en van welke achtergrond 
dan ook, om de negatieve hedendaagse erfenissen en doorwerkingen aan te pakken en 
de positieve te koesteren; ook hierin spelen onderwijs, de cultuurwereld en de 
onderzoekswereld een cruciale rol;  
f) Het is van essentieel belang dat er een museaal centrum/museum is waar op ruime en 
toegankelijke wijze dat verleden en zijn hedendaagse doorwerkingen worden getoond 
op een niet eurocentrische manier. Dat wil zeggen, bezien door de ogen van 
slaafgemaakten en hun nazaten, met een inclusieve en uitnodigende blik: kijk met me 
mee, denk met me mee. En bovendien een multiperspectieve blik: meerdere zwarte, 
meerdere witte, meerdere Inheemse perspectieven binnen en op dit verleden.  
g) Bij zo’n museum hoort, onlosmakelijk verbonden, een onderzoekscentrum dat in ieder 
geval alle onderzoek dat al is gedaan state of the art verzamelt en daarnaast nieuwe 
onderzoeksprojecten entameert, want er valt nog heel erg veel uit te zoeken. Dat 
onderzoekscentrum werkt niet op zichzelf, of alleen met het museum, maar het werkt 
in zijn projecten nauw samen met andere wetenschappelijke onderzoekscentra 
(universiteiten en erfgoedinstellingen) enerzijds en met onderwijs en populaire media 
anderzijds om de vertaalslag van alle kennis voor iedereen toegankelijk te maken.  
h) Er wordt een nationaal onderzoeksprogramma opgestart (NWO / KNAW) op het 
thema Slavernij En Zijn Hedendaagse Erfenissen & Doorwerkingen, waarvan de 
opstellers en uitvoerders uit zowel de hoek van slavennazaten als van niet-nazaten 
afkomstig zijn. Het perspectief dient niet-eurocentrisch te zijn en toekomstgericht, 
d.w.z. niet slachtofferschap maar kracht en emancipatie worden de focus. Dat betekent 
ook witte emancipatie, namelijk bevrijding uit de ketenen van racistische denkwijzen. 
In het onderzoeksprogramma werken academici en grass roots onderzoekers samen 
om een zo breed mogelijk scala aan materiaal,  kennis en perspectieven te integreren. 
Het onderzoek beperkt zich niet tot de geschiedenis, maar bestrijkt alle sociaal-
economische, medisch-psyschische, spiritueel-religieuze en cultureel-politieke 
aspecten van verleden en heden met betrekking tot het slavernijthema. 
i) Museum & Onderzoekscentrum vormen een spin in het web van activiteiten in het 
hele land, met andere musea, erfgoed- en cultuurinstellingen, met het onderwijs, met 
de media en op het vlak van dialoog en discussie.  
j) Als spin in het web (netwerk) moet het museum & onderzoekscentrum een heel 
zichtbaar, nationaal symbool zijn, in de hoofdstad en liefst in een cluster (soort 
campus) met meer dan alleen museum en onderzoek, maar ook een theater voor alle 
immateriële culturele expressies, een kunstwerkplaats en een av-studio voor 
30
