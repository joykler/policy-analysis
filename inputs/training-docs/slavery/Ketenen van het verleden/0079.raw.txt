Regelmatig klinkt de roep om de regering een stap verder te laten gaan: een expliciete 
22
excuus-aanbieding. Een terugkerend argument tegen die stap is dat je geen excuses kunt 
23
aanbieden voor iets wat je niet zelf hebt gedaan. Over de voorgenomen excuses van de 
gemeente Amsterdam stelde historicus Piet Emmer: ‘Ik wil dolgraag excuses aanbieden, 
maar ben zelf nooit slavenhouder geweest en degene die de excuses krijgen, zijn nooit slaaf 
24
geweest.’ Of, gemengd met een afwijzing van morele oordelen over een (verder) verleden, 
in de woorden van de Haagse VVD over een mogelijk excuus van de gemeente Den Haag: 
‘Het is wel erg gemakkelijk, om niet te zeggen goedkoop, om zo lang na deze verwerpelijke 
feiten aan de goede kant van de geschiedenis te gaan staan. De maatschappelijke groepen 
die om excuses vragen zijn gelukkig geen slaven en de instituties en verdedigers daarvan aan 
25
wie excuses worden gevraagd zijn geen slavenhouders of daders.’ 
 
Een meer verfijnde variant luidt dat je met een excuus voor een historische misstand niet 
enkel een morele veroordeling uitspreekt, maar jezelf ook moreel boven je historische 
voorgangers plaatst. Bij de in 2020 aangeboden excuses voor de rol van de Nederlandse 
overheid in de Holocaust zouden enkele VVD’ers in de ministerraad dit bezwaar 
aangedragen hebben: ‘Was het wel eerlijk om excuses te maken voor het optreden van 
26
politieke voorgangers, als je niet weet of je het zelf beter had gedaan in dezelfde situatie?’ 
 
Een weer verder uitgewerkte versie probeert daar dan vervolgens een begrenzing in de tijd 
in aan te brengen: vanaf een bepaald punt ligt een gebeurtenis te ver in het verleden, een 
oordeel zou je in die gevallen moreel boven je historische voorgangers plaatsen. Deze 
opvatting is al geruime tijd de opvatting van demissionair premier Mark Rutte. Toen hij in 
2016 te gast was in Zomergasten zei hij over excuses voor het slavernijverleden: 
 
‘Ik heb het altijd gratuit gevonden om te zeggen over iets wat 150 jaar geleden is 
gebeurd, in die context in een totaal andere situatie, om daarvoor excuses te maken, 
om dan te zeggen de mensen van toen hebben het fout gedaan. Dat vind ik vanwege 
dat grote tijdsverschil en het feit dat je de context van 150 jaar geleden nooit kunt 
27
wegen onjuist.’ 
 
Deze opvatting is op dit moment ook het standpunt van het demissionaire kabinet inzake 
excuses voor het slavernijverleden. Op een persconferentie in februari 2021 meldde Rutte 
                                                        
22
 Zie alleen al de oproep door de burgemeester van Rotterdam Ahmed Aboutaleb: ‘Aboutaleb: kabinet moet 
excuses aanbieden voor slavernijverleden’, NOS (online), 30 juni 2018. 
23
 Zie bijvoorbeeld: Johan van de Beek, ‘Sorry’, De Limburger, 4 juni 2019: ‘Een van de bekendste argumenten 
tégen het aanbieden van excuses door naties is dat de bevolking van een land geen schuld draagt aan 
misdaden begaan door verre voorouders’ (overigens wordt hier gesproken over ‘naties’, terwijl de auteur zijn 
verhandeling begon met het voorbeeld van Mexico dat excuses eist van de regering van de vroegere 
kolonisator Spanje – dat zijn twee verschillende dingen; het eerste is een excuus namens een bevolking, het 
tweede namens een staat); in een peiling van I&O Research gaf 61% aan het eens te zijn met de stelling ‘Je kunt 
geen excuses maken voor iets wat vorige generaties hebben gedaan’ (‘Nederlanders voelen weinig voor 
excuses slavernijverleden’, I&O Research, 12 februari 2021), het bezwaar werd vervolgens ook uitgebreid 
besproken (en bekritiseerd) in een uitzending van Zondag met Lubach (NPO3, 28 februari 2021). 
24
 Daniel van Dam, ‘Excuuslobby grijpt podium: Debat slavernijverleden laait op’, De Telegraaf, 19 juni 2020. 
25
 ‘GL: maak excuus voor ons slavernijverleden’, Haagsche Courant, 20 juli 2019. 
26
 Lamyae Aharouay en Petra de Koning, ‘Rutte hield excuses tot op het laatst geheim’, NRC.next, 28 januari 
2020. 
27
 Coen Simon, ‘Spijt van de moord op een eend’, Trouw, 3 december 2016.  
 8
