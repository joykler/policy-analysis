bijlage 4d
 
Gevolgen van het slavernijverleden 
Bij de Trans Atlantische slavenhandel ging het om Europeanen die naar Afrika voeren 
en daar mensen ontvoerden. Deze werden dan overgebracht naar het Caribisch gebied en 
Amerika, waar de slavernij activiteiten plaatsvonden. 
Dit slavernijverleden heeft grote gevolgen gehad voor de gekoloniseerde 
gemeenschappen. Tijdens de “UN World Conference against Racism, Racial 
Discrimination, Xenophobia, and Related Intolerance” in Durban in 2001, 
discussieerden de Europese politici over het feit dat de Europese slavenhandel die 
Afrikanen tot slaven hadden gemaakt een misdaad had begaan (Beckles, 2013). Juristen, 
theologen en filosofen hebben aangegeven dat slavenhandel en chattel slavery (slavernij 
waarbij een mens een volledig bezit wordt van een ander) allebei misdaden zijn. Aan de 
andere kant waren bepaalde groepen van mening dat deze misdaden in het nationaal 
belang waren gepleegd. 
Beckles (2013) gaf aan dat de pijn van de tot slaaf gemaakten en de wonden van dit 
onrecht, deze mensen bleven achtervolgen. Het verzwakte ook hun capaciteit om zich te 
voelen als gelijken met de nazaten van de slavenhandelaren. Tijdens de conferentie in 
Durban waren resoluties aangenomen die slavenhandel en slavernij veroordeelden. De 
aangenomen resoluties zijn bindend voor de landen die zich op een misdadige wijze 
hadden verrijkt middels deze activiteiten. Reparatie wordt dan ervaren als 
gerechtigdheid. 
Om de economische situatie in het Caribisch gebied te begrijpen is de relatie van de 
gekoloniseerde gemeenschappen met de kolonisator van grote betekenis. De 
economische geschiedenis laat dan ook zien dat deze gebieden zich ontwikkelden van 
mercantalisme, naar kapitalisme en neo liberale systeem (Emmer, 2000). De 
gemeenschap werd sociaal gestructureerd waarbij de kleur van de mensen een 
determinerende rol speelde. De lichtgekleurden vormde de toplaag in de sociale 
structuur zowel in de handelssector als in het bestuur van het land. De donkergekleurde 
personen vormden de onderste laag van de gemeenschap. De verandering van slaaf naar 
vrije slaaf veranderde in essentie niets in deze structuur (Dalhuisen, Donk, Hoefte,& 
Steegh, 2009). In essentie bleef deze groep in het Caribisch gebied hetzelfde type werk 
doen. 
Bovenstaande sociaal-economische structuur had ook gevolgen voor de cultuur van de 
gemeenschappen. Als voorbeeld kan dienen de wijze waarop in Curaçao is omgegaan 
met  tambu, een benaming van een muzikaal genre, die in de slavenperiode werd gebruikt 
om te communiceren, protesteren, berichten en belangrijke gebeurtenissen door te geven. 
s te
Het spelen van tambu in openbare gelegenheden op Curaçao werd nog in de 20 eeuw 
op een juridische wijze bemoeilijkt (Rosalia, 1989). Witteveen (1992) gaat nog verder en 
beschrijft dat dit ook gevolgen heeft gehad voor de positie van de vrouw in de 
Curacaose gemeenschap. De positie van de afro Curaçaose vrouw in vergelijking tot de 
vrouwen van Europese afkomst was er een van duivel/heks versus heilige/koningin. 
 2
