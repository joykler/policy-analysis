21
Het Sociaal Cultureel Planbureau (SCP) deed in 2019 onderzoek naar de sociale staat van 
Nederland en constateerde dat Nederlanders vaker conflicten ervaren in de samenleving. Zag 
begin 2019 43 procent een conflict tussen een aantal voorgelegde bevolkingsgroepen, in 2012 
was dat nog 32 procent. Uit onderzoek bleek dat immigratie/integratie en de manier van sa-
menleven als enkele van de meest genoemde maatschappelijke problemen werden ervaren.
Uit het onderzoek Burgerperspectieven (SCP) komt naar voren dat driekwart van de Neder-
landers vindt dat de meningsverschillen over maatschappelijke kwesties in Nederland toene-
22
men. Zij wijten de toenemende polarisatie aan de mentaliteit en multiculturele samenleving, 
23
maar vooral aan de rol van sociale media. 
Uit een enquÃªte van dagblad Trouw (peiling van I&O Research uit 2021) over het slavernij-
verleden en het aanbieden van excuses, blijkt dat 56 procent van de Nederlanders vindt dat 
Nederland een ernstige of heel ernstige rol heeft gespeeld in de slavernij. 55 procent vindt 
excuses niet noodzakelijk, 31 procent vindt dat excuses gerechtvaardigd zijn. De ondervraag-
den die geen voorstander zijn van excuses gaven als argument dat je geen excuses kunt ma-
ken voor iets dat in het verleden heeft plaatsgevonden en dat dit polarisatie in de hand werkt. 
Voorstanders gaven aan dat daarmee aangedaan leed wordt erkend, dat het belangrijk is voor 
24
bewustwording, en dat het helpt bij het tegengaan van racisme in de toekomst.
Ondanks het groeiende bewustzijn van discriminatie en racisme, heerst er nog veel ongelijk-
heid in diverse sectoren van de samenleving. 
5.3 Sectoren in de samenleving
Zoals hiervoor al uiteengezet, heeft het adviescollege ter uitvoering van de opdracht dialoog-
tafels georganiseerd in een aantal maatschappelijke sectoren. In deze paragraaf worden enke-
le relevante onderzoeken en ontwikkelingen in deze sectoren nader toegelicht.
5.3.1 Arbeidsmarkt
Uit onderzoek van het Sociaal Cultureel Planbureau uit 2010 kwam naar voren dat kandidaten 
met een niet-westerse naam minder kans maken in sollicitatieprocedures, ongeacht hun cv. 
De verschillen waren het grootst in lage- en middenfuncties. De ongelijkheid schuilt in de 
kansen: kandidaten met andere dan traditioneel Nederlandse namen, worden simpelweg min-
25
der vaak uitgenodigd voor een kennismakingsgesprek.
21 Wennekers et al. (2019). 
22 Monitor 2019/1. Dekker & den Ridder (2019). 
23 Monitor 2019/1. Het grootste conflict is volgens de ondervraagden dat tussen autochtone Nederlanders en mensen 
met een migratieachtergrond. Als voorbeeld van polarisatie wordt de discussie over Zwarte Piet genoemd (Dekker & 
den Ridder, 2019).
24 Uitgesplitst naar achtergrond van de ondervraagden blijkt dat voor 62 procent van de Nederlanders zonder migratie-
achtergrond excuses onnodig zijn, voor Nederlanders met een migratieachtergrond is dat slechts 20 procent (van 
Engeland et al. (2021)).
25 Andriessen et al. (2010). 
19
