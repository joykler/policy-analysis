initiatief zit nu in fase 1, die loopt af in 2022. Daarna wordt een kwartiermaker aangesteld en wordt 
helder wat uit de verkenning is gekomen om daarmee het proces verder in te richten.  
 
ProFor 
Stichting ProFor levert een bijdrage aan de versterking van het zelfbeeld en de maatschappelijke 
positie van de etnische minderheden in Nederland, in het bijzonder van Antillianen, Arubanen en 
Spaanstaligen. De missie van ProFor is het bevorderen van de emancipatie en participatie van groepen 
met een achterstand, met name etnische groepen. De visie hierbij is: 'gemeenschappen moeten en 
willen zelf de belangrijkste actor zijn bij het opheffen van achterstanden en het oplossen van 
problemen'. Zij kunnen zelf het beste de knelpunten benoemen en de manier om die op te lossen. De 
rol van ProFor is om hierbij professionele ondersteuning en begeleiding te bieden. De wens tot behoud 
van eigen culturele waarden en normen en de eigen taal moet worden gerespecteerd, maar mag niet 
strijdig zijn met het streven naar volwaardige participatie aan de Nederlandse samenleving. 
 
Comité 21 maart 
Het Comité 21 maart is opgericht in het verlengde van het besluit van de Algemene Vergadering van 
de Verenigde Naties in 1966 – zes jaar na het bloedbad in Sharpeville in Apartheid Zuid-Afrika – om 21 
maart uit te roepen tot de internationale dag van de strijd tegen racisme en discriminatie. De 
Universele verklaring van de Rechten van de Mens en het Internationale Vluchtelingenverdrag zijn in 
het werk van het comité richtinggevend. Het comité streeft sinds zijn oprichting naar het opbouwen 
van een breed samenwerkingsverband van maatschappelijke organisaties die strijden tegen racisme 
en discriminatie, waaronder migranten- en vluchtelingenorganisaties, politieke partijen en vakbonden. 
Het comité analyseert de ontwikkelingen rondom racisme en discriminatie voortdurend en past zijn 
strategie waar nodig aan. Samen strijden tegen racisme en discriminatie is het vertrekpunt van het 
comité, waarbij de jaarlijkse demonstratie op 21 maart de belangrijkste activiteit is. Daarnaast 
organiseert het comité activiteiten als conferenties en festivals, steuncampagnes voor slachtoffers van 
racisme en discriminatie, en oefent het druk uit op de politiek. 
 
Keti Koti Tafel 
De algemene doelstelling van de Stichting Keti Koti Dialoog Tafel is het vergroten van het bewustzijn 
van de innerlijke en sociale conflicten en blinde vlekken die voortkomen uit de complexe historische 
en sociale achtergronden van het Nederlandse slavernij en koloniale verleden en het verkrijgen van 
nieuwe inzichten die leiden tot een samenleving vrij van discriminatie en racisme. De stichting Keti Koti 
Tafel beoogt het collectieve bewustzijn ten aanzien van de erfenis van het slavernij en koloniale 
verleden van Nederland te vergroten. Dit doen ze door middel van het organiseren van Keti Koti Tafels, 
de bijbehorende workshop en diverse thema-bijeenkomsten. Sinds de oprichting in 2012, heeft 
stichting Keti Koti Tafel in samenwerking met ca. 130 organisaties, waaronder vele musea, grassroots 
organisaties, stadsarchieven, kerken, vrijwilligers en gemeentelijke overheden Keti Koti Tafels 
georganiseerd, waaraan in totaal ca. 13.000 mensen hebben deelgenomen.
