Op Sint Maarten is het beeld van Lohkay met overheidsgeld vervaardigd en in 2006 door de 
toenmalige gedeputeerde van Cultuur op Emancipation Day onthuld. Als jonge vrouw werkte 
Lohkay als tot slaaf gemaakte op een plantage aan de Nederlandse kant van het eiland; zij 
werd als opstandig beschouwd, daar zij herhaaldelijk probeerde te ontsnappen. Tijdens een 
van Lohkays pogingen om te ontsnappen uit de plantage van haar ontvoerders, werd ze gepakt 
en teruggebracht naar de plantage, waar een van haar borsten werd afgesneden als straf voor 
haar rebellie en als waarschuwing voor de andere slaven. Lohkay werd heel lang One-Tete 
Lohkay genoemd, maar de benaming One-Tete is geschrapt vanwege de associatie met de 
straf die haar is opgelegd. Na orkaan Irma in september 2017 is het standbeeld van zijn 
oorspronkelijke locatie verwijderd en niet meer teruggeplaatst. 
 
Het slavernijverleden in expressievormen 
 
De belangstelling voor de Curaçaose slavenopstand is ook terug te zien in culturele 
expressievormen, waarin voornamelijk Tula als held wordt verheerlijkt. Zo verscheen in 1969  
het boek E rais ku no ke muri van Guillermo A. Rosario, die in 1974  de Fundashon Tula 
stichtte. Dit boek is later door zijn dochter Liberta Rosario in het Nederlands vertaald en 
gepubliceerd in 2017 onder de titel Onsterfelijk. In 1971 schreef Pacheco Domacasse het 
toneelstuk Tula over de grote slavenopstand van 1795. Eric La Croes schreef hiervoor enkele 
liederen, zoals door slaven gezongen werkliederen, de tambú en de kantika di rebelion, omdat 
 49
er nog geen liederen bekend waren van deze opstand. In 1971 verscheen in de Amigoe  het 
gedicht Lanta Tula lanta!”[Sta op Tula, sta op] van Elis  Juliana, dat later gepubliceerd werd 
50
in zijn gedichtenbundel Kolokolo di mi wea. In 1977 bracht de bekende Curaçaose band 
51
Doble R Special Stars, het lied Tula warda [Tula wacht] van Orlando Rosario, ten gehore. 
Dit lied is uiteindelijk het thema-lied geworden bij de jaarlijks 17 augustus herdenking. “Su 
Lucha”[zijn strijd] van  Roy Evers (2015) heeft de zelfdesstrekking als het eerdergenoemde 
52
gedicht van Elis Juliana.  
 
In 1988 verscheen in het Papiaments de novelle Katibu di Shon van Carel de Haseth, welke in 
2013 in het Nederlands werd vertaald onder de titel Slaaf en meester. Carel de Haseth schreef 
op verzoek van operazangeres Tania Kross het libretto voor Katibu di Shon, een opera die op 
1 juli 2013 (herdenking van 150 jaar afschaffing van de slavernij) in Nederland in première 
53
ging en daarmee de eerste Papiamentstalige opera ooit was.  
 
Archiefmateriaal is inspiratiebron geweest voor de historische romannen van de historicus 
Cornelis Goslinga(1910-2000)  die jarenlang op Curaçao heeft gewoond. Voorbeeld hiervan 
is zijn boek Sjons en slaven, verschenen in 1992, herdrukt in 2014. 
 
In 2010 is de documentaire Tula su kosecha [Tula’s oogst] vertoond. Deze serie bestond uit 
acht afleveringen, gemaakt door Selwyn de Wind, waarin vooraanstaande Nederlanders langs 
 
Ravizza, Eleonora Natalia (2019). Exile and return as poetics of identity in contemporary Anglo-Caribbean 
literature. Newcastle: Cambridge Scholars Publishing.Tenekyah, Francis (2018). Monuments of rebellion 
against Caribbean enslavement: an appraisal. Bachelor’s thesis, University of West Indies, Sint Augustine. 
49
 https://www.dbnl.org/tekst/rutg014bene01_01/rutg014bene01_01_0004.php 
50
 Amigoe, 21-08-1971. Nadat dit gedicht in de Amigoe verscheen, werd het gepubliceerd in de gedichtenbundel  
Kolokolo di mi wea (1977).  
51
 Amigoe, 19 August 1977. 
52
 AD, 18 augustus 2005 
53
 https://libris.nl/boek/?authortitle=carel-de-haseth%2Fslaaf-en-meester-katibu-di-shon--9789062658350 
11
