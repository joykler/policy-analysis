In een eerdere versie van de wet-Taubira werden de ‘Europese mogendheden’ nog wel aan-
geduid als daders, maar dit haalde de finale versie niet. Ook een bepaling over onderzoek 
naar mogelijke herstelbetalingen sneuvelde. Zo resteerde een wet die volledig gericht is op 
‘herinnering’ als vorm van herstel, en waarin de schuld van de Franse Republiek slechts gesug-
gereerd wordt. Het is de vraag of een zo abstracte erkenning daadwerkelijk een rol kan spelen 
in een proces van ‘herstel’ door ‘herinnering’: ‘(…), memory can only accomplish so much when 
64
the criminal remains unnamed and will not confess.’
Zij stellen een wet voor die erkenning en excuses omvat (mogelijk gecombineerd met vor-
men van herstel), en wel met de volgende formulering:
e
‘Erkend wordt dat de slavenhandel en slavernij die tussen het begin van de 17 eeuw en 1 juli 
1863 direct of indirect onder Nederlands gezag hebben plaatsgevonden misdrijven tegen de 
menselijkheid waren.’
‘Erkend wordt tevens het leed van alle mensen die slachtoffer van deze misdrijven zijn gewor-
den, alsmede het leed van hun afstammelingen. De Staat der Nederlanden, mede als rechts-
opvolger van eerdere Nederlandse gezagen, die slavenhandel en slavernij direct of indirect 
heeft toegestaan, mogelijk gemaakt, bevorderd of bedreven, biedt hiervoor zijn excuses aan.’
Hoewel er een verschil van mening bestaat, komen het Asser Instituut en Van Rijn, Rijpkema 
en Thodé tot vergelijkbare conclusies met betrekking tot investeringen in herdenken, onder-
wijs en onderzoek. 
 
6.2.3 Voorstellen wetenschappers
Alle om advies gevraagde wetenschappers stellen investeringen voor in onderzoek, onderwijs 
en in de culturele sector, om de herinnering aan het slavernijverleden en de kennis daarover 
te borgen. Deze investering moet structureel zijn en vraagt om ‘veel samenhangende inter-
venties, van educatief lesmateriaal en musea tot media en politieke discours. Herstel van de 
voortdurende vernedering van mensen van Afrikaanse komaf in de Europese en Nederlandse 
beeldvorming is vaak onderschat en verdient een specifieke plek in het streven naar een ra -
65
cismevrije samenleving.’ Specifiek moet er hierbij volgens de wetenschappers ook aandacht 
zijn voor onderzoekers uit de gemeenschappen van nazaten, in het bijzonder ook uit het Cari-
bisch gebied en Suriname.
Concreet stellen de geraadpleegde wetenschappers voor om een nationaal onderzoekspro-
gramma (NWO / KNAW), een museum en onderzoekscentrum op het thema ‘slavernij en zijn 
hedendaagse erfenissen & doorwerkingen’ op te richten, waarvan de opstellers en uitvoer-
ders zowel afkomstig zijn uit de hoek van nazaten van totslaafgemaakten als uit kringen van 
niet-nazaten. Het perspectief dient niet-eurocentrisch te zijn en toekomstgericht, dat wil zeg-
gen: niet slachtofferschap, maar kracht en emancipatie worden de focus. 
64  Garraway (2008) aangehaald in bijdrage Van Rijn, Rijpkema & Thodé, zie bijlage 4.
65  Bijdrage Essed, zie bijlage 4.
