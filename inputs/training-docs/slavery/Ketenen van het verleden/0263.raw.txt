bijlage 6
Geraadpleegde belangenorganisaties 
 
Nationaal instituut Nederlands slavernijverleden en erfenis NiNsee 
Het Nationaal instituut Nederlands slavernijverleden en erfenis (NiNsee) is een kenniscentrum dat 
kennis verzamelt, beheert en ontwikkelt over de geschiedenis van het trans-Atlantische 
slavernijverleden en het koloniale verleden. Ook organiseert het NiNsee de jaarlijkse landelijke 
herdenkingsactiviteiten. Het NiNsee is één van de eerste netwerken in Nederland die zich publiekelijk 
profileert en hard maakt voor het transparante verhaal over de volledige geschiedenis van het trans-
Atlantische slavernijverleden en de koloniale geschiedenis van Nederland.  
Het NiNsee streeft ernaar dat alle Nederlanders op de hoogte raken van het Nederlandse 
slavernijverleden. Daartoe verzamelt, beheert en ontwikkelt het NiNsee kennis en deelt interpretaties 
en verbeeldingen rond de gedeelde geschiedenis van het trans-Atlantische slavernijverleden en van de 
Nederlandse koloniale periode. Deze kennis, interpretaties en verbeeldingen wil het NiNsee zoveel 
mogelijk delen en verspreiden onder een breed publiek in Nederland om op basis van 
gelijkwaardigheid bij te dragen aan een fundament voor een gedeelde toekomst voor de hele 
Nederlandse samenleving. 
 
Landelijk Platform Slavernijverleden 
De stichting is een bundeling van verschillende groeperingen die zich ijveren voor de ontwikkeling van 
het historisch bewustzijn met betrekking tot het Nederlands slavernijverleden. Het is de motor achter 
de realisatie van het ‘Nationaal Slavernijmonument’ en de totstandkoming en juridische oprichting van 
het nationale instituut NiNsee. Ook bood het platform de petitie ‘Sporen van Slavernij’ aan aan de 
leden van de vaste Tweede Kamercommissie Binnenlandse Zaken op 3 juli 1998.  
De organisatie werkt toe naar het afsluiten van het Nederlandse slavernijdossier. Hiervoor moeten 
‘Reparations’ worden gerealiseerd. Belangrijke pijlers van deze ‘Reparations’ zijn erkenning, 
rechtvaardigheid en ontwikkeling vanuit het perspectief van de nazaten van de slachtoffers van het 
Nederlandse slavernijverleden. Hierbij ontwikkelt de organisatie zich als ‘hét (inter)nationaal 
actiegerichte symbool op het gebied van verwerking en herdenking van het Nederlandse 
slavernijverleden’. Het platform is actief op lokaal, provinciaal, nationaal, regionaal en internationaal 
niveau. 
 
Ocan  
Stichting Ocan is een landelijke (vrijwilligers)organisatie zonder winstoogmerk. De organisatie houdt 
zich bezig met projecten en activiteiten gericht op positieverbetering en belangenbehartiging van 
Caribische Nederlanders en aanverwante doelgroepen in het Koninkrijk der Nederlanden. De 
werkzaamheden zijn gericht op verschillende gebieden zoals: advocacy, armoedebestrijding, talent- 
en persoonlijke ontwikkeling, arbeidsmarktparticipatie, ondernemerschap, opvoedingsondersteuning, 
bestrijden van discriminatie en racisme, (geestelijke) gezondheidszorg, evenementen en 
dialoogbijeenkomsten over relevante thema’s. Stichting Ocan biedt een platform waarop alle 
Caribische Nederlanders en aanverwante doelgroepen kunnen samenwerken om hun ambities en 
doelstellingen te realiseren voor henzelf en voor de gemeenschappen. Ocan is de cruciale speler om
