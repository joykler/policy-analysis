In deze formulering komt tot uiting dat het gaat om alle daden van slavenhandel en slavernij 
die in het verleden onder Nederlandse soevereiniteit zijn begaan, hetzij door de 
overheidsautoriteiten zelf, hetzij door anderen die onder de paraplu van die soevereiniteit 
werkzaam waren, dus alle organisaties, bedrijven en particulieren die zic h destijds aan 
slavenhandel en slavernij hebben schuldig gemaakt en aan Nederlands overheidsgezag 
76
waren onderworpen en daardoor (bijvoorbeeld dankzij de wetgeving) in staat waren om 
slavenhandel en slavernij te bedrijven. Tevens komt in deze formulering tot uiting dat geen 
uitspraak wordt gedaan over het handelen van landen, entiteiten of personen die destijds 
niet onder de Nederlandse soevereiniteit vielen; terwijl expliciet wel de eigen rol erkend 
wordt. Het oordeel dat aldus wordt uitgesproken blijft enerzijds niet abstract (zoals in de 
wet Taubira) en strekt zich anderzijds niet (mede) tot anderen uit (zoals in de gesneuvelde 
tekst van de wet Taubira) maar enkel tot het handelen van Nederland zelf.  
 
De meerwaarde van erkenning in een wet, en daarmee door de formele wetgever (regering 
en parlement samen) is voorts dat de erkenning door de staat via de betrokkenheid van het 
parlement met meer overtuiging aanspraak kan maken op een breed maatschappelijk 
draagvlak te berusten.  
 
Strafrechtelijke aspecten 
Een erkenning dat slavernij en slavenhandel misdrijven tegen de menselijkheid zijn, is in 
overeenstemming met hetgeen in de loop van de twintigste eeuw in een groot aantal 
verdragen inclusief het EVRM is vastgelegd, en ook in lijn met het feit dat slavernij inclusief 
slavenhandel in artikel 4, eerste lid, sub c van de Wet internationale misdrijven strafbaar is 
gesteld. Met die strafbaarstelling heeft Nederland in 2003 uitvoering gegeven aan 
77
internationale verdragsverplichtingen. Daarnaast bevatten de Wetboeken van Strafrecht in 
alle Koninkrijksdelen bepalingen die slavernij en met slavernij te vergelijken praktijken 
strafbaar stellen. In de Wetboeken van Strafrecht van Aruba, Curaçao en Sint-Maarten is dat 
steeds artikel 2:239 en verder, in het Wetboek van Strafrecht BES is de strafbaarstelling van 
slavernij in artikel 286f en verder opgenomen, in het Wetboek van Strafrecht van Nederland 
is de strafbaarstelling in artikel 273f en verder te vinden. De tekst betreffende slavernij en 
met slavernij te vergelijken praktijken is in al deze bepalingen grotendeels identiek. Alleen 
de strafmaat varieert, van acht tot twaalf jaren. In het licht van dit alles is een erkenningswet 
dus een no brainer. 
 
Een toegevoegde waarde zou alleen zijn gelegen in de erkenning dat slavenhandel en 
slavernij niet slechts in de hierboven weergegeven vormen strafbaar zijn gesteld, maar dat 
de kwalificatie ‘misdrijf tegen de menselijkheid’ met terugwerkende kracht geldt voor 
                                                        
76
 Zie o.a. Arend H. Huussen, ‘The Dutch Constitution of 1798 and the Problem of Slavery’, Tijdschrift voor 
Rechtsgeschiedenis/Legal History Review 1999, vol. 67 nr. 1/2, p. 99-114 (p. 104: ‘The moral tension between 
personal freedom and owning slaves, which the Dutch citizen must have felt if he thought about the problem 
at all, is reflected in legal culture. (…) The colonial statute books bear witness to the intensive legislative 
involvement of the authorities with their slave-owning societies. Looking into the judical textbooks published in 
the Republic, however, one seldom finds any trace of slavery at all’ ); het themanummer van Acta Historica, 
gemaakt door Matthias van Rossum en Karwan Fatah-Black samen met Leidse geschiedenisstudenten waarin 
juridische bronnen centraal staan: ‘Amok in Batavia: Over Amok in Nederlands-Indische Rechtszaken’ (2014, 
vol. 3, nr. 4); Valika Smeulders, ‘Lohkay: kralen versus wetten’, p. 264-289, in Sint Nicolaas en Smeulders 2021. 
77
 Stb. 2003, 270; inwtr. Stb. 2003, 340. 
 30
