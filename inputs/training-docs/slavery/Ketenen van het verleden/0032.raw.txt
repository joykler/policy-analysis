looggroep is duidelijk geworden dat de nieuwe status van Bonaire gezien wordt als een voort-
zetting van het slavernijverleden. De echo van dat verleden wordt steeds luider hoorbaar. Het 
is tijd, aldus de deelnemers, om te werken aan een betere samenwerking om een herhaling 
van de geschiedenis van de tijd van de slavernij te voorkomen en te werken aan een nieuwe 
geschiedenis op grond van wederzijds respect. Het heeft geen enkele zin om naar elkaar te 
wijzen wanneer bepaalde zaken niet goed of te langzaam verlopen.
Deelnemers aan de dialoog op Sint Maarten constateerden grote gaten in de kennis over het 
slavernijverleden. Zij gaven aan dat het onderwerp niet op scholen wordt onderwezen. Ook 
in deze dialoog werd de huidige relatie met Nederland in verband gebracht met het slaver-
nijverleden, hoewel deelnemers ook vaststelden dat er niet per se een directe relatie hoeft te 
zijn: ‘Kingdom Relations may be at it’s all-time worst’. Op Sint Eustatius wordt er hard gewerkt 
om de herinnering aan de slavernij levend te houden, onder andere door de inzet van sociale 
media. Vanwege zijn beperkte grootte is er op Saba nooit een grote plantage-economie ont-
staan. Toch heeft er ook op Saba slavernij bestaan, en dit heeft geleid tot raciale ongelijkheid. 
Volgens de deelnemers aan deze dialoog is dit tot op de dag van vandaag voelbaar. In de 
discussies bleek dat weinig deelnemers kennis hadden van de slavernij op Saba. Desondanks 
vond een aantal deelnemers dat er op het eiland racisme is, en dat dit een gevolg is van het 
slavernijverleden. Om dit tegen te gaan werd onder andere aanbevolen om meer te investe-
ren in het onderwijs over en onderzoek naar het slavernijverleden. Ook vonden deelnemers 
dat excuses door de Nederlandse regering op hun plaats zijn.
6.1.5 Slot
Tijdens de dialogen, zowel met jongeren als met volwassen deelnemers, kwam er een diepe 
afkeer van slavernij tot uitdrukking. Jongeren noemden de slavernij ‘asociaal’ en ‘egoïstisch’, 
en in de dialogen in algemene groepen bestond er geen twijfel dat de slavernij onmenselijk, 
mensonterend, en een misdaad tegen de menselijkheid is geweest. Dit te erkennen en onder 
ogen te zien was voor de meeste deelnemers een vanzelfsprekendheid.
Een meerderheid vond ook dat de Nederlandse regering excuses moet aanbieden voor 
het veroorzaakte leed. Volgens de deelnemers zou dat een belangrijk signaal zijn in het 
helingsproces, zowel voor nazaten van tot slaaf gemaakte mensen, als voor nazaten van 
slavenhouders en -handelaren.
Wel plaatsten sommige deelnemers hier enige kanttekeningen bij. Een meerderheid vond dat 
excuses alleen zinvol zijn als ze oprecht zijn, dat wil zeggen, zij vonden dat er iets tegenover 
moet staan. Alleen het gebaar was voor de meesten onvoldoende: ‘Excuses maken door 
alleen ‘sorry’ te zeggen is niet genoeg. Dit is gewoonweg te eenvoudig. Beter zou zijn om 
geld, vaccinaties, andere soort steun te geven aan de landen die schade hebben van het 
slavernijverleden.’ 
In de sectordialoog Cultuur en Media drukte een deelnemer dit kort en bondig uit met een 
Surinaams gezegde: ‘Sorry brengt moesje niet naar Parijs’. 
32
