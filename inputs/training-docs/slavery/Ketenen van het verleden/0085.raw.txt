Op een andere manier zijn deze excuses redelijkerwijze niet overtuigend uit te leggen: want 
namens wie biedt de regering (bij monde van een minister, ambassadeur of het staatshoofd) 
dan excuses aan? Het antwoord moet zijn: namens de Nederlandse staat, dezelfde als die er 
was ten tijde van de Indonesische onafhankelijkheidsstrijd en de Holocaust. Het aanbieden 
van excuses veronderstelt een band met eigen handelen of een eigen verantwoordelijkheid 
(van de staat, in dezen) – en heeft ook alleen op die manier betekenis. Bij deze excuses voor 
historisch onrecht lijken Dölle en Elzinga’s opvatting van ministeriële verantwoordelijkheid 
als ‘aanvaarding van de erfenis zonder de voorwaarde van boedelbeschrijving’ dan ook beter 
te passen – de vertrouwensvraag is een andere kwestie en zal gezien de verstreken tijd niet 
58
snel spelen. Wel is het uiteraard voorstelbaar dat de vertrouwensvraag aan de orde is bij 
de beoordeling van de wijze waarop de huidige minister omgaat met of reageert op de 
gebeurtenissen van destijds. 
 
Ten tweede lijkt de temporeel ruime opvatting van ministeriële verantwoordelijkheid te 
meer aan kracht te winnen wanneer we kijken naar de staatsrechtelijke praktijk van 
bewindspersonen-excuses in de laatste vijf jaar. In het onderstaande schema (figuur 1) zijn 
de excuses van bewindspersonen uit de periode 1 april 2016 tot 1 april 2021 zo goed 
59
mogelijk in kaart gebracht. Er is gestreefd naar een zo volledig mogelijk overzicht. Daartoe 
60
zijn 5343 Nederlandstalige nieuwsberichten doorgenomen in de nieuws-database Nexis 
61
Uni, bij twijfel over de interpretatie van een bericht zijn in sommige gevallen additionele 
bronnen gezocht. Dat levert een totaal van 45 gemaakte excuses op. Steeds wordt 
aangegeven wat het onderwerp was, welke bewindspersonen het betrof, en of het gaat om 
excuses voor eigen handelen en/of dat van voorgangers, plus de bronnen waar de 
informatie aan ontleend wordt; onder ‘opmerkingen’ worden eventuele andere relevante 
elementen vermeld. 
 
Geprobeerd is zo goed mogelijk onderscheid te maken tussen (actieve) excuses (wel 
meegenomen in de telling, ook als de term ‘sorry’ wordt gebruikt) en vormen van ‘diepe 
spijt’, ‘het spijt me’, ‘berouw’ of ‘door het stof gaan’ (niet meegenomen in de telling), waarin 
het actieve ‘aanbiedende element’ ontbreekt – op dit onderscheid hangt immers ook een 
deel van het debat over excuses-aanbieding (zie §2.1). Een belangrijke beperking is gelegen 
in de interpretatie van excuses als daadwerkelijke excuses: daarbij is steeds in principe de 
interpretatie door de genoemde bronnen gevolgd, tenzij er aanleiding was om te denken dat 
                                                        
58
 Zie Dölle en Elzinga 1994, p. 126, zie ook noot 23 hierboven. 
59
 Gezien het bestek van deze studie was het niet mogelijk een grotere periode in kaart te brengen; voor het 
doel van het onderhavige onderzoek (bestaat er een enigszins ontwikkelde praktijk van excuses voor het 
handelen van (verre) voorgangers?) was vijf jaar voldoende. 
60
 Ruim opgevat als: verschenen in een nieuwsmedium/publicatie, ook andersoortige stukken zoals 
commentaren en achtergrondstukken worden door Nexis Uni meegenomen. 
61
 Daaronder vielen ook Vlaamse media; deze berichten vielen uiteraard af. Er is eerst ge zocht naar berichten 
waar de woorden ‘excuus’ of ‘excuses’ binnen 25 woorden in het bericht stonden van het woord ‘minister’ 
(4509 nieuwsberichten); daarna is dezelfde opdracht uitgevoerd maar dan met ‘staatssecretaris’ in plaats van 
‘minister’ (834 nieuwsberichten). Omdat de Nexis Uni database een omvangrijke hoeveelheid landelijke (zoals 
NRC Handelsblad en De Volkskrant), regionale (zoals de Provinciale Zeeuwse Courant en Noordhollands 
Dagblad) en vak- (zoals Pluimveeweb en de Accountant) publicaties bevat, is geacht te kunnen volstaan met 
het zoeken op ‘excuus’ en ‘excuses’ en niet op ook op bijvoo rbeeld ‘sorry’; de eerste twee varianten lijken 
vaker te worden gebruikt vanwege hun formelere karakter en gezien de hoeveelheid bronnen is de kans klein 
te achten dat een excuus-geval door alle in Nexis Uni aanwezig bronnen louter in termen van ‘sorry’ 
beschreven wordt. Dat geldt mutatis mutandis ook voor de term ‘verontschuldingingen’. 
 14
