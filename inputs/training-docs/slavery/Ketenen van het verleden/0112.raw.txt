bijlage 4A
Hoofdstuk 4: Conclusies 
 
4.1  Inleiding 
 
In deze studie is getracht de hoofdlijnen van de ‘juridische routekaart’ bij de verwerking van 
het slavernijverleden in beeld te brengen. Daarbij is zo concreet mogelijk bezien hoe de 
108
‘alledaagse rechtsorde’ van betekenis kan zijn bij de erkenning, excuses en herstel 
van/voor het slavernijverleden. Centraal stond de vraag wat de juridische vormgeving en de 
juridische consequenties van erkenning, excuses en herstel zouden kunnen zijn naar 
Nederlands en Koninkrijksrecht.  
 
De studie kende als beperkingen dat 1) de keuze voor erkenning, excuses en herstel een 
politieke en maatschappelijke vraag is die buiten de onderhavige studie valt, 2) de studie 
juridisch van aard is (zich daarbij richtend op Nederlands en Koninkrijksrecht) en 3) zij 
verkennend van opzet is, waarmee nadrukkelijk de mogelijkheid van aanvullingen wordt 
opengehouden.  
 
Een aantal vragen dat wel nader aandacht verdient kon daardoor noodzakelijkerwijs niet 
binnen deze studie beantwoord worden. Daarbij valt vooral te denken aan de vraag of 
erkenning, excuses en herstel niet ook het Nederlandse kolonialisme (naast de slavernij als 
109
onderdeel daarvan) zouden moeten omvatten, de vraag of aan de erkenning van het 
Nederlandse slavernijverleden niet gevolg zou moeten worden gegeven met het verankeren 
van de ‘menselijke waardigheid’ (datgene dat zo precies getroffen werd door de slavernij) op 
110
enigerlei wijze in onze Grondwet (zoals in artikel 1 van de Duitse Grondwet), en de vraag 
naar de aanvullende betekenis van Europees en Internationaal recht voor erkenning, 
111
excuses en herstel.  
 
De belangrijkste conclusies uit de studie worden hieronder ter afronding puntsgewijs 
weergegeven, steeds onder verwijzing naar de relevante hoofdstukken en paragrafen. 
 
 
 
 
 
 
                                                        
108
 Veraart 2010. 
109
 De Franse wet Mekachera ziet op de koloniale overheersing van Algerije; hoewel de wet juist ingezet lijkt te 
zijn ‘to protect the memory of French colonialism’ en een (nu ingetrokken) artik el bevatte waarin scholen de 
opdracht werd gegeven aandacht te besteden aan ‘the positive role of the French presence overseas’, zie 
Koposov 2017, p. 113-114; Forsdick 2015, p. 423-424, zie verder o.a. Butt 2015, p. 176. 
110
 Zie bijvoorbeeld Eva Brems en Jogchum Vri elink, Menselijke waardigheid in de Nederlandse Grondwet? 
(Voorstudie ten behoeve van de Staatscommissie Grondwet 2009), Alphen aan de Rijn: Kluwer 2010, met op p. 
29-35 een overzicht van de voors en tegens van verschillende varianten. Artikel 1 , lid 1 van de Duitse Grondwet 
luidt: ‘Die Würde des Menschen ist unantastbar. Sie zu achten und zu schützen ist Verpflichtung aller 
staatlichen Gewalt.’ 
111
 Zie bijvoorbeeld Uladzislau Belavusau en Aleksandra Gliszczyńska -Grabias, ‘Memory Laws: Mapping a New 
Subject in Comparative Law and Transistional Justice’, p. 1-26 (11 en 19), in: Uladzislau Belavusau en 
Aleksandra Gliszczyńska-Grabias (red.), Law and Memory: Towards Legal Governance of History, Cambridge: 
Cambridge University Press 2017. 
 41
