Als de Franse bezetting nationale geschiedenis is, dan geldt dat ook voor de bezetting van de 
koloniën. Als de opstand tegen Spanje nationale geschiedenis is, dan zijn de opstand van Tula 
en de opstand van de Marrons dat ook. Die historische bewustwording en identificatie met 
het verleden zijn noodzakelijk om het slavernijverleden en de doorwerking daarvan werkelijk 
te zien als een onderdeel van onze gezamenlijke geschiedenis.
Om tot herstel te komen, zodat een gezamenlijke toekomst mogelijk wordt, is het 
noodzakelijk dat de Staat:
• erkent dat slavernij en slavenhandel misdrijven tegen de menselijkheid waren;
• verantwoordelijkheid neemt om de misstanden van het slavernijverleden onder ogen te 
zien;
• erkent dat de gevolgen van het slavernijverleden heden ten dage nog voelbaar zijn; en
• excuses aanbiedt. 
Het adviescollege markeert met zijn dringende aanbevelingen dat de tijd van vrijblijvendheid 
en wegkijken nu echt voorbij is.
Drs. D.H. Oudshoorn-Tinga, voorzitter
E. Davids
Mr. L.Y. Gonçalves-Ho Kang You 
Dr. J.L. Kool-Blokland
G. de Randamie 
R.R. Severina
6
