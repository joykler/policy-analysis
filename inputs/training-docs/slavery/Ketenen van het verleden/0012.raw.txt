4.2 Caribisch deel van het Koninkrijk 
De opdracht aan het adviescollege bevatte nadrukkelijk het verzoek om ook in het Cari-
bisch deel van het Koninkrijk een maatschappelijke dialoog over het slavernijverleden en de 
doorwerking daarvan te faciliteren. Daartoe heeft het adviescollege allereerst gesprekken 
gehouden met het bevoegd gezag van de verschillende eilanden. Daarnaast raadpleegde het 
adviescollege per eiland lokale coördinatoren over het opzetten van een maatschappelijke 
dialoog. 
Door de beperkingen als gevolg van de COVID-19-pandemie was fysieke aanwezigheid bij 
dialoogtafels pas in een laat stadium mogelijk. Het programma heeft daardoor vertraging op-
gelopen. 
Op Bonaire, Curaçao en Saba hebben al dialogen plaatsgevonden. Op Sint Eustatius, Sint 
Maarten en Aruba volgen later dit jaar dialogen. 
4.3 Nederland
4.3.1 Belangenorganisaties 
Het adviescollege erkent het werk van de vele belangenorganisaties die zich al jarenlang in-
zetten voor de belangen van de nazaten van tot slaaf gemaakte Afrikanen, de aandacht voor 
ongelijkheid en discriminatie, en voor de doorwerking van het slavernijverleden in de heden-
daagse samenleving. Zij hebben al vele dialogen georganiseerd, hun stem en die van hun 
achterbannen laten horen, veelal onder moeilijke omstandigheden. Om die reden heeft het 
4
adviescollege met vertegenwoordigers van diverse belangenorganisaties gesproken. De ge-
sprekken hadden tot doel te overleggen over de invulling van de dialoog. Het adviescollege 
heeft de belangenorganisaties naar hun mening gevraagd over de opdracht van de minister. 
Ook is aan hen de vraag voorgelegd op welke wijze de aanbevelingen tot een blijvend resul-
taat zouden kunnen leiden. 
In de gesprekken brachten de belangenorganisaties verschillende aandachtspunten naar 
voren. De vertegenwoordigers van de organisaties vroegen met name aandacht voor een 
doelgerichte bestrijding van discriminatie en vooral ook van institutioneel racisme; voor ver-
groting van representativiteit zowel in het bestuur als in alle maatschappelijke sectoren; voor 
de bevordering van kennis binnen het onderwijs over onderwerpen als slavernijverleden en 
discriminatie; en voor het belang van excuses, erkenning en herstel van de schade door het 
slavernijverleden. De belangenorganisaties benadrukken het belang van de dialoog voor de 
bewustwording van het slavernijverleden en de doorwerking ervan. 
4 Het adviescollege sprak met de volgende belangenorganisaties: Landelijk Platform Slavernijverleden, Nationaal 
instituut Nederlands slavernijverleden en erfenis (NiNsee), OCAN, Kenniscentrum Immaterieel Erfgoed Nederland, 
The Black Archives, Kick Out Zwarte Piet, Initiatief Museale Voorziening (gemeente Amsterdam), Profor, Comité 21 
Maart. Tevens sprak het adviescollege met Mercedes Zandwijken, initiatiefneemster van Keti Koti Dialoog Tafel.
