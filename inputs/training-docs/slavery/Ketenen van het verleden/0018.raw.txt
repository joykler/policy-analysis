Er is onderzoek verricht, er zijn publicaties verschenen en gedichten geschreven, er zijn to-
neelstukken en dansvoorstellingen uitgevoerd, er zijn films gemaakt en er zijn tentoonstellin -
gen georganiseerd. Het onderwerp ‘slavernijverleden’ maakt deel uit van de nationale canon 
van de Nederlandse geschiedenis en heeft sinds halverwege de jaren negentig een plek in de 
19
kerndoelen en eindtermen van het primaire en voortgezet onderwijs. Dat laat onverlet dat 
veel leerkrachten aangeven onvoldoende kennis te hebben om deze taak ook daadwerkelijk 
uit te voeren.
In drie steden is er een slavernijmonument opgericht. De landelijke herdenking van Keti Koti 
bij het Nationaal Monument in het Oosterpark in Amsterdam wordt bijgewoond door een 
vertegenwoordiger van de regering en live uitgezonden door de publieke omroep. 
Overigens kent het slavernijverleden binnen de verschillende delen van het Koninkrijk en Suri-
name verschillende perspectieven, die gerespecteerd moeten worden. De eilanden hebben in 
tegenstelling tot Suriname bijvoorbeeld niet het gedwongen staatstoezicht van tien jaar gekend. 
Ook het perspectief van de herdenking van 1 juli wordt op de eilanden niet herkend. Daar geldt 
een ander bevrijdingsverhaal. En ook de Marrons kennen andere herdenkingsmomenten.
Alledaags racisme wordt ook in het publieke debat steeds meer herkend en erkend en er 
wordt vaker publiekelijk protest tegen aangetekend. Een belangrijk voorbeeld van dat groei-
ende bewustzijn is de kentering in de discussies rond de figuur van Zwarte Piet: waar in 2013 
van de ruim 29.000 leden van het opiniepanel van EenVandaag nog 89 procent tegen wijzi-
20
gingen in zijn uiterlijk was, was dit in 2020 gedaald naar 55 procent. 
Het bewustzijn van racisme kreeg in 2020 een impuls door de tragische dood van George 
Floyd in de VS. Via social media werd de gewelddadige arrestatie breed gedeeld. Wereldwijd 
werd de dood van George Floyd gevolgd door de Black Lives Matter-manifestaties, waarmee 
institutioneel racisme en racistisch politiegeweld aan de kaak werden gesteld. 
In het maatschappelijke gesprek over het slavernijverleden en doorwerking daarvan in de he-
dendaagse samenleving, is er een ontwikkeling waarneembaar die gekenmerkt wordt door 
verschillende niveaus van affiniteit, kennis en snelheid. Voor de ene groep gaan de ontwikke -
lingen niet snel genoeg, en voor de andere gaan ze juist te snel, en leeft het gevoel de grip te 
verliezen. Mensen kunnen het gevoel hebben dat tradities en verworvenheden van hen wor-
den afgenomen. Bovendien heersen er bij een deel van de Nederlanders angst en schroom 
ten aanzien van het thema slavernijverleden en de doorwerking daarvan in de hedendaagse 
samenleving. Zij zijn behoedzaam in gesprekken, durven geen uitspraken te doen uit angst 
om fouten te maken, anderen te beledigen of ‘verkeerde’ dingen te zeggen. Weer andere 
mensen ervaren de ontwikkelingen als ‘doorgeslagen wokeness’, overgewaaid uit de Verenig-
de Staten. Zij hebben het gevoel dat ze zich in het publieke debat steeds minder vrijheid kun-
nen permitteren, en te snel worden uitgemaakt voor racist. 
19  Bijdrage Van Stipriaan, zie bijlage 4.
20  EenVandaag Opiniepeiling (2020).
18
