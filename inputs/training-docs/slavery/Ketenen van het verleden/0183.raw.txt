Ook op psychologisch en educatief gebied heeft de slavenperiode grote schade 
aangericht. Het Papiaments, de taal die door meer dan 90% van de bevolkingen van 
Aruba, Bonaire en Curaçao gesproken wordt, is nog in een proces van erkenning. In de 
jaren 70 was het nog verboden om Papiaments op het schoolplein te praten. Het 
Papiaments wordt nog steeds door bepaalde groepen in de gemeenschap van Curaçao 
gezien als ‘minderwaardig’ (Cijntje, 2000). 
Een van de psychologische effecten van de slavernij periode is de mentaliteit van ‘nos 
mes no por’ (we kunnen het niet). Deze mentaliteit is te herkennen op verschillende 
manieren in de gemeenschappen. Bijvoorbeeld op politiek gebied, door bij iedere 
problematiek Nederlandse experts in te huren, terwijl er lokaal mensen beschikbaar zijn 
(Cijntje et al., 2008). 
 
Slachtoffers 
De Trans-Atlantisch slavenhandel ging gepaard met veel geweld voor een lange tijd, en 
dit leidde tot allerlei soorten schaden zoals psychologisch, materieel en sociaal van de 
slachtoffers en hun nakomelingen, zoals hierboven is belicht. Het geldt hierbij niet 
alleen voor de slaven in die periode, maar ook voor de nazaten. Deze negatieve effecten 
zijn tot de dag van vandaag zichtbaar en zullen door de nieuwe generatie net zo worden 
ervaren als hun voorouders. 
 
Betekenis van het aanbieden van excuses 
De betekenis van een excuus kan verschillend geïnterpreteerd worden door 
belanghebbenden. Gibney et.al. (2007) geeft aan dat op internationaal vlak bijna nooit 
aandacht besteed is aan het principe van erkenning. Centraal stond de gedachte dat de 
‘sterken’ doen wat ze willen en de ‘zwakkeren’ moeten het maar accepteren. Voor 
bepaalde groepen kan het aanbieden van excuses een mogelijke verandering in politieke 
en juridische verhoudingen op internationaal vlak betekenen. Een voorbeeld in dit geval 
is hoe de WWII een verandering bracht in de manier hoe de gelovigen zichzelf zagen 
door het uitblijven van reacties of veroordeling van het nazi beleid ten opzichte van 
onder andere joden. Zelfs de rol van de Katholieke Kerk is volgens Gibney nog steeds 
ter discussie, omdat de Katholieke Kerk niet openlijk een oordeel hierover heeft gedaan. 
Daarnaast heeft de Katholieke kerk ook geen excuses aangeboden voor het toezien van 
de koloniale tijd en post-kolonialisme. Het aanbieden van excuses door de Katholieke 
kerk voor slavernijverleden is een internationale aangelegenheid met veel 
belanghebbenden. 
Gibney et al. (2007) gaf aan dat voor sommigen, de nieuwe cultuur van excuses 
aanbieden een nieuwe era van nationale en internationale relaties kan creëren, waarbij de 
toen onderdrukker de ernst van hun misdaden begrijpen en oprecht een poging doen om 
dit te wijzigen voor hun slachtoffers. Aan de andere kant, zal het accepteren van de 
excuses door de slachtoffers opluchting geven van het persoonlijk leed en verdriet. Het 
geven van excuses brengt verder, mensheid en respect terug, in een situatie waarbij 
3
