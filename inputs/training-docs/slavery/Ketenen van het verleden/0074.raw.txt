bijlage 4A
Hoofdstuk 1: Inleiding  
 
1.1 Algemeen 
 
De koloniale slavernij vormt een dieptepunt in de wereldgeschiedenis. Nederland, dat wil 
zeggen: de staat Nederland binnen het Koninkrijk der Nederlanden, mede als rechtsopvolger 
4 5
van eerdere Nederlanden, speelde in die tragedie een prominente rol. Sinds een aantal 
jaren neemt de aandacht voor deze duistere bladzijde uit de Nederlandse geschiedenis toe. 
Zoals de schrijvers van het recente onderzoek naar de slavernijgeschiedenis van de stad 
Amsterdam opmerken: 
 
‘De plaats die slavernij intussen heeft in de publieke herdenkings- en 
herinneringscultuur, museale tentoonstellingspraktijken en publieke debatten, films 
6
en documentaires is onvergelijkbaar met die van tien jaar geleden.’ 
 
Daar hebben, zo schrijven zij, uiteenlopende factoren aan bijgedragen, van de oprichting van 
een ‘Reparations Committee’ van het samenwerkingsverband van Caribische staten 
7
(CARICOM) in 2013 tot de NTR-televisieserie De Slavernij (in 2011 en 2013). Vanuit de 
wetenschap is dit een prestatie van vooral historici en een aantal interdisciplinaire 
onderzoekers geweest, middels boeken en publieke optredens over het slavernijverleden en 
de doorwerking daarvan in het heden. Daarbij valt te denken aan recent werk van onder 
anderen: Karwan Fatah-Black (over slavernij in Suriname), Alex van Stipriaan (het 
Rotterdamse slavernijverleden), Francio Guadeloupe, Paul van der Laar en Liane van der 
Linden (doorwerking van het Rotterdamse slavernijverleden), Pepijn Brandon, Guno Jones, 
Nancy Jouwe en Matthias van Rossum (het Amsterdamse slavernijverleden), Eveline Sint 
Nicolaas en Valika Smeulders (Het Rijksmuseum en slavernij) – waarmee we nog velen te 
8
kort doen. 
 
Ook de Dialooggroep Slavernijverleden kan in de sleutel van deze toegenomen aandacht 
worden begrepen. Zij heeft tot doel om een Koninkrijksbrede dialoog over het 
slavernijverleden te starten en begeleiden. In dat kader heeft de Dialooggroep ook een 
aantal wetenschappers gevraagd om in vrije vorm een bijdrage te leveren op een aantal 
deelonderwerpen.  
 
                                                        
4
 Aan de kwestie of de huidige Staat der Nederlanden dezelfde is als ten tijde van de slavernij wordt in het 
onderhavige stuk aandacht besteed (zie §3.3). 
5
 Eveline Sint Nicolaas, ‘Nederlandse koloniale slavernij’, p. 23-57 (26), in: Eveline Sint Nicolaas en Valika 
Smeulders (red.), Slavernij, Rijksmuseum/Atlas Contact 2021. 
6
 Pepijn Brandon e.a., ‘Inleiding: Amsterdam en de slavernij in Oost en West’, p. 9-51 (16), in: Pepijn Brandon 
e.a. (red.), De Slavernij in Oost en West: Het Amsterdam Onderzoek, Amsterdam: Spectrum 2020. 
7
 Brandon e.a. 2020, p. 15. Op NPO.nl voor de series uit 2011 en 2013 nog beschreven als: ‘Na de succesv olle 
geschiedenisreeks De Oorlog nu aandacht voor het meest verzwegen onderdeel van de vaderlandse 
geschiedenis: het Nederlandse aandeel in de internationale slavernij’, zie: https://www.npostart.nl/de-
slavernij/POMS_S_NTR_125089/episode  
8
 Zie Karwan Fatah-Black, Eigendomsstrijd: de geschiedenis van slavernij en emancipatie in Suriname, 
Amsterdam: Ambo|Anthos 2018; Karwan Fatah-Black, Sociëteit van Suriname: het bestuur van de kolonie in de 
achttiende eeuw, Zutphen: Walburg Pers 2019; Alex van Stipriaan, Rotterdam in slavernij, Amsterdam: Boom 
2020; Francio Guadoloupe, Paul van der Laar en Liane van der Linden, Rotterdam: Een post-koloniale stad in 
beweging, Amsterdam: Boom 2000; Brandon e.a. 2020; Sint Nicolaas en Smeulders 2021. 
 3
