• De traditionele muziekinstrumenten zoals de bamba (Bamboe), de trommel, de 
marimba, het blad van de schoffel (chapi) die de basis instrumenten vormen van de 
folkloristische muziek. 
• Liederen die gezongen worden tijdens het oogsten. 
• Op traditionele wijze het oogstfeest vieren (Simadan). 
• De viering van Sint Jan de Doper en Sint Petrus. Groepen muzikanten gaan langs de 
huizen van mensen die Jan, Janchi, Juana Juanita, Pedro, Paulus, heten om hen te 
feliciteren. De muzikanten krijgen dan rum en koffie.  
• Samenkomen om verhalen te vertellen vooral tijdens een dodenwake en acht dagen 
lang rozenkrans bidden voor de rust van de ziel van de overledene.  
 
De negatieve punten: 
Een deelnemer heeft de volgende vergelijking over de relatie Bonaire – Nederland gemaakt: 
“De Bonairiaanse samenleving en Nederland zitten gevangen in een dans. Een dans die 
“Alma Sola” heet. Alma Sola is de dwalende ziel die mensen laat verdwalen. De 
Bonairiaanse samenleving danst op het ritme van de “Barí” en Nederland voert de 
klompendans uit. Het stijve Nederland en de Bonairiaanse samenleving met zwiepende 
heupen.” Dit om de ingewikkelde situatie op Bonaire te illustreren.  
• Het gevoel en de kijk op de huidige samenleving benadrukken de houding van de 
Nederlandse politiek, de blanke ambtenaren, en de immigratie van Nederlanders die 
de mentaliteit vertonen van “wij zijn de baas en bepalen wat goed is voor Bonaire”. 
De leuze is “Wie betaalt bepaalt”.   
• Het kolonialisme dat verantwoordelijk is voor racisme en discriminatie. Tijdens de 
periode van de slavernij hadden de blanken het voor het zeggen en de niet-blanken 
(indianen en negers) werden vernederd, geslagen, de vrouwen verkracht en het 
huwelijk was verboden voor niet blanken.  
• De Bonairiaan voelt zich niet vrij om zelf te werken aan zijn ontwikkeling want het is 
de Nederlandse regering die door middel van projectleiders, programmamanagers 
afdelingshoofden, RCN en Cft uiteindelijk beslissen wat kan en mag plaatsvinden op 
Bonaire.  
• Te veel Nederlandse wetten die de vrijheid van de Bonairiaan beperken. De 
Bonairiaan voelt zich vernederd, gediscrimineerd en beknot in zijn vrijheid.  
• Niet blank zijn wordt gezien als: bruut, ongeschoold, ongedisciplineerd, lui, 
onbetrouwbaar, onverantwoordelijk. Blanken zijn intelligent, rijk, hebben macht. 
• Bonairianen zijn tweede-derderangs burgers. 
• Een groep Bonairianen die dezelfde mentaliteit heeft als de “bomba” 
(slavenopzichter) werkt samen met de blanken en ze discrimineren hun eigen 
mensen. “Cum insanientibus furere”. 
• De samenleving wordt verdeeld in pro-Nederland en tegen-Nederland waardoor 
Bonaire een gespleten samenleving wordt. 
• Bonairianen zijn sceptisch tegenover Bonairianen die belangrijke posten binnen het 
ambtelijk apparaat bekleden. Dat zijn “zwarte makambas”.  
 2
