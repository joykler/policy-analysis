bijlage 4A
Hoofdstuk 2: Excuses door de regering 
 
 
2.1 Inleiding  
 
Erkenning, excuus en herstel kunnen in de eerste plaats vormgegeven worden door middel 
16
van een excuus aangeboden door de regering. In recente gevallen van excuses voor 
historisch onrecht is steeds voor deze vorm gekozen: bij de Nederlandse 
geweldsontsporingen in Indonesië na de onafhankelijkheidsverklaring (excuses aangeboden 
17
in 2020), de executies in het Indonesische Rawagede (in 2011) en Zuid-Celebes (thans: 
18 19
Zuid-Sulawesi) (2013), de rol van de Nederlandse overheid in de Holocaust (2020), en de 
dood van drie weggestuurde moslimmannen bij de Dutchbat-compound in Srebrenica 
20
(2015). Het is ook deze vorm die nadrukkelijk voorwerp is van recente oproepen en 
debatten. Deze manier van het vormgeven van excuses wordt hier als eerste variant 
besproken; in hoofdstuk 3 wordt de mogelijke inzet van de wet besproken.  
 
In het navolgende wordt eerst het standpunt van het kabinet in het debat over excuus-
aanbieding door de regering in kaart gebracht (§2.2), daarna wordt, na enkele algemene 
overwegingen (§2.3), besproken welke mogelijke staatsrechtelijke bezwaren in de weg 
zouden kunnen staan aan dergelijke excuses (§2.4), afgesloten wordt met een conclusie 
(§2.5), waarin ook, onder vooruitwijzing naar hoofdstuk 3, een enkel woord gewijd wordt 
aan mogelijke civielrechtelijke consequenties. 
 
2.2 Het huidige kabinetsstandpunt 
 
De reactie van de Nederlandse overheid ten aanzien van het slavernijverleden is tot op 
heden beperkt gebleven tot ‘diepe spijt, neigend naar berouw’ (minister Rogier van Boxtel in 
2001) en het meest recent: ‘diepe spijt en berouw’ (minister Asscher in 2013, herhaald door 
21
minister Ollongren in 2019).  
 
                                                        
16
 Een zelfstandige erkenning van slavernij als misdrijf tegen de menselijkheid maar zonder excuses wordt hier 
buiten beschouwing gelaten daar met recht gesteld kan worden dat de Nederlandse overheid een dergelijke 
erkenning al geuit heeft, zoals bijvoorbeeld door minister Rogier van Boxtel op een VN -conferentie tegen 
racisme in Zuid-Afrika, zie het overzicht van de ‘nationale, maar fragiele aandacht voor het slavernijverleden’ 
bij Miguel Heilbron, ‘Naar een meerstemmig perspectief op het Nederlandse slavernijverleden’, Beleid en 
Maatschappij 2019, vol. 46 nr. 2, p. 276-285 (279). Een in een wet vervatte erkenning zou wel significant 
anders zijn, daarom wordt in hoofdstuk 3 ten aanzien van de wet, naast excuses, ook eerst de mogelijkheid van 
wettelijke erkenning besproken. Daar wordt bovendien nog de mogelijkheid van herstel aan toegevoegd 
(daarmee de drie in deze studie besproken vormen completerend, zie §1.2 hierboven); een wet kan 
maatregelen tot herstel bevatten, enkel een verklaring niet. 
17
 Zie uitgebreid in onderstaand schema (figuur 1). 
18
 Zie voor Rawagede en Zuid-Celebes: Bart Luttikhuis, ‘Juridisch afgedwongen excuses: Rawagedeh, Zuid -
Celebes en de Nederlandse terughoudendheid’, BMGN – Low Countries Historical Review 2014, vol. 129 nr. 4, 
p. 92-105. 
19
 Zie uitgebreid in onderstaand schema (figuur 1). 
20
 ‘Vergoeding en excuses voor nabestaanden weggestuurde Srebrenica-slachtoffers’, NOS (online), 25 juni 
2015. 
21
 Michiel Couzy, ‘Stad neigt naar excuus om slavernij’, Het Parool, 20 december 2019; Wendelmoet Boersema 
‘Premier Rutte vindt excuses voor het slavernijverleden “niet verstandig”’, Trouw, 1 juli 2020. 
 7
