bijlage 4A
8. De strafrechtelijke gevolgen van een excuseswet verschillen niet van die van een 
erkenningswet (punt 7). Dat geldt ook voor de civielrechtelijke gevolgen. Een recent 
omvangrijk juridisch-empirisch onderzoek laat zien dat excuses in zichzelf niet tot 
aansprakelijkheid kunnen leiden (§3.3). 
 
9. Erkenning of excuses leiden niet uit zichzelf tot civielrechtelijke herstelverplichtingen. De 
Nederlandse overheid kan zelf wel vrijwillig kiezen voor een vorm van materiële 
tegemoetkoming of van immaterieel herstel. Vanuit juridisch perspectief zou dit een extra 
belangrijk argument zijn (bovenop hetgeen genoemd in punt 3) om te kiezen voor een wet 
als vorm: voor het creëren van rechtsgevolgen is de wet het aangewezen instrument (§3.4). 
 
Erkenning, excuses en herstel in een rijkswet (het niveau van het Koninkrijk) 
 
10. Er zijn goede argumenten om voor een co n sen su sri jk sw et te kiezen in plaats van voor 
een Nederlandse wet. Een consensusrijkswet wordt op het niveau van het Koninkrijk door 
alle koninkrijkspartners (Nederland, Aruba, Curaçao en Sint Maarten) samen vastgesteld, er 
moet consensus zijn, zowel over de vorm als over de inhoud. Een consensusrijkswet geeft de 
Caribische landen de gelegenheid mee te denken en te beslissen over de wijze waarop 
Nederland overgaat tot erkenning, excuses en herstel. Die vorm van medezeggenschap kan 
helpen voorkomen dat in de excuses-aanbieding koloniale schema’s gereproduceerd 
worden. Een consensusrijkswet is een brug binnen het Koninkrijk in de waarste zin van het 
woord. Uiteraard moet in de consensusrijkswet nadrukkelijk tot uitdrukking gebracht 
worden dat de verantwoordelijkheid voor het slavernijverleden ligt bij, en genomen wordt 
door het Europese deel van het Koninkrijk der Nederlanden (§3.5). 
 
 
 
 
 
 
 
 
 
 
 
 
 
 
 
 
 
 
 
 
 
 
 
 43
