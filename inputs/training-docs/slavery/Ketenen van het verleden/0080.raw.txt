bijlage 4a
dat er geen excuses vanuit dit kabinet zouden komen voor het slavernijverleden. Trouw 
noteerde daarover: 
 
‘Het kabinet heeft hierover gesproken, zei Rutte, en verwerpt slavernij volledig. Toch 
is besloten nu geen excuses aan te bieden, mede vanwege “het risico dat een debat 
hierover juist de tegenstellingen in Nederland aanjaagt”. 
 
Ook heeft hij er “als historicus” moeite mee excuses te maken voor iets wat 150 jaar 
geleden is gebeurd. “Wie ben ik om nu de morele vinger te heffen naar voorgangers 
als Schimmelpenninck of Thorbecke?” In Nederland was toen ook geen democratie, 
maar een autocratisch bestuurd land. Rutte: “Het gros van de Nederlanders had niets 
28
te zeggen.”’ 
 
Over de vergelijking met het excuus voor de rol van de Nederlands overheid bij de 
Jodenvervolging, een excuus dat er in 2020 kwam, antwoordde Rutte, namens het kabinet: 
29
‘75 jaar is toch minder lang geleden dan de slavernij.’  
 
Kortom, de grens die het huidige kabinetsstandpunt trekt: 75 jaar, wel excuses mogelijk; 150 
jaar, geen excuses mogelijk.  
 
2.3  Algemene overwegingen naar aanleiding van het kabinetsstandpunt 
 
Het standpunt van het demissionaire kabinet bevat een aantal elementen die nadere 
bespreking verdienen. Eerst wordt een tweetal algemene overwegingen besproken. 
 
Geschiedsopvatting  
De eerste heeft betrekking op de geschiedsopvatting die eruit spreekt. Zo merkte filosoof 
Coen Simon in 2016 reeds op dat een dergelijke visie lijkt te wortelen in een bepaald idee 
over het omgaan met geschiedenis als ‘vrij van oordelen’; het zou voorkómen dat de 
30
geschiedenis voor politieke doeleinden wordt ingezet. Volkskrant-columnist en historicus 
Martin Sommer hield een dergelijk pleidooi bij de Maand van de Geschiedenis in datzelfde 
jaar. Simon stelt daarvan terecht dat dit een onhoudbaar standpunt is: geschiedenis wordt 
voortdurend expliciet politiek ingezet. Denk alleen al aan standbeelden van historische 
31
figuren, die vaak met een ideologisch of politiek doel zijn neergezet. Tel daarbij op dat ook 
                                                        
28
 Esther Lammers. ‘Rutte: Dit kabinet maakt geen excuses voor de slavenhandel’, Trouw, 12 februari 2021. Zie 
ook bij Zondag met Lubach (NPO3, 28 februari 2021) de kritiek op ‘het was toen normaal’-element dat 
doorklinkt in de redenering van Rutte. Op 1 juli 2020 verwoorde Rutte een vergelijkbaar standpunt in een 
Tweede Kamerdebat, maar was minder precies, en vermengde op eenzelfde wijze als in noot 21 hierboven 
besproken is staat en bevolking: ‘Kun je mensen die vandaag leven verantwoordelijk houden voor het verre 
verleden?’ Dat is een andere vraag dan de vraag of je als staat daar verantwoordelijkheid voor kunt dragen. 
Naast een vrees voor ‘polarisering’ (in andere bewoorderingen herhaald in februari 2021), voegde Rutte er nog 
aan toe dat het ertoe zou kunnen leiden dat je ‘iets afsluit door het omslaan van een bladzijde’. Zie over deze 
formulering van Rutte’s standpunt ook Karwan Fatah-Black in ‘Geen excuses voor slavernij’, OVT (NPO Radio 1), 
5 juli 2020, https://www.vpro.nl/programmas/ovt/speel~PREPR_RA1_16232176~geen-excuses-voor-
slavernij~.html. 
29
 Lammers 2021. 
30
 Simon 2016. 
31
 Historici Karwan Fatah-Black en Jan Rock in: ‘Discussie over standbeelden: “Ze zijn neergezet met een 
ideologisch doel”’, NOS (online), 11 juni 2020.  
 9
