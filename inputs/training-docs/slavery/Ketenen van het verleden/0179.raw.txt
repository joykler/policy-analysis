uitzendingen en opnames van bijvoorbeeld orale geschiedenis. Ook verdient het 
aanbeveling op deze ‘campus’ verwante instellingen te huisvesten zoals NiNsee, Black 
Archives, Nederland Wordt Beter, Control-Alt-Delete, Black Achievement Month, 
Musea Bekennen Kleur etc. 
k) Die campus moet actief contact onderhouden met soortgelijke initiatieven in de rest 
van de wereld, zodat hier noch elders overal steeds opnieuw het wiel hoeft te worden 
uitgevonden, maar natuurlijk wel met behoud van het eigen verhaal. 
l) Zoals er een ‘Decolonize the museum’ groep actief is geweest en nu het intiatief 
‘Musea Bekennen Kleur’ actief is, mag er ook een ‘Het Onderwijs Bekent Kleur’ 
komen, dat heel kritisch samen met de uitgeverijen gaat werken aan werkelijk nieuwe, 
dékoloniale, inclusieve en multi-perspectieve onderwijsmethoden voor in ieder geval 
geschiedenis en burgerschapskunde en vervolgens ook andere vakken. De 
samenstelling van die groep ontwikkelaars moet zelf het goede voorbeeld van die 
methode zijn. 
m) Het is noodzakelijk dat er steeds weer BN-ers, van alle kleuren en achtergronden, zich 
uitspreken over het belang van het slavernij- (en koloniaal)verhaal voor Nederland, op 
een inclusieve, uitnodigende manier. Dat betekent dat het alle Nederlanders, van 
welke achtergrond ook moet aanspreken en dat het even belangrijk is voor de 
Randstad als voor Noord-, Oost- en Zuid-Nederland. 
n) 1 juli Keti Koti moet net als 4 en 5 mei op alle scholen aandacht krijgen en een 
landelijk herdenkingsmoment worden. Daarnaast komt er een alomvattende Nationale 
Dékolonisatiedag, een echte nationale vrije dag, die de slachtoffers van kolonialisme 
en slavernij herdenken en de emancipatie uit koloniale doorwerkingen onder de 
aandacht brengt en activeert 
Kortom, wil het slavernijverleden en de hedendaagse erfenissen en doorwerkingen daarvan in 
Nederland op een zinvolle en duurzame manier een plaats krijgen, dan gaat het er niet om óf 
dit óf dat te doen, maar het gaat erom een geheel van op elkaar aansluitende en elkaar 
stimulerende initiatieven een zichtbare en permanente plek te geven. Dat betekent sterk 
verbeterd onderwijs & onderwijsmateriaal voor PO en VO, inclusief beter onderwijs aan de 
toekomstige leraren, in combinatie met een Nationaal Museum & Onderzoekscentrum en 
iedere denkbare vorm van herdenken en erkennen op lokaal en nationaal niveau. 
 
Op de vraag of daarbij alle vormen van slavernij waarmee Nederland in de laatste vier eeuwen 
van doen heeft gehad op één hoop moet worden geveegd (trans-Atlantisch, Aziatisch, 
Mediterraan, hedendaags) zou men antwoord zijn: nee. De vragen en problemen waarmee de 
samenleving worstelt komen uit het hier en nu en van daaruit, wordt het verleden bevraagd. 
Zowel die vragen in het heden, als de bevindingen in het verleden verschillen van elkaar en 
moeten op hun eigen merites worden onderzocht en de verhalen verteld. Het verhaal van de 
Tweede Wereldoorlog is ook een verhaal van kolonisatie en bezetting, van racisme en 
genocide en uitbuiting, evenals van kracht en verzet, en van erfenissen en doorwerkingen. 
Maar wie het met het oog op de toekomst wil begrijpen en met de doorwerkingen iets kunnen 
doen, wie er zich mee kunnen identificeren, die zal het op zijn eigen merites moeten 
onderzoeken en dat verhaal vertellen. Een vergelijking met andere genocidale, racistische en 
31
