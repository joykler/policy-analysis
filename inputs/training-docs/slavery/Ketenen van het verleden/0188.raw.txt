bijlage 4e
 
1.  De wederzijdse verbondenheid in een gedeelde geschiedenis van ongelijke 
machtsverhoudingen tussen Nederland en de voormalige West Indische kolonies 
Suriname en de Nederlandse Antillen 
2. Een nationale, lokale, buurt-gemeenschap of anderszins collectieve 
verantwoordelijkheid voor de (gevolgen van) slavernij 
3. Het streven naar raciaal-etnische gelijkheid en rechtvaardigheid  
 
Omdat het gaat om historische en tegenwoordige machtsrelaties tussen nationale eenheden en 
(delen van) de bevolking zijn excuses complex en doorgaans niet zonder risico of controverse. 
Aaron Lazare, die sinds 1992 onderzoek deed naar de positieve rol van een apology (Lazare 
2005) bij de oplossing van conflict en het helen van de schade die de ontmenselijking van de 
‘ander’ toebrengt in relaties, waarschuwde vervolgens ook voor oppervlakkigheid, toenemende 
commercie en scepsis rond excuses (Lazare 2006, zie ook Taft, 1999). Het is daarom belangrijk 
zorgvuldig te overwegen welk doel verschillende partijen beogen met excuses en waar het 
excuus proces uit kan of moet bestaat. Excuses moeten oprecht zijn en op zijn minst (enige) 
voldoening of tevredenheid bewerkstellingen onder de slachtoffers en nabestaanden, ongeacht of 
het om morele, psychologische, symbolische, culturele, materiële of andere vorm van 
genoegdoening gaat.  
 
De aard van excuses voor de slavernij en de institutionele en intergenerationele gevolgen hangt 
af van de gezichtspunten, belangen en ervaringen van degenen die excuses eisen dan wel bereid 
zijn excuses aan te bieden. Vaker genoemde doeleinden duiden op reconciliation, vertaald als 
verzoening tussen de partijen; reparations, vertaald als herstel van de schade volgend uit 
ontnomen of ontzegde culturele en symbolische waarden, materiële eigendommen of rechten; en 
restitutie, vertaald als teruggave van hetgeen destijds werd of nog steeds wordt ontnomen, 
inclusief het verlies van gebruikersgewin door de erfgenamen en diens erfgenamen (Lazare 
2006, Minow 1998, Marrus 2007, Hatch 2006). Meer recentelijk is er ook uitdrukkelijk aandacht 
voor het probleem van de systematische dehumanisering (Haslam 2006) ter legitimatie van alle 
structurele vormen van onderdrukking, inclusief de vernietiging van bevolkingen (De Swaan 
2014). Daaraan verbonden is de noodzaak van healing, vertaald als het herstel of helen van 
 2
